<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00448">
  <teiHeader>
    <fileDesc>
      <titleStmt>
        <title>Förändrad arbetsmarknad och arbetsmiljöinsatser</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förändrad arbetsmarknad och arbetsmiljöinsatser</title>
          <idno type="rdwebb">GX02A448</idno>
          <rs type="number">A448</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A448/text</ref>
          <ref type="dokument_url_html">http://data.riksdagen.se/dokument/GX02A448</ref>
          <ref type="dokumentstatus_url_xml">http://data.riksdagen.se/dokumentstatus/GX02A448</ref>
          <ref type="doc">http://data.riksdagen.se/fil/780E797D-0922-4809-91D0-54877D8CC52C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LS2gVVH874rdX7gU9H5Gbu" type="signed"/>
        <correspContext corresp="i-LS2gVVH874rdX7gU9H5Gbu">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9hz9iPqymCdhBS9gVoZrbj"/>
        </correspContext>
        <correspAction xml:id="i-AZx4K92bp6r6HnNgfkNUfu" type="numbering">
          <date when="2009-10-12"/>
        </correspAction>
        <correspAction xml:id="i-V3NJRDMWajht13jhfKsebg" type="transfer">
          <date when="2009-10-08"/>
        </correspAction>
        <correspAction xml:id="i-ShCAoB4p67eEU8qtwzScPJ" type="submission">
          <date when="2009-10-06"/>
        </correspAction>
        <correspAction xml:id="i-7TFSBtbLrJbugTxhqqYAzF" type="assigned"/>
        <correspContext corresp="i-7TFSBtbLrJbugTxhqqYAzF">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GseNaYFMcWDP3cak2NUBtx">
            Förslag till riksdagsbeslut
          </head>
          <list style="ol">
            <item xml:id="i-2JR3nEkgaxChRHAe572qym">
              Riksdagen tillkännager för regeringen som sin mening vad som
              anförs i motionen om att öka det ekonomiska stödet till Arbetsmiljöverket.
            </item>
            <item xml:id="i-UwgWAUK498bZzNbYBucXmE">
              Riksdagen tillkännager för regeringen som sin mening vad som
              anförs i motionen om det ekonomiska stödet till arbetslivsforskningen.
            </item>
            <item xml:id="i-4z1Z4pRtfgzUJneWfppUkj">
              Riksdagen tillkännager för regeringen som sin mening vad som
              anförs i motionen om lokala och regionala skyddsombud.
            </item>
            <item xml:id="i-HBcGsxTj4hVKkC8Qx5xene">
              Riksdagen tillkännager för regeringen som sin mening vad som
              anförs i motionen om att regeringen bör vidta åtgärder som innebär
              att arbetsmiljökunskap förmedlas i utbildningssystemet. 1
            </item>
            <item xml:id="i-vcyqNzUqfPM7H1bVfkmRg">
              Riksdagen tillkännager för regeringen som sin mening vad som
              anförs i motionen om att regeringen bör ge Arbetsmiljöverket uppdraget
              att aktivt bidra med arbets­miljökunskap i högskolornas och gymnasieskolornas
              utbildningar.
            </item>
            <item xml:id="i-8YdsSm32cjd43EucZ6urZM">
              Riksdagen tillkännager för regeringen som sin mening vad som
              anförs i motionen om att regeringen bör lägga fram förslag på
              förändringar i arbetstidslagstiftningen som leder till att de
              anställdas möjligheter att påverka den egna arbetstiden ökar.
            </item>
            <item xml:id="i-AfcDAXG8K3tNgbZzWK1GtV">
              Riksdagen tillkännager för regeringen som sin mening vad som
              anförs i motionen om att regeringen bör inbjuda arbetsmarknadens
              parter till överläggningar med syftet att få till stånd en trepartsöverenskommelse
              om statens respektive parternas ansvar vad gäller arbetsmiljöarbetet.
            </item>
            <item xml:id="i-9FhwUqXtjX4CWr5nEapDNg">
              Riksdagen tillkännager för regeringen som sin mening vad som
              anförs i motionen om att tillsätta en kommission som ges i uppdrag
              att ta fram riktlinjer som syftar till att bryta den könsuppdelade
              arbetsmarknaden.
            </item>
            <item xml:id="i-G6aipWFgKnmJzyD3KWPTM1">
              Riksdagen tillkännager för regeringen som sin mening vad som
              anförs i motionen om att regeringen bör göra en djupare kartläggning
              av det yrkesrelaterade våldets omfattning och vidta aktiva åtgärder
              för att så långt det är möjligt eliminera det yrkesrelaterade
              våldet.
            </item>
            <item xml:id="i-8hdcLYH3uq1Rte1uLV6Upv">
              Riksdagen tillkännager för regeringen som sin mening vad som
              anförs i motionen om att Diskrimineringsombudsmannen (DO) ska
              ges i uppdrag att i likhet med den tidigare granskningen av kollektivavtalen
              inom offentlig sektor också granska den övriga arbetsmarknadens
              kollektivavtal med direktivet att undersöka huruvida dessa avtal
              innehåller bestämmelser som diskriminerar hbt-personer.
            </item>
            <item xml:id="i-33PkqddyNiKWksZPJGCMTh">
              Riksdagen tillkännager för regeringen som sin mening vad som
              anförs i motionen om att tillsätta en utredning som syftar till
              att fler på arbetsmarknaden får tillgång till företagshälsovård.
            </item>
            <item xml:id="i-PsnbRpHU1Z7fGtVcnSNj79">
              Riksdagen tillkännager för regeringen som sin mening vad som
              anförs i motionen om att utreda införandet av avdragsrätt för
              cykelresor till och från jobbet samt för kostnader för hälsovård.
              2
            </item>
            <item xml:id="i-KkWSxfuyZFY3DCEDXaP7FL">
              Riksdagen tillkännager för regeringen som sin mening vad som
              anförs i motionen om att utreda införandet av avdragsrätt för
              friskvård. 2
            </item>
          </list>
          <p xml:id="i-CQgFHtAYvWNgCD5osKoe1h">
            1 Yrkande 4 hänvisat till UbU.
          </p>
          <p xml:id="i-KiWmQHjeVvmapDbyE9nPBZ">
            2 Yrkandena 12 och 13 hänvisade till SkU.
          </p>
        </div>
        <div type="motContent">
          <head xml:id="i-RGUKv8KByo9jMeeNRpQaJf" type="h1">
            Inledning
          </head>
          <p xml:id="i-QT2MrTySq7a9HL3Ljd49hQ">
            Miljöpartiet de gröna vill satsa resurser på att förbättra arbetsmiljön.
            Vi vill minimera de risker som idag kan finnas på arbetsplatser.
            Det räcker inte med att minska skadeverkningarna, t.ex. med personlig
            skyddsutrustning. Förslitnings-, hörsel-, syn-, förgiftnings-
            och fallskador ska elimineras genom att vi åtgärdar den fysiska
            arbetsmiljön.
          </p>
          <p xml:id="i-2YJTCvhHWcVV7YX3hMbiBm">
            Psykosociala problem som stress, utbrändhet och mobbning hanteras
            redan idag som fysiska skador av Försäkringskassan. Arbetsmiljöverket
            har trots mobbningsförbudet i AFS 1993:17 ännu inte påtalat ett
            enda fall av mobbning. Arbetstagarna ska själva och genom sina
            ombud ha inflytande över sin arbetssituation. Arbetsrotation,
            lagarbete, själv­styrande grupper och inflytande över arbetstiden
            bidrar till en god arbetsmiljö.
          </p>
          <p xml:id="i-Na8HxnzXS8ZpsAiWzTYNCg">
            I dagens samhälle vilar i hög grad värdet hos företagen på de
            anställdas kunskaper och kompetens. Samtidigt som hierarkier har
            mjukats upp, med ökat utrymmet för egna initiativ och eget ansvar,
            har konkurrensen hårdnat.
          </p>
          <p xml:id="i-PY9Eiq7XKpAaVdT6Fh5ZhY">
            Samhället måste motverka att den ökade konkurrensen leder till
            stress, utbrändhet, fler förtidspensionärer och att människor
            måste lämna arbetslivet. I Sverige och i resten av världen behövs
            därför starkare arbetsmiljölagar, bättre tillsyn, stöd för fackligt
            arbete och anställningstrygghet.
          </p>
          <p xml:id="i-N1yYmCiQLuFjud6Yr1u6oR">
            Med en stor tjänstesektor och ökad användning av informationsteknik
            kan arbetet organiseras annorlunda. Med t.ex. distansarbete ökar
            människors möjlighet att välja var de vill bo och vi kan sprida
            arbetstillfällen över landet. Samtidigt kan det dock bli problem
            på grund av brist i sociala kontakter med arbetskamrater.
          </p>
          <head xml:id="i-MS4rFDjAvSJPGzGa8jM4iY" type="h1">
            Regeringens minskade anslag till Arbetsmiljöverket
          </head>
          <p xml:id="i-DMR9FsbZ5ifbUaFByMmoqr">
            Redan i samband med den nytillträdda borgerliga regeringens första
            budgetproposition, hösten 2006, deklarerade man att regeringen
            ville minska Arbetsmiljöverkets anslag med ca 160 miljoner kronor
            åren 20072009.
          </p>
          <p xml:id="i-P8SfEK86stimi4fRygndBu">
            I Miljöpartiets budgetmotion samma höst avvisade vi regeringens
            förslag till minskade anslag. Detta för att vi anser att satsningar
            på en god arbetsmiljö bidrar till att minska samhällets kostnader
            för olyckor och ohälsa i arbetslivet. Det är också en god investering
            i företagets produktivitets- och vinstutveckling.
          </p>
          <p xml:id="i-MRTNFZ3xA6zNVTe8JE2pz">
            Det är nu dags för regeringens fjärde budgetproposition och med
            den står det klart att de minskade anslagen till det förebyggande
            arbetsmiljöarbetet permanentas.
          </p>
          <p xml:id="i-Q2CSwHiJJdXp87GcuVYbUa">
            De minskade anslagen innebär att delar av verksamheter som varit
            inriktade på att förebygga risker och som verkat för förbättringar
            av arbetsmiljön ute i arbets­livet skalats bort. Den positiva
            utveckling som vi sett när det gäller rapporterade risker, besvär,
            skador, olyckor och dödsfall riskerar därmed brytas. Det är på
            arbetsplatserna som de riktigt allvarliga verkningarna blir kännbara.
            Olyckor sker och ohälsa uppstår när arbetsgivare och arbetstagare
            inte längre kan få råd från experter om hur man ska lösa arbetsmiljöproblem.
          </p>
          <p xml:id="i-NsafbbS45PDymzqv8smBdV">
            Arbetsmiljöverket tvingas dra ned på inspektionsarbetet. Den
            kraftiga 30-procentiga neddragningen av inspektioner av landets
            skolor är ett otäckt exempel. Mot den bakgrunden är det bra att
            regeringen öppnat för mer elev- och studentinflytande på arbetsmiljöområdet
            inom utbildningsväsendet. Skolan är ju landets största arbetsplats
            och det finns stora brister i elevernas och skolpersonalens arbetsmiljö.
            Ökade olycks- och ohälsorisker ger sämre studieresultat. Regeringens
            prat om kunskapsskola och resultatmätning skorrar falskt.
          </p>
          <p xml:id="i-ZCfCjkHca4BP7V1yiQwh4">
            Av olyckorna med dödlig utgång finns flera inom bygg- och anläggningsbranschen.
            Att just byggbranschen är hårt drabbad är inte nytt. Branschen
            har många tillfälliga arbets­platser. Man arbetar ofta på hög
            höjd. Många olika företag, ofta små företag och enmansföretagare,
            arbetar på byggena. Det är ibland oklart vem som har ansvaret
            för arbetsmiljön och kontroll över kunskaperna hos dem som jobbar
            på arbetsplatsen.
          </p>
          <p xml:id="i-MmyBGDLWkmCLvKwNA5A4gr">
            Antalet aktörer har ökat. De stora byggentreprenörerna köper
            allt mer från underentreprenörer, mindre företag och konsulter.
            Detta produktionssätt sprider sig till andra branscher. Allt fler
            utnyttjar bemanningsföretag. Det gör bilden än mer komplicerad
            när det gäller att fastställa arbetsgivaransvar och kunskap om
            vars och ens kännedom om olycksrisker.
          </p>
          <p xml:id="i-7GozDMcxDSwawNx41DydrE">
            Tidspressen ökar i många branscher. Upphandling och anbudsförfarande
            handlar allt mer om vem som kan leverera snabbast. Det gör att
            många småföretagare tvingas arbeta under svår tidspress. Det kan
            leda till att man tummar på säkerheten och slarvar med skyddsåtgärder.
          </p>
          <p xml:id="i-XVwTyqQpjZY4H88c7niCWw">
            Det är olyckligt att regeringen tar resurser från den förebyggande
            arbetsmiljöverksamheten. I en tid med ökande behov av inspektioner,
            kontroller och aktiva skyddsombud tvingar regeringen Arbetsmiljöverket
            att dra ned på finansieringen av detta viktiga arbete på fältet.
          </p>
          <p xml:id="i-32LBtKjZz2f1hVog3dAQC1">
            Miljöpartiet anser att det ekonomiska stödet till Arbetsmiljöverket
            måste höjas.
          </p>
          <head xml:id="i-GUjyk7GYGY6zDWBTEqkBwX" type="h1">
            Arbete och fritid flyter samman
          </head>
          <p xml:id="i-CvroVBXwvPkqUkgZUWXv6P">
            De nya jobben är i högre grad inriktade på tjänster och service,
            vilket delvis ger en ny typ av arbetsmiljöproblem. Nu handlar
            det mycket mer om kontakter med kunder än med arbetskamrater och
            chefer. Det handlar också om ökad tillgänglighet för den enskilde.
            Fasta arbetstider med in- och utstämpling har minskat medan flextider
            och oreglerad arbetstid har ökat. För många innebär det en större
            frihet medan det för andra skapar problem som kan leda till sjukdom
            och utslagning. Här krävs det enligt Miljöpartiet rejäla forskningsinsatser.
          </p>
          <p xml:id="i-8ZEnQDv1p6y428V9rZ4Hho">
            Men dessvärre har den borgerliga regeringen dragit ner på forskningsinsatserna
            på arbetsmiljöområdet. Arbetslivsinstitutet har slaktats och inte
            ersatts genom att institutets forskningsresurser flyttats över
            till en ny huvudman.
          </p>
          <p xml:id="i-X9KH5Y6HsNtTJCa8ioJYzj">
            Mot bakgrund av ovanstående verkar Miljöpartiet för att det ekonomiska
            stödet till arbetslivsforskningen återförs till den nivå som gällde
            innan Arbetslivsinstitutet avvecklades.
          </p>
          <p xml:id="i-HVNkKKpE3Y51xfr53ZH6iM">
            För allt fler människor flyter arbete och fritid ihop. Många
            har jobb där man frivilligt eller ofrivilligt växlar från arbete
            till fritid flera gånger under dygnet. Det upplevs positivt av
            många, men som ett problem av andra. På samma sätt är det med
            möjligheten, eller kanske tvånget, att utföra arbete från hemmet.
            En del upplever det som en bonus då arbetet lättare går att förena
            med t.ex. familjelivet. Andra upplever det som raka motsatsen,
            att arbetet inkräktar på fritid och familjeliv.
          </p>
          <head xml:id="i-ReYSpFnFka9PXhsyJD1P2h" type="h1">
            Skyddsombud
          </head>
          <p xml:id="i-RFmREHzNYMUJBhJna3pMU7">
            De lokala och regionala skyddsombuden gör ett mycket viktigt
            arbete som förtroende­valda. Dessa bör ges stöd i utbildning för
            att kunna hålla sig uppdaterade i den förändrade arbetsmiljön
            och kring gällande lagar och säkerhetsföreskrifter. Oftast sker
            deras arbete i god relation med arbetsgivarna men i vissa fall
            krävs att skyddsombudet går i konflikt med arbetsgivaren för att
            förbättra arbetsmiljön för de anställda. Det förebyggande och
            systematiska arbetsmiljöarbetet som skyddsombuden utför är mycket
            värdefullt, såväl för arbetstagaren som för arbetsgivaren. I vissa
            lägen kan det också bli nödvändigt att stoppa farligt arbete på
            en arbetsplats. Dessa regler kräver tydlighet och att formerna
            för hur man utövar den är utformade på ett enkelt sätt för alla
            inblandade.
          </p>
          <head xml:id="i-BJnsxWjnNrdSvPU2zCufZN" type="h1">
            Obegripliga försämringar
          </head>
          <p xml:id="i-SRftm2myf5CEVWT2eqYoSw">
            Regeringens ovilja att avsätta medel till det förebyggande arbetsmiljöarbetet
            är bara en av många delar i regeringens angrepp på mänskliga villkor
            i arbetslivet. Det innebär också att man bortser från folkhälsopolitikens
            mål, att skapa samhälleliga förutsättningar för en god hälsa på
            lika villkor för hela befolkningen, där hälsa i arbetslivet är
            ett av de elva delmålen.
          </p>
          <p xml:id="i-CoWJdBiyMkjju1prnfUZAj">
            Miljöpartiet har avvisat praktiskt taget alla regeringens åtgärder
            på området. Vi anser att det är en dålig och orättvis politik
            som riktas mot dem som bäst behöver trygghet i arbetslivet. För
            oss är det obegripligt att regeringen försämrar möjligheterna
            till ett förebyggande arbetsmiljöarbete. Det är en del av folkhälso­politiken
            och alla, inklusive arbetsgivarna, gynnas av att anställda arbetar
            i riskfria och hälsofrämjande miljöer.
          </p>
          <head xml:id="i-W78wFwYdnVswA7xAKMjNtA" type="h1">
            Förändrad arbetsmarknad
          </head>
          <p xml:id="i-Uu1VcSdD6bdbU1nkumbhAJ">
            Arbetslivet förändras på gott och ont. Gott, därför att förändringar
            ofta är positiva. De kan leda till ökade kunskaper och nya värdefulla
            erfarenheter. Ont, därför att de skapar helt nya och ibland riskfyllda
            situationer och nya kemiska ämnen.
          </p>
          <p xml:id="i-CmMrVdcrMMD51EhQmZXzNb">
            Förr arbetade en majoritet av arbetskraften på stora arbetsplatser
            där de dag efter dag utförde samma arbetsuppgift. Den typen av
            arbetsplatser finns fortfarande. Men antalet som arbetar under
            sådana betingelser har minskat. För det ska vi vara glada. Monotona
            jobb innebär att de arbetande drabbas av belastnings- och förslitningsskador
            och andra konsekvenser av dåliga arbetsplatser och dito arbetsorganisation.
          </p>
          <p xml:id="i-rTGirCWkNvHGiP9UFxQMp">
            Nu handlar det om att arbetsuppgifterna blir mer varierade med
            mer rörliga arbeten där arbetet utförs på många olika ställen
            och mer ensamarbete. Under vårt arbetsliv byter vi jobb i en ökad
            takt. Arbetsmarknaden blir mer internationell. Dessa förändringar
            kräver att vi satsar resurser på arbetsmiljöarbetet. De som är
            inne i denna omställning ska ges goda förutsättningar att möta
            nya förhållanden.
          </p>
          <p xml:id="i-G88FJtsZSEZcqfGAgxf81z">
            Regeringen vill underlätta för den enskilde att byta jobb. Miljöpartiet
            anser att det är positivt. Men det är inget alternativ till att
            förbättra arbetsmiljön. Kampen för en god arbetsmiljö, mot förslitningsskador,
            monotona arbeten, mobbing, utbrändhet etc. har högsta prioritet.
          </p>
          <head xml:id="i-2q3Kr6mcD7HksLdsU63UmZ" type="h1">
            Bättre utbildning och kompetensutveckling
          </head>
          <p xml:id="i-WvoR1XaLkRzSweh1egWiaf">
            Utbildning och kompetensutveckling är centralt för arbetsmiljöarbetet
            på en arbets­marknad i förändring. Alla förändringar ska analyseras
            utifrån målet om en god arbetsmiljö.
          </p>
          <p xml:id="i-X5bRWgx2bKbT54oqWrp6EF">
            Miljöpartiet kräver konsekvensbeskrivning vid förändringar. Parterna
            avgör vilka utbildnings- och kompetensinsatser som krävs för att
            skapa en god arbetsmiljö. Ofta har cheferna bristfällig kunskap
            om arbetsmiljöfrågor.
          </p>
          <p xml:id="i-Uq9PSPGZ9oBNnM271NALZD">
            Vårt utbildningssystem är svagt vad gäller utbildning om arbetsmiljö
            och vikten av skyddsarbete. Det är särskilt problematiskt när
            det gäller yrkesinriktade utbildningar. Hur mycket vikt lägger
            man t.ex. på arbetsmiljön i skolorna i kurserna på Lärarhögskolan?
            Och hur ser det ut med arbetsmiljöutbildning i kurserna på polis­högskolan
            och på gymnasieskolans yrkesinriktade program?
          </p>
          <p xml:id="i-RdG4QL6mcub2xkZUe3Azrv">
            Miljöpartiet menar att regeringen bör vidta åtgärder som innebär
            att arbetsmiljökunskap förmedlas i utbildningssystemet. Därutöver
            bör regeringen ge Arbetsmiljöverket uppdraget att aktivt bidra
            med arbetsmiljökunskap i högskolornas och gymnasieskolornas utbildningar.
          </p>
          <head xml:id="i-8Z8zPBELjPH9cP8FZKDHJu" type="h1">
            Inflytande över arbetstiden
          </head>
          <p xml:id="i-97Mu3TVdgpnqXM21Bmei7V">
            En rad olika undersökningar, däribland Arbetsmiljöverkets och
            SCB:s Arbetsmiljöundersökningen 2007 visar att en stor majoritet
            kräver inflytande över arbetstidens förläggning och arbetets innehåll.
            Enligt vår mening är det en av de allra viktigaste frågorna att
            lösa. Gedigen forskning visar att brist på inflytande över hur
            den egna arbetstiden disponeras är en vanlig orsak till utbrändhet.
          </p>
          <p xml:id="i-DNiDQHxFWLd7TPXPLuo4u">
            I Arbetsmiljöundersökningen 2007 ställs en rad frågor om hur
            arbetskraften uppfattar sin situation utifrån tidsaspekter. Dessvärre
            går utvecklingen åt fel håll. Allt fler anser sig ha alldeles
            för mycket att göra, kan inte själv bestämma arbetstakten, tvungen
            att dra in på luncher, arbeta över eller ta med arbete hem och
            har svårt att sova på grund av tankar på jobbet.
          </p>
          <p xml:id="i-AkJ2c2oFCot3TBcVNqPU6n">
            För Miljöpartiet är det viktigt att denna utveckling bryts, det
            måste helt enkelt bli enklare att som arbetstagare själv styra
            över sin arbetstid. Vi tror att det kan både minska de stressrelaterade
            sjukdomarna och bidra till ökad jämställdhet. Vi vill därför att
            regeringen lägger fram förslag på förändringar i arbetstidslagstiftningen
            som leder till att öka de anställdas möjligheter att påverka den
            egna arbetstiden.
          </p>
          <p xml:id="i-3YpQoCacwGHTLGq15kJQMf">
            Att få ihop det s.k. livspusslet, dvs. hur vi ska hinna med arbete,
            barn och anhöriga, träffa kompisar, delta i föreningsliv, gå på
            teater och konserter etc. är en av vår tids viktigaste uppgifter.
            Miljöpartiet påstår inte att allt detta kan lösas genom åtgärder
            för en god arbetsmiljö. Det krävs också andra samhälleliga åtgärder
            för att underlätta att pusslet kan läggas. Ett exempel är Miljöpartiets
            förslag om att småbarns­föräldrar ska ha laglig rätt att gå ned
            i arbetstid och kompenseras för detta genom pengar från statskassan.
            Arbetsgivare och arbetstagare ska arbeta fram lösningar för att
            organisera jobbet på bästa möjliga sätt.
          </p>
          <head xml:id="i-S1N6Zs6xJtQSV8thHhgeER" type="h1">
            Arbetsmarknadens parter
          </head>
          <p xml:id="i-RgxCtNsAnLXcEpJUAnqwNH">
            Arbetsmiljö är ingen förhandlings- eller tvistefråga. Arbetsmiljöproblem
            ska lösas av parterna i samverkan. Arbetstagarsidan har majoritet
            i arbetsmiljökommittéer. Arbetsmiljöinspektionen kan bistå med
            expertråd. Parterna spelar alltså en helt avgörande roll i arbetsmiljöarbetet.
            Det gäller i synnerhet regionalt, lokalt, branschvis och på den
            enskilda arbetsplatsen. Historiskt har arbetarskydd och arbetsmiljöarbetet
            drivits fram av facken, ofta i hård kamp mot arbetsgivarna. Nu
            har arbetsgivarna tagit till sig att resurser som satsas på en
            god arbetsmiljö är väl använda pengar. En god arbetsmiljö ger
            konkurrensfördelar, trivsel och produktivitetsutveckling. Man
            kan alltså tjäna pengar på goda arbetsförhållanden och trivsamma
            arbetsplatser.
          </p>
          <p xml:id="i-8DXfCcbgb6UmSX7UXar1Cc">
            Det råder en bred politisk enighet om att den svenska förhandlingsmodellen
            med lagar och kollektivavtal är ett bra instrument för att reglera
            förhållandena på arbets­marknaden. Till och med de borgerliga
            partierna har insett att avtal mellan parterna lägger grunden
            för arbetsfred och goda resultat. Det betyder inte att politiken
            spelat ut sin roll. Vi vill utveckla och förstärka ramlagarna
            så att skyldigheter och rättigheter klart framgår. Vi behöver
            levande och aktiva kontakter mellan staten och arbetsmarknadens
            parter.
          </p>
          <p xml:id="i-14gowtDjD45GBazUDdEygN">
            I Sverige har vi goda traditioner vad gäller ansvarsfördelningen
            mellan staten och arbetsmarknadens parter. Dessa goda traditioner
            vill Miljöpartiet fortsätta att vårda.
          </p>
          <p xml:id="i-FJy2zECTP2Uin92TwAmAAE">
            Den snabba förändringen av arbetsmarknaden skärper kraven på
            flexibilitet och förändringsvilja, när det gäller partssamverkan
            och arbetsmiljöinsatser. Miljöpartiet anser att regeringen bör
            inbjuda arbetsmarknadens parter till överläggningar med syftet
            att få till stånd en trepartsöverenskommelse om statens respektive
            parternas ansvar vad gäller arbetsmiljöarbetet.
          </p>
          <head xml:id="i-Mn58z88p9goTA8KC3Bq22T" type="h1">
            Åtgärder för jämställdhet
          </head>
          <p xml:id="i-NVo161myQpcRRbgkdQhhUQ">
            Fler kvinnor än män drabbas av utbrändhet på grund av att det
            är svårt att få ihop livets olika delar. Det finns en enkel förklaring.
            Det är kvinnorna som tar ansvar för allt det som ska göras vid
            sidan om det arbete som ger förvärvsinkomster. Kvinnorna tar hand
            om det obetalda arbetet. Det är enligt vår mening oacceptabelt.
            Det krävs en rad skarpa åtgärder som leder till jämställdhet mellan
            kvinnor och män. Ett steg är en mer individualiserad föräldraförsäkring
            som inte ger papporna utrymme att tacka nej till att vara tillgängliga
            för sina barn.
          </p>
          <p xml:id="i-6QMG8T3KaWmisFkLNr2Pgj">
            Den svenska arbetsmarknaden är könsuppdelad. Kvinnorna dominerar
            i branscher där anställnings- och arbetsvillkoren konsekvent nedvärderas
            i förhållande till mansdominerade branscher. Det handlar om lägre
            löner, större andel deltid och tidsbegränsade anställningar i
            kvinnodominerade branscher och sektorer. Det är en strukturell
            diskriminering där kvinnor systematiskt nedvärderas.
          </p>
          <p xml:id="i-HpoFpMVZNfQNsKQfRtpXq">
            Miljöpartiet menar att det krävs åtgärder för att bryta upp den
            könsuppdelade arbetsmarknaden. En central uppgift är att eleverna
            redan i grundskolan får information om vad olika yrkesval innebär.
            Studier visar att kunskap om vård och omsorg är skrämmande låg
            bland pojkar när de ska välja inriktning på sin gymnasieutbildning.
          </p>
          <p xml:id="i-LqDiJrWfd8zpSQg1X5V3Hh">
            Arbetsplatser med jämn könsfördelning är oftast bättre än arbetsplatser
            där ett av könen dominerar. Det bidrar till en bättre arbetsmiljö.
            Kvinnor har ofta en lärande inställning till nya företeelser och
            förändringar. Män övervärderar ofta sin förmåga på områden som
            de saknar erfarenhet av.
          </p>
          <p xml:id="i-2DM7sC3WK26zVhncTkHqg1">
            Det är Miljöpartiets uppfattning att regeringen bör tillsätta
            en kommission som ges i uppdrag att ta fram riktlinjer som syftar
            till att bryta den könsuppdelade arbetsmarknaden. Kommissionens
            sammansättning bör vara sådan att arbetsmarknadens parter inom
            såväl privat som offentlig sektor finns representerade.
          </p>
          <head xml:id="i-YK35KQc5gLoZybgrAsyhv8" type="h1">
            Kvinnor utsätts för yrkesrelaterat våld
          </head>
          <p xml:id="i-5YmtJLKtbYSAdzycv2LACB">
            I början av 1980-talet uppgav 1,3 procent av kvinnorna att de
            hade utsatts för yrkesrelaterat våld under det senaste året, enligt
            SCB:s undersökningar av levnadsförhållanden (ULF). Det kan jämföras
            med att 2 procent av kvinnorna uppgav att man utsatts för våld
            i bostaden. Men den relationen har förändrats. I motsvarande undersökning
            2005 hade andelen yrkesrelaterat våld mer än fördubblats till
            4 procent medan våldet i hemmet ligger kvar på samma nivå som
            i början av 1980-talet.
          </p>
          <p xml:id="i-PNgXSJyii6YnjL2FPKjSDk">
            Trenden bekräftas också av undersökningar som olika fackförbund
            gjort liksom att det är inom klientintensiva kvinnodominerade
            yrken som våldet ökar mest. Det är alltså i förhållandet mellan
            klient och yrkesutövare som våldet tilltar.
          </p>
          <p xml:id="i-ELxqmrQyxVux3GiDzgb9V3">
            Det krävs aktiva åtgärder för att bryta denna olyckliga utveckling.
            Miljöpartiet föreslår att regeringen gör en djupare kartläggning
            av våldets omfattning och vidtar aktiva åtgärder för att så långt
            det är möjligt eliminera det yrkesrelaterade våldet.
          </p>
          <head xml:id="i-UPfW6NgrhKZoAYNwyF6jJr" type="h1">
            Internationell arbetsmarknad
          </head>
          <p xml:id="i-QB9tc1MKTyi7ACgWmJ1GqM">
            En global arbetsmarknad betyder att arbetsmarknad och arbetsplatser
            måste utvecklas. Den s.k. fria rörligheten av arbetskraft, tjänster,
            kapital och varor inom EU betyder att kulturer, traditioner och
            arbetsmetoder möts på nya arenor. Kontakter och utbyte med länder
            utanför EU ökar. Det finns mycket som är positivt i denna utveckling.
            Internationella kontakter och relationer är i grunden positivt
            och kan, när de hanteras rätt och respektfullt, bidra till samarbete,
            vänskap och fred.
          </p>
          <p xml:id="i-ASJAc4BbNRgqpLFxMyiCVN">
            Det gäller att inte blunda för problemen. Olika språk, kulturella
            traditioner, regelverk, lagar och avtal kräver åtgärder som underlättar
            umgänget. Det gäller särskilt inom arbetsmiljöområdet. Att anställda
            med utländsk bakgrund är överrepresenterade i olyckor med dödlig
            utgång visar att insatser för att förebygga olyckor och ohälsa
            är otillräckliga, även om Arbetsmiljöverket åstadkommit mycket.
          </p>
          <p xml:id="i-NXjT7Akv2XojpEcPtLSwSu">
            Miljöpartiet anser att mer måste göras för att arbetskraften
            ska behandlas likvärdigt i arbetslivet. Många svenska företag,
            t.ex. Ericsson och Alfa Laval, har lång erfarenhet av internationellt
            arbete. Vi menar att det borde vara möjligt att ta tillvara deras
            erfarenheter för ett framgångsrikt arbetsmiljöarbete.
          </p>
          <head xml:id="i-NEbJkNSVpQrezBCienYLhE" type="h1">
            Rättvisemärkt Rättvis handel
          </head>
          <p xml:id="i-PGWMsLjt6M2NGNQh96Q6ie">
            Rättvisemärkt och Rättvis handel är indirekt kopplade till arbetsmiljön
            på svenska arbets­platser. Miljöpartiet menar att arbetsmiljön
            i andra delar av världen är lika viktig som i Sverige. Om vi hävdar
            att det ska vara reglerade och rättvisa villkor på svensk arbets­marknad
            så gäller förstås också detta på den globala arbetsmarknaden.
          </p>
          <p xml:id="i-MpF1WRjReTvimccdEu1dnZ">
            Vår möjlighet att genom politiska beslut påverka hur det ser
            ut på arbetsplatser i andra länder är begränsad. Men importerande
            svenska företag, kommuner och landsting kan ställa krav på rimliga
            arbetsförhållanden där varorna och tjänsterna produceras. Många
            företag gör vad de kan i detta avseende. Men att det finns exempel
            på motsatsen är enligt Miljöpartiets uppfattning oacceptabelt.
          </p>
          <p xml:id="i-XtWD4EKLb2yoL65rK7VC6Q">
            Som konsumenter kan vi göra aktiva val. Vi kan välja att handla
            hos seriösa företag och köpa varor som är rättvisemärkta.
          </p>
          <head xml:id="i-7364rGZfyzqXLqxfoQbUnW" type="h1">
            En arbetsmarknad fri från diskriminering
          </head>
          <p xml:id="i-XJnXf6V3ZvdiNLMEF5ceWB">
            Diskriminering har alltid förekommit i arbetslivet. Det som sker
            i arbetslivet på de enskilda arbetsplatserna speglar hur det ser
            ut i det övriga samhället.
          </p>
          <p xml:id="i-D7UzWvqdqf5W34qn8fCiGq">
            Miljöpartiet anser att det är särskilt viktigt med en arbetsmarknad
            som är fri från diskriminering. Arbetet är en mycket stor del
            av vårt sociala och kulturella liv där vi lägger en mycket stor
            del av dygnet. Arbetet är en viktig del i vår ekonomiska försörjning.
            De flesta av oss kan inte välja bort arbetet.
          </p>
          <p xml:id="i-8GQCt8Bv3xVLkXr2ayUmnW">
            För den som diskrimineras eller mobbas på arbetet kan livet bli
            mycket påfrestande och påverkar givetvis också ens liv utanför
            arbetet. Arbetsmiljöinspektionen ingriper inte mot mobbning, trots
            att det sedan 1993 finns ett förbud mot kränkande särbehandling,
            AFS 1993:17. Att bli utsatt för trakasserier från sin omgivning
            kan till sist bli outhärdligt. Cirka 200 mobboffer väljer varje
            år att ta sitt liv.
          </p>
          <p xml:id="i-ToLUZJxewuvTNN4ccUtBt1">
            Alla har rätt att bli respekterade för den man är. Allt annat
            är oacceptabelt.
          </p>
          <p xml:id="i-QgikWZBQ64T2Kj2ZS8myzi">
            Diskriminering och mobbning som riktas mot enskilda är förbjudet
            i lag och skadar den som utsätts. Det finns en strukturell diskriminering
            i arbetslivet som riktas mot vissa grupper. Ett typiskt exempel
            är kvinnolönerna. Hälften av den genomsnittliga löneskillnaden
            kan förklaras med att kvinnor får lägre lön för att de är kvinnor.
            Det är en diskriminering som hela kvinnokollektivet får bära.
          </p>
          <head xml:id="i-UuXtNfFyopprcUecgC8Qqj" type="h1">
            Arbetskamrater har fördomar om homosexuella
          </head>
          <p xml:id="i-3bfnYvdn3ui7xWkA3aGnHa">
            Forskning visar att mer än 25 procent av homosexuella väljer
            att gå till jobbet dag efter dag utan att helt kunna visa vilka
            de är och hur deras liv är. I fikarummet vill de inte berätta
            vad de gjort på semestern eftersom det då kan avslöjas att de
            älskar och lever tillsammans med en person av samma kön. Cirka
            50 procent av hbt-personer upplever att deras arbetskamrater har
            fördomar om homosexuella.
          </p>
          <p xml:id="i-AtdbdZ6wCUJzDrehpJrCoa">
            Homoombudsmannen (HomO) har granskat kollektivavtalen inom offentliga
            sektorn. Det visade sig att samtliga avtal innehöll bestämmelser
            som diskriminerade hbt-personer.
          </p>
          <p xml:id="i-DVFVM8BxPDdLfQCT7vjJfN">
            Enligt LO har en del av detta nu rättats till. Och glädjande
            nog uttrycker man också att det visar hur viktigt det är att antidiskrimineringsarbetet
            genomsyrar allt fackligt arbete. LO välkomnar också antidiskrimineringslagstiftningen
            och säger att den är ett mycket viktigt verktyg.
          </p>
          <p xml:id="i-NGCeg66stXAMc5AKXD4Zqq">
            Det måste bli lika naturligt för våra fackligt förtroendevalda
            att ta strid för medlemmar som blivit diskriminerade för sin sexuella
            läggning som någon annan orsak. Det ska, så att säga, sitta i
            ryggmärgen på de förtroendevalda. Detta är krav som vi oåterkalleligen
            kommer att ställa på våra fackliga företrädare och som vi kommer
            att följa upp och utvärdera, skriver LO-ledningen, med Vanja Lundby-Wedin
            i spetsen, i en kommentar i samband med att LO presenterade sin
            policy mot diskriminering i arbetslivet på grund av sexuell läggning
            eller könsidentitet.
          </p>
          <p xml:id="i-KRGqL728UMLhpoAVFDwh62">
            Miljöpartiet anser att Diskrimineringsombudsmannen (DO) ska ges
            i uppdrag att i likhet med den tidigare granskningen av kollektivavtalen
            inom offentlig sektor också granska den övriga arbetsmarknadens
            kollektivavtal med direktivet att undersöka huruvida dessa avtal
            innehåller bestämmelser som diskriminerar hbt-personer.
          </p>
          <head xml:id="i-GcDj9g18NmYfasTSW3HXdE" type="h1">
            Strukturell diskriminering
          </head>
          <p xml:id="i-LKm23eosCSm9Ey7iM8RCTV">
            Att personer med annan etnisk bakgrund än svensk diskrimineras
            i arbetslivet blir vi påminda om varje dag. En mycket stor del
            av denna grupp diskrimineras genom att de helt enkelt utestängs
            från arbetslivet, de får inga jobb på grund av sin etniska bakgrund.
            Andra, särskilt de s.k. papperslösa tvingas arbeta under näst
            intill slavliknande villkor. Gruppen som helhet är dessutom hänvisad
            till de sämst avlönade jobben och är överrepresenterad i gruppen
            med otrygga anställningsförhållanden.
          </p>
          <p xml:id="i-JnN1hP79khHCeHoTGmXBm">
            Diskrimineringen av funktionshindrade liknar den som bygger på
            etnicitet. Skillnaden är den att medan papperslösa invandrare
            i hög grad utnyttjas av skrupelfria privata arbetsgivare så hänvisas
            många funktionshindrade till skyddat arbete av olika slag. Med
            det påstår vi inte att skyddat arbete är dåligt. Tvärtom är det
            många som behöver den typen av arbete under en period av sitt
            arbetsliv. Problemet är att många hamnar där för gott trots att
            meningen är att det skyddade arbetet ska leda till att de allra
            flesta ska kunna slussas ut på den öppna arbetsmarknaden. Till
            det finns flera orsaker. Men det finns utan tvekan också en strukturell
            diskriminering som innebär att funktionshindrade i hög grad utestängs
            från arbetsmarknaden.
          </p>
          <head xml:id="i-4bSEJU3QYtvQAwsvU8YEYf" type="h1">
            Företagshälsovården är viktig
          </head>
          <p xml:id="i-D3n3S3Qeny7eiBsTxpCX21">
            Att verka för sunda och säkra arbetsplatser och förebygga ohälsa
            är den viktigaste uppgiften i arbetsmiljöarbetet. Arbetet med
            att förebygga olyckor har högsta prioritet. Det finns ett klart
            samband mellan god hälsa och minskade olycksrisker. Människor
            som mår bra är mer uppmärksamma och klartänkta när det gäller
            att vidta åtgärder och minimera risken för olyckstillbud.
          </p>
          <p xml:id="i-GneZ1hRPhnPFXWW5erayyf">
            Företagshälsovården spelar en mycket viktig roll i sammanhanget.
            Förebyggande regelbundna hälsoundersökningar bör finnas för alla
            anställda oavsett bransch eller arbetsgivare. Det finns ingen
            tvingande lagstiftning om företagshälsovård. Alla borde inse vinsterna
            med regelbundna hälsokontroller.
          </p>
          <p xml:id="i-YN7ZQRF3kff6f7w3Jz5gY1">
            Allt färre har tillgång till företagshälsovård. 1995 hade 77
            procent tillgång till företagshälsovård. 2007 är det nere i 73
            procent. Det strider mot arbetsmiljölagens krav på sunda och säkra
            arbetsplatser.
          </p>
          <p xml:id="i-FMKxVaGc7JeXS2yqV3fn6n">
            Miljöpartiet anser att regeringen bör tillsätta en utredning
            som syftar till att fler på arbetsmarkanden ska få tillgång till
            företagshälsovård.
          </p>
          <head xml:id="i-DZFM4dJkqhrSdcTH6NDqBy" type="h1">
            Hälsofrämjande arbetsplatser
          </head>
          <p xml:id="i-4bt2PFddww4uRtEv9vj7rQ">
            Egenkraft och egenkontroll är viktiga beståndsdelar, men det
            måste också finnas resurser och en ledning som bidrar till utveckling
            av hälsofrämjande insatser.
          </p>
          <p xml:id="i-Czg5W865CrN8u2JDPpig9n">
            Hälsofrämjande arbete på arbetsplatserna hör samman med ett hälsosamt
            liv. Hälsofarliga arbetsplatser ger problem för livet vid sidan
            om arbetet. Hälsofrämjande arbetsplatser bidrar till en bra folkhälsa.
          </p>
          <p xml:id="i-TG8w8StsRhMXuorLCa8GP3">
            Hälsofrämjande arbete måste integreras i det kontinuerliga och
            systematiska arbetsmiljöarbetet. Tillfälliga insatser och projekt
            ger inga långsiktigt hälsofrämjande resultat. Varaktighet och
            framförhållning är nyckelord för att nå och bibehålla god hälsa.
          </p>
          <p xml:id="i-7R1sQrgwXxxXyQEnFX9GGF">
            Hälsokontroller är bra, men än viktigare är det med friskvårdsåtgärder.
            Inte minst för dem som har ett stillasittande jobb. Vi är inte
            skapta för att sitta fastlåsta framför en dataskärm. Vi behöver
            regelbunden motion och fysisk aktivitet som håller i gång muskelmassan
            och smörjer kroppens leder.
          </p>
          <p xml:id="i-Rza2WR7XptWp5yF9XBSA1h">
            Kultur är ett relativt nytt och spännande inslag i friskvårdsinsatserna
            som behöver utvecklas och spridas. Kan sedan kultur och fysiska
            aktiviteter kombineras i friskvården så kan vi odla både kropp
            och själ.
          </p>
          <p xml:id="i-BrPutL4bkuYnexBW3NetSc">
            Regering och riksdag bör understödja hälsofrämjande insatser
            och beteenden. Miljöpartiet anser att regeringen bör utreda att
            införa avdragsrätt för cykelresor till och från jobbet samt för
            kostnader för friskvård.
          </p>
        </div>
        <div type="motSignatures">
          <list>
            <item xml:id="i-PMd5iVX9tf9y3zn9S9WKYK" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-Sc3vtmJuJAdXHzeUHKJBEE" who="i-PPtpTU7erj7n8C4rdQihuK">
              Lage Rahm (mp)
            </item>
            <item xml:id="i-DMw2iz7Sn7CdfAWZrE5k5" who="i-3GrPnM5KDKuSxfWxymYNoC">
              Mikaela Valtersson (mp)
            </item>
            <item xml:id="i-P2eyXmH4AgHejzMPihMWFh" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-5KEkEznWmaSpnP9pcGfxcy" who="i-9hz9iPqymCdhBS9gVoZrbj">
              Thomas Nihlén (mp)
            </item>
          </list>
        </div>
      </div>
    </body>
  </text>
</TEI>
