<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01167">
  <teiHeader>
    <fileDesc>
      <titleStmt>
        <title>om en svensk forskningsfond för Vietnam.</title>
        <author>av herrar Takman och Hermansson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en svensk forskningsfond för Vietnam.</title>
          <idno type="rdwebb">FY021167</idno>
          <rs type="number">1167</rs>
          <ref type="dokument_url_text">http://data.riksdagen.se/dokument/FY021167/text</ref>
          <ref type="dokument_url_html">http://data.riksdagen.se/dokument/FY021167</ref>
          <ref type="dokumentstatus_url_xml">http://data.riksdagen.se/dokumentstatus/FY021167</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XXBpK5wHTgKTajooKHNpZp</idno>
            <name>JOHN TAKMAN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-bvXpHr42kAbCTawMkh9m7" type="signed"/>
        <correspContext corresp="i-bvXpHr42kAbCTawMkh9m7">
          <note type="signatory" corresp="i-XXBpK5wHTgKTajooKHNpZp"/>
          <note type="signatory" corresp="i-FiisfXYQcUpGymcboYQpoF"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1167/mot_1975__1167-001.pdf"/>
      <fw xml:id="i-UAiq5G38oKkbadfcJBMG4V">
        Mot. 1975:1167 3
      </fw>
      <div type="motHeader" xml:id="i-5LjKzmcibKUp6VTiSM9qJ8">
        <div type="motTitle" xml:id="i-fu5t9REx8N8nzg1uNFXbe"/>
        <div type="motSubmissionInfo" xml:id="i-2nbWRj8Cso7ZdMW2pk7XTF"/>
      </div>
      <div type="motBody" xml:id="i-Vkpgg16BSWgAoxVgxxYpjY">
        <div xml:id="i-YNrvHMXsBYHdu1BLGJ6vUK">
          <p xml:id="i-TWquzWfG68trRhtS1f3sb4">
            Nr 1167
          </p>
          <p xml:id="i-XgHKxAAewchq35xsBGfAy8">
            av herrar Takman och Hermansson om en svensk forskningsfond för
            Vietnam.
          </p>
          <p xml:id="i-6tDiCWckVDsT3oAo4AHesu">
            I årets budgetproposition (prop. 1975:1, bilaga 5) refereras
            utförligt u- landsforskningsutredningens betänkande (SOU 1973:41).
            Utrikesministern förklarar sig nu inte beredd att föreslå inrättandet
            av en fristående orga- nisation för u-landsforskning. I avvaktan
            på att biståndspolitiska utredningen slutför sitt arbete avser
            han att tillkalla en särskild beredning för u-lands- forskning.
            Denna kommer att få ett eget sekretariat, förlagt till SIDA. Många
            av de synpunkter som framförs i referatet och i utrikesministerns
            framställning överensstämmer med de erfarenheter som u-landsorienterade
            svenska forskare har. Det är sålunda självklart att varje u-land
            behöver en egen kapacitet för att kunna följa och dra nytta av
            relevant forskning på annat håll. Därför är det en angelägen uppgift
            att stödja varje åtgärd i ett u-land med syfte att bygga upp en
            egen forskningskapacitet. Mera diskutabelt kan det vara att samordna
            forskningen internationellt. I vissa fall är detta önskvärt eller
            nödvändigt. I andra fall har det visat sig vara ytterligt opraktiskt
            och ineffektivt. Erfarenheterna från Demokra- tiska republiken
            Vietnam och PRR-området i Sydvietnam visar att det ofta är en
            stor fördel, om den internationella samordningen äger rum i mot-
            tagarlandet. Ibland är det t. o. m. en utomordentlig fördel att
            forsknings- samarbetet inte går via något samarbetsorgan alls
            utan är bilateralt — mellan en institution i ena landet och en
            institution i det andra eller mellan enskilda forskare. Arbetsgruppen
            Forskning för Vietnam i Lund, som bildades hösten 1972, har på
            detta sätt genom personliga förbindelser med den världsbekante
            kirurgiprofessorn Ton That Tung vid Viet Duc-sjukhuset i Hanoi
            gett ett fortlöpande värdefullt stöd till den vetenskapliga forskningen
            och återupp- byggnaden i Demokratiska republiken Vietnam. Praktiska
            och vetenskapliga medicinska problem i Hanoi har lösts genom kontakter
            med forskare som sysslat med likartade problem i Lund. I Vietnamhjälpens
            och svenska kom- mitténs för Vietnam, Laos och Cambodja tidskrift
            ”Vietnam nu”, nr 7-8 1974, har tre unga forskare från Forskning
            för Vietnam skildrat sina er- farenheter från tre veckors arbete
            vid ett av Viet Duc-sjukhusets forsk- ningslaboratorier. Andra
            svenska forskargrupper har ett liknande bilateralt samarbete med
            institutioner och forskare i DRV. Trots mycket begränsade resurser
            har dessa grupper kunnat ge ett bistånd, som inte sällan haft
            mycket stor be- tydelse.
          </p>
          <pb facs="riksdagen-motions-pdf/data/1975/mot_1975__1167/mot_1975__1167-002.pdf"/>
          <fw xml:id="i-T3TVSvgTd6fCHgGG6RyTYK">
            Mot. 1975:1167 4
          </fw>
          <p xml:id="i-8vr6cjYXvJd1Q8oeeGp3rF">
            Utan tvivel skulle denna form av samarbete kunna utvecklas med
            andra underutvecklade länder som befriat sig från yttre och inre
            förtryck och håller på att bygga upp ett eget hälso- och sjukvårdssystem,
            egna skolor och en egen forskningsorganisation. Det är inte alltid
            så, som det formuleras i den aktuella budgetpropositionen, att
            ”tillgången på svenska forskare med in- tresse för u-landsforskning”
            är en viktig förutsättning. Erfarenheterna visar att det räcker
            med ett litet fåtal, som i sin tur tar de nödvändiga kontakterna
            med andra svenska forskare och sprider arbetsuppgifterna och intresse
            i allt vidare ringar. Under nuvarande förhållanden har forskarna
            i Vietnam i regel det största utbytet av dessa bilaterala förbindelser.
            Men att det inte alltid är ett utbyte i ena riktningen demonstrerades
            i november 1974, då professor Ton That Tung besökte Sverige på
            inbjudan av SIDA och kirurgiska föreningen för att föreläsa vid
            läkarnas riksstämma om sin teknik för ”reglerad leverre- sektion
            med hjälp av transparenkymal kärlligering”. Han fick också under
            vistelsen här tillfälle att utföra denna operation, borttagande
            av en levertumör och större delen av levern, ett ingrepp som med
            konventionell teknik tar tre fyra timmar men som med hans metod
            utfördes på 3 1/2 minuter! På många områden finns det i Vietnam
            pionjärer vilkas originella insatser inom medicinen och andra
            fält utan tvivel skulle vara av intresse för experterna i högt
            utvecklade länder. En utomordentlig betydelse skulle det ha om
            de vietnamesiska erfaren- heterna på den förebyggande hälsovårdens
            område kunde förmedlas till så- dana u-länder där snart sagt alla
            biståndsåtgärder blir av mycket begränsat värde, därför att det
            saknas en effektiv organisation för att komma till rätta med de
            hygieniska missförhållandena och alla socialt betingade sjukdomar.
            Sverige skulle kunna förmedla dessa erfarenheter från DRV till
            många u- länder genom att stödja sådana internationella symposier
            som anordnades här, efter ungefär samma mönster som de symposier
            som förekommit i Stiftelsen svensk näringsforsknings regi. Säkerligen
            skulle Stockholmskonferensen om Vietnam och Svenska kom- mittén
            för Vietnam, Laos och Cambodja i samarbete med SIDA vara de lämpligaste
            organisationerna att anordna denna typ av symposier, där for-
            skare och praktiker från DRV och PRR-området kunde dela med sig
            av sina rika och fruktbringande erfarenheter till inbjudna från
            länder som nu borde bygga upp ett motsvarande förebyggande hälsovårdssystem
            och som måste göra det om de skall ha framgång i kampen mot folksjukdomarna
            samt för en människovärdig hygienisk och materiell standard. Genom
            tillskapandet av en särskild forskningsfond skulle sådan verk-
            samhet liksom den verksamhet som bedrivs av Forskning för Vietnam,
            Farmaceuter för Indokina, Meteorologi och hydrologi för Indokina
            och liknande frivilliga organisationer främjas och kunna få en
            stor internationell betydelse.
          </p>
          <pb facs="riksdagen-motions-pdf/data/1975/mot_1975__1167/mot_1975__1167-003.pdf"/>
          <fw xml:id="i-KXbiuJLSVwtQYtHhvDchqm">
            Mot. 1975:1167 5
          </fw>
          <p xml:id="i-RYYXrYiyY5hPAzpCP3FA8A">
            Med hänvisning till det anförda hemställes att riksdagen anvisar
            5 000 000 kr. för upprättandet av en svensk forskningsfond för
            Vietnam m. m.
          </p>
          <p xml:id="i-UubvdPQz23aRBEbvfNv78N">
            Stockholm den 25 januari 1975 JOHN TAKMAN (vpk) C.-H. HERMANSSON
            (vpk)
          </p>
        </div>
      </div>
    </body>
  </text>
</TEI>
