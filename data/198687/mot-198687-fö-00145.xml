<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-fö-00145">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_145/mot_198687_fö_145-001.pdf"/>
      <div xml:id="i-EJhzw22PC1QnvX7XUXdwM2" type="motHeader">
        <div xml:id="i-2dzbRGqocEYDQNFzHsSeDq" type="motTitle"/>
        <div xml:id="i-Pb87aefqUHmXNWmYceU2D9" type="motSubmissionInfo"/>
      </div>
      <div xml:id="i-4iyjf9NZWbph6dY5XQ1Zkh" type="motBody">
        <div xml:id="i-D5ufAf43Gi3g4yiGoMphSk">
          <p xml:id="i-DQMusYgkYPwFRzSC9ubxHV">
            Motion till riksdagen 1986/87: Fö145
          </p>
          <p xml:id="i-Urj5CSV2oqyCpoMSLwAd8N">
            Margareta Hemmingsson (s)
          </p>
          <p xml:id="i-A975jtSFwA1ePAUK487Lvf">
            Totalförsvarets fortsatta utveckling (prop. 1986/ 87:95)
          </p>
          <p xml:id="i-WGjCsQAfJmASihPmhYDZWW">
            Angående värnpliktigas sociala och ekonomiska situation
          </p>
          <p xml:id="i-Eu9FGsugBVgVtZ46cBioG4">
            Regeringen har med proposition 1986/87: 95 föreslagit begränsade
            ökningar inom värnpliktsförmånerna. De värnpliktiga under grundutbildning
            omfattar den absoluta huvudde- len av alla unga män. Gruppen är
            inte homogen utom avseende åldern. Värnpliktsåldern är en känslig
            brytningsperiod, både socialt och ekono- miskt, för dessa ungdomar.
            Överbefälhavaren redovisade 1981 en under- sökning som pekade
            på de stora sociala olikheterna inom värnpliktsgrup- pen. Den
            rapport som socialministern presenterade i mars 1987 pekar på
            att den största koncentrationen av socialbidragstagare finns i
            åldrarna 20 till 24 år. I september 1987 skall överbefälhavaren
            överlämna en ny under- sökning av de värnpliktigas ekonomiska
            situation. I propositionen anger försvarsministern begränsade
            ekonomiska ramar för värnpliktsförmånerna. Det är därför angeläget
            att de värnpliktigas sociala och ekonomiska situation ses ur ett
            helhetsperspektiv, även om justeringar av belopp eller beloppsgränser
            är angelägna. De olika värn- pliktsförmånerna hänger dock intimt
            samman. Om de värnpliktiga reser hem (eller i varje fall bort
            från utbildningsförbandet) ”kostar” detta fria resor. Om de stannar
            kvar på förbandet drar de kostnader för förplägnad, fritidsaktiviteter,
            slitage, bevakning m. m. När de åker hem (bort) skall de å andra
            sidan betala mat, bostad m.m. själva och drar kostnader för förplägnadsersättning
            m. m. Det faktum att de värnpliktiga, och i viss mån deras familjer,
            är helt eller delvis uteslutna ur samhällets övriga trygghetssystem
            (eller ibland utgör komplicerade gränsfall) förenklar inte bedömningen.
            Som ett annat exempel på de ojämnheter som med tiden uppstått
            inom värnpliktsförmånsområdet kan utryckningsbidragen nämnas.
            Dessa utgår för närvarande med 2 500 kr. Bidraget anses vara avsett
            att till del täcka den värnpliktiges levnadsomkostnader innan
            han hinner få ut sin fasta lön efter det att han har återgått
            i arbete efter utryckningen. För detta ändamål är bidraget uppenbarligen
            just endast ett bidrag för barnfamiljer och för den som rycker
            ut till arbetslöshet. Samtidigt är det inte ovanligt att bidraget
            av andra grupper av värnpliktiga de facto används till en ”muc-
            karresa” utomlands! Försvaret har ekonomiska problem. Både inom
            ramen för försvarsöver- enskommelsen, och i den debatt om försvarsfrågorna
            som förts, är utrym-
          </p>
          <p xml:id="i-8XNQYDuStNLAC1AZMjakfN">
            19
          </p>
          <pb facs="riksdagen-motions-pdf/data/198687/mot_198687_fö_145/mot_198687_fö_145-002.pdf"/>
          <p xml:id="i-8oNEZxLsNrZBV9DNyFdC3e">
            met för ökade värnpliktsförmåner för närvarande begränsat. De
            värnplik- tiga har — helt naturligt — haft stora förväntningar
            på en höjning av förmånerna, när försvaret får ett tillskott med
            ytterligare drygt 6 milj. kr. De avsatta medlen 100 milj. kr.
            räcker dock bara till en höjning av dager- sättningen med 1:60
            kr. per dag. Det blir då desto mer angeläget att det ekonomiska
            utrymmet för dessa förmåner tillvaratas så effektivt som möj-
            ligt. Värnpliktsresorna har varit föremål för kritik av olika
            slag. De senaste åren har en särskild enhet byggts upp inom försvarsstaben
            för att admini- strera dessa. Syftet har uppgivits vara att möjliggöra
            besparingar inom detta område. Organisationsändringen har inneburit
            att antalet handlägga- re ökat från tre i den tidigare resedetaljen
            till elva i den nya reseavdel- ningen. Av försvarsmaktens interna
            budget framgår att reseavdelningen för 1987/88 planeras kosta
            4,3 milj. kr. Av försvarets civilförvaltnings anslags- framställning
            för 1987/88 framgår att FCF är beredda sköta dessa uppgifter med
            fem handläggare till en kostnad på 2,2 milj. kr. En besparing
            på drygt 2 milj. kr. är visserligen inte mycket pengar under försvarshuvudtiteln
            men torde kunna användas till bättre ändamål än administration.
          </p>
          <p xml:id="i-9LLCkXmLv5GB7XcUn455ru">
            Hemställan
          </p>
          <p xml:id="i-9mDVaJPf9GuKC7CjJ6bEBL">
            Med hänvisning till ovanstående hemställs 1. att riksdagen som
            sin mening ger regeringen till känna att administrationen av värnpliktsresorna
            överförs till försvarets civil- förvaltning, 2. att riksdagen
            som sin mening ger regeringen till känna att underlag bör skapas
            för en övergripande bedömning av värnplikts- förmånerna.
          </p>
          <p xml:id="i-GBuU6fDLAwUWgV5EqnFS4A" type="date">
            Stockholm den 25 mars 1987
          </p>
          <div xml:id="i-7RFG5KYwvygQy3vxxfwkid" type="signatureBlock">
            <p who="i-GQzX6vWx4U9VMh4ci9D9yF" type="signature">
              Margareta Hemmingsson (s)
            </p>
          </div>
          <p xml:id="i-Pe6F6ZsUdaNN71jrcndd7k">
            Norstedts Tryckeri, Stockholm 1987
          </p>
          <p xml:id="i-FxBv1Dpjd3aQUzEku2pV2b">
            Mot. 1986/87 Föl1l45
          </p>
          <p xml:id="i-TAtvaN9aCuerAyXYheuqXQ">
            20
          </p>
        </div>
      </div>
    </body>
  </text>
</TEI>
