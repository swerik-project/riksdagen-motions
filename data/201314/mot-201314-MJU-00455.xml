<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00455">
  <teiHeader>
    <fileDesc>
      <titleStmt>
        <title>Bärplockare</title>
        <author corresp="i-UT1ponddSVxoVpn779syr7 i-N9Pi9YpD4nvtCEsVp2CGcX">av Solveig Zander och Staffan Danielsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bärplockare</title>
          <idno type="rdwebb">H102MJ455</idno>
          <rs type="number">MJ455</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ455/text</ref>
          <ref type="dokument_url_html">http://data.riksdagen.se/dokument/H102MJ455</ref>
          <ref type="dokumentstatus_url_xml">http://data.riksdagen.se/dokumentstatus/H102MJ455</ref>
          <ref type="doc">http://data.riksdagen.se/fil/B89246DE-B049-488E-A146-8F321C955071</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UT1ponddSVxoVpn779syr7</idno>
            <name>Solveig Zander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MsyHiyoKxQixYSFnCWeYYP" type="signed"/>
        <correspContext corresp="i-MsyHiyoKxQixYSFnCWeYYP">
          <note type="signatory" corresp="i-UT1ponddSVxoVpn779syr7"/>
          <note type="signatory" corresp="i-N9Pi9YpD4nvtCEsVp2CGcX"/>
        </correspContext>
        <correspAction xml:id="i-WWP4GaW6dwKiPfUfEpyDgj" type="numbering">
          <date when="2013-10-07"/>
        </correspAction>
        <correspAction xml:id="i-6AEUqiC91f3bYSNPz6hYd9" type="submission">
          <date when="2013-10-04"/>
        </correspAction>
        <correspAction xml:id="i-B1jZakqBxmKGM8DphE1puf" type="transfer">
          <date when="2013-10-03"/>
        </correspAction>
        <correspAction xml:id="i-HmrXDAfDECKbRduUuUHRda" type="assigned"/>
        <correspContext corresp="i-HmrXDAfDECKbRduUuUHRda">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Lrc26LGax9PeQkefksE1UV" type="motHeader"/>
      <div xml:id="i-U1zPhNMFifDXqgrMYvGnPr" type="motBody">
        <div xml:id="i-CiArKkhVSXJ7GVFVMSfQHa" type="motProposal" subtype="förslag">
          <head xml:id="i-B6WNuPGh33dKmMK3cv6oRK">
            Förslag till riksdagsbeslut
          </head>
          <p xml:id="i-Mbycm7RKnkQMBYFnvR1KXq">
            Riksdagen tillkännager för regeringen som sin mening vad som
            anförs i motionen om problematiken med utländska bärplockare i
            Sverige.
          </p>
        </div>
        <div xml:id="i-UGTLh8Z3xCmUYdmoTNZPG9" type="motContent">
          <head xml:id="i-7TryCnjnEXWBWJr3qvpzha" type="h1">
            Motivering
          </head>
          <p xml:id="i-SAAKhyRd2WMrAVUGoS1gS8">
            Det var kanske 10 000–15 000 utländska bärplockare som förväntansfullt
            kom till Sverige år 2012 för att med stöd av allemansrätten ägna
            sig åt kommersiell bärplockning i flera månader. I år, 2013, var
            det inte lika många. I norra Uppland var det uppskattningsvis
            mellan 150 och 200 personer. Samtidigt uppger företrädare för
            bärbranschen att infrastrukturen för organiserad plockning klarar
            ca 4 000.
          </p>
          <p xml:id="i-3hySi4yKnFdwQT4FxhMVdK">
            Man ska visa hänsyn och vara varsam mot naturen. Det är något
            annat om 10 000 människor eller fler reser långväga ifrån till
            Sverige i hopp om att kunna utnyttja allemansrätten till kommersialiserad
            bärplockning i flera månader. Det kompliceras ytterligare om man
            är helt beroende för sin dagliga försörjning att kunna sälja bär
            och inte har resurser att ö v ernatta under ordnade former t ex
            på campingplatser. Resultatet kan bli sanitära olägenheter, brist
            på mat, vatten, bränsle till bilar m m. Tiotals eller hundratals
            vildcampare tillsammans i oorganiserade former medför att spillolja
            lämnas kvar i naturen, toalett saknas, sophögar växer höga, diverse
            bråte blir kvar och marken, skogen blir förstörd. Detta står i
            strid med allemansrätten som endast torde medge någon eller några
            dagars övernattning med familjen förutsatt att ingen nedskräpning
            sker på platsen.
          </p>
          <p xml:id="i-LawpMmDA5MnLfyCzL248AC">
            Länsstyrelse och polis kan utfärda föreskrifter och avhysa vildcampare
            i större grupper men i praktiken låter detta sig svårligen göras.
            Kostnaden för detta är också för hög. Det är märkligt att avhysning
            endast kan ske efter ansökan till kronofogden enligt lagen om
            betalningsföreläggande och handräckning, vilket kräver identifiering
            och tar tid. Här måste regelverken skärpas så att polisen vid
            behov snabbt kan agera och avhysa campare som inte följer allemansrättens
            hänsynsregler. Äganderätten måste tillåta att markägaren via polisen
            direkt kan avhysa personer som åsidosätter allemansrätten vilket
            är nödvändigt för allas trevnad, inte minst för markägaren. Polisen
            ska inte behöva be kronofogden om tillåtelse.
          </p>
          <p xml:id="i-RMiXMUrAd9pVVfY4VesvMf">
            Ett annat förslag är att länsstyrelsen inför anmälningsplikt
            för alla som organiserar bärplockning i ett län, d v s bäruppköparna.
            En garant för att man har en seriös bärproducent som i och med
            det har vissa förpliktelser. Medborgare från länder utanför EU
            måste ha tillfälliga arbetstillstånd för att få komma hit och
            kommersiellt plocka bär. Sedan några år växer också antalet, främst
            bulgarer, som kommer hit som lever under utsatta och fattiga förhållanden
            i sitt hemland. Ryktet har spridit sig om möjligheten att fritt
            plocka bär och på några månader kanske man kan tjäna mer än tiotusentals
            kronor. Enbart i en kommun, Tierp, levde i år mellan 150 och 200
            bärplockare i olika åldrar i många veckor vid lägerplatserna kring
            byn Mehedeby. Det blev problem och markägaren fick ställa i ordning
            lägerplatsen då plockarna givit sig av. Markägaren blir ekonomiskt
            ansvarig för något personen inte har bidragit till själv. EU-medborgare
            får fritt röra sig i unionen och arbeta upp till tre månader utan
            arbetstillstånd.
          </p>
          <p xml:id="i-PSD9d1aQsrkiWeRDDvhbf2">
            Uppenbarligen är det många av bärplockarna som har rätt lösa
            kontakter med bäruppköpare, eller löften från dem de reser med
            till Sverige. Många vet inte vad som väntar när de kommer till
            Sverige. Det innebär, och är helt uppenbart, människohandel, att
            människor utnyttjas. Detta kan vid dålig bärtillgång, på grund
            av t ex dåligt bärår eller för hård konkurrens om bären, leda
            till stora bekymmer och en desperat situation för dem vars pengar
            tagit slut och som måste ha mat, drivmedel och övernattning samt
            pengar till hemresan. Genom en kvalitetsmärkning på bären skulle
            bäruppköparna kanske bli mer måna om att hjälpa till att förbättra
            villkoren.
          </p>
          <p xml:id="i-X2x7ncJ7pLDrPyVFyg1A7R">
            Det är uppenbart oklart vem som bär ansvaret för de kostnader
            som uppkommer på grund av att allemansrätten missbrukas, det måste
            klargöras och analyseras djupare. Om inte de som skräpat ner går
            att finna är det t ex markägaren eller kommunen som bär ansvaret?
            Det är inte rimligt utan det behövs en tydlig bärplockarpolicy.
            Om det är markägaren som bär ansvar, borde inte avtal tecknas
            mellan bäruppköpare och markägare?
          </p>
          <p xml:id="i-A2mt8QozLZvCdzahhX4f6Y">
            Kanske borde de som kommer hit från andra EU-länder för att kommersiellt
            plocka bär ha likartade inkomstgarantier med bäruppköpare som
            utomeuropeiska bärplockare? Vi vill slå vakt om allemansrätten
            i dess grundläggande form att med stor hänsyn till naturen kunna
            röra oss fritt och även plocka blommor, bär och svamp.
          </p>
          <p xml:id="i-6YyYVYyFQkxhJLB8GG472S">
            För att kunna slå vakt om allemansrätten och att motverka människohandel
            är det angeläget att komma tillrätta med ansvarsfördelningen och
            tydliggöra regelverket mellan markägare, polis, kommun, statliga
            myndigheter m fl. Regeringen bör undersöka möjligheten att säkerställa
            att bärplockarna via sina bäruppköpare får drägligt betalt och
            har anvisade platser att bo på.
          </p>
          <p xml:id="i-4gnwJ8Rtb9dtWhkK8fTAc9">
            Regeringen bör återkomma till riksdagen med förslag om
          </p>
          <list xml:id="i-Se1cA1UGXvhWFTjJcwYc3h" style="ul">
            <item xml:id="i-W6hMLp4XwP7s4psb3sEFiu">
              markägarens ansvar i förhållande till allemansrätten
            </item>
            <item xml:id="i-3fnUudgPXJgNnjJ3UYHUai">
              att markägaren via polisen, utan godkännande från kronofogden,
              ska kunna avhysa personer som campar för länge
            </item>
            <item xml:id="i-VZwrTz4E1c5wr6ByqWuLfU">
              bäruppköparnas ekonomiska förhållanden gentemot bärplockarna
            </item>
            <item xml:id="i-UUwiJQNT1nyif1QD3mB1sy">
              ansvarsfördelningen mellan markägare, polis, kommun, statliga
              myndigheter med flera inblanda parter.
            </item>
          </list>
        </div>
        <div xml:id="i-FqKe5nX6zXrFx7DoTHhaWG" type="signatureBlock">
          <list xml:id="i-VZ9XW8fFP5D96E5aVZUUY9">
            <item xml:id="i-YG96wuu9zaXhK6zJjSbySz" type="signature">
              Solveig Zander (C)
            </item>
            <item xml:id="i-Avj3Mt3gK2CmdnJiTGVSpf" type="signature">
              Staffan Danielsson (C)
            </item>
          </list>
        </div>
      </div>
    </body>
  </text>
</TEI>
