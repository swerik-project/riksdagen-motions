<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_232/mot_200506_MJ_232-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ232 pnr: kd579
          </p>
          <p>
            Motion till riksdagen 2005/06:MJ232
          </p>
          <p>
            av Ragnwi Marcelind (kd)
          </p>
          <p>
            Hantering av naturreservatsbildning
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att lagregler om naturskyddsförrättning bör införas
            så att hanteringen av naturreservatsbildning kan ske enklare,
            snabbare och till lägre kostnad än vad nuvarande regler ger möjlighet
            till.
          </p>
          <p>
            Motivering
          </p>
          <p>
            Riksdagen har antagit miljökvalitetsmålet Levande skogar. Det
            innebär att skogens och skogsmarkens värde för biologisk produktion
            ska skyddas, samtidigt som den biologiska mångfalden bevaras samt
            kulturmiljövärden och sociala värden värnas. Delmål 1 — långsiktigt
            skydd av skogsmark med höga naturvärden — innebär att ytterligare
            900 000 hektar skyddsvärd skogsmark skall undantas från skogsproduktion
            fram till år 2010. Mellan 1999 och 2004 har 71845 hektar produktiv
            skogsmark skyddats genom köp och intrångsersättning. Skogsbrukets
            frivilliga avsättningar av skogsmark har ökat kraftigt de senaste
            åren, och utgör i dag ca 1 miljon hektar. Det är samma storleksordning
            som den skog som ges ett lagligt skydd inom nationalparker, naturreservat
            — och = biotopskyddsområden. Inriktningen = är = att miljökvalitetsmålet
            ska nås inom en generation. Det är dock tydligt att målet inte
            kommer att vara nått år 2020. Den socialdemokratiska regeringen
            redovisar i miljömålspropositionen sin bedömning av miljökvalitetsmålet
            och föreslår där ett antal åtgärder för att Levande skogars målsättningar
            ska nås. Åtgärderna gäller bl.a. en översyn av formerna för arbetet
            med att säkerställa det långsiktiga skyddet för skyddsvärd skogsmark.
            Regeringen säger vidare i budgetpropositionen att man avser att
            ge Statskontoret i uppdrag att se över hur de olika naturvårdsverktygen
            bidrar till att uppfylla miljökvalitetsmålet Levande skogar. Syftet
            är att värdera de olika befintliga verktygen naturreservat, biotopskyddsområden
            och naturvårdsavtal samt skogsbrukets frivilliga
          </p>
          <pb facs="riksdagen-motions-pdf/data/200506/mot_200506_MJ_232/mot_200506_MJ_232-0002.pdf"/>
          <p>
            2005/06:MJ232
          </p>
          <p>
            avsättningar och deras långsiktiga kostnadseffektivitet i = ett
            samhällsekonomiskt perspektiv. Under de närmaste åren behöver
            ett stort antal naturreservat tillskapas för att vi ska kunna
            leva upp till de mål som riksdagen fastställt om bl.a. skogsskydd
            och biologisk mångfald. Nya lagregler om naturskyddsförrättning
            bör därför införas så att hanteringen av naturreservatsbildning
            kan ske enklare, snabbare och till lägre kostnad än vad nuvarande
            regler ger möjlighet till. I min motion 1998/1999:MJ787 framförde
            jag de grundläggande skälen för nya lagregler. I miljö och jordbruksutskottets
            betänkande 2001/02:MJU24 redovisades överväganden rörande det
            förslag om naturskyddsförrättning som = Lantmäteriverkets och
            Naturvårdsverket utarbetat. Enligt förslaget ska främst frågor
            om intrångsersättning och inlösen i samband med bildandet av vissa
            typer av områdesskydd avgöras genom en lantmäteriförrättning.
            Lantmäteriverkets och Naturvårdsverkets förslag har remissbehandlats.
            Förslaget har därefter beretts inom Regeringskansliet med beaktande
            av de synpunkter som remissinstanserna lämnat. Regeringen uttalade
            den 27 juni 2002 att ambitionen är att ett ställningstagande till
            förslaget om naturskyddsförrättning ska göras så snart som möjligt.
            Min hemställan är att riksdagen beslutar om en ny lagstiftning
            för hantering av naturskyddsärenden och naturreservatsbildning.
          </p>
          <p>
            Stockholm den 22 september 2005 Ragnwi Marcelind (kd)
          </p>
        </div>
      </div>
    </body>
  </text>
</TEI>
