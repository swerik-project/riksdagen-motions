<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SfU-00001">
  <teiHeader>
    <fileDesc>
      <titleStmt>
        <title>med anledning av prop. 2008/09:219 Utjämnat värde för buffertfonden vid beräkning av balanstalet</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:219 Utjämnat värde för buffertfonden vid beräkning av balanstalet</title>
          <idno type="rdwebb">GX02Sf1</idno>
          <rs type="number">Sf1</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GX02Sf1/text</ref>
          <ref type="dokument_url_html">http://data.riksdagen.se/dokument/GX02Sf1</ref>
          <ref type="dokumentstatus_url_xml">http://data.riksdagen.se/dokumentstatus/GX02Sf1</ref>
          <ref type="doc">http://data.riksdagen.se/fil/3D59FB8E-B6C3-4867-BC47-915E79D8A42B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ez9Y3AZZXp8azMFu9CCiay" type="basedOn"/>
        <correspContext corresp="i-Ez9Y3AZZXp8azMFu9CCiay">
          <ref>Proposition 2008/09:219</ref>
        </correspContext>
        <correspAction xml:id="i-8JXgpNM2r9hVNBy8t2BBVL" type="signed"/>
        <correspContext corresp="i-8JXgpNM2r9hVNBy8t2BBVL">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-69o5omGzecBUGwFCnv3yGZ" type="transfer">
          <date when="2009-09-16"/>
        </correspAction>
        <correspAction xml:id="i-A1YDjc32rGzgmf6TRJVmCL" type="submission">
          <date when="2009-09-17"/>
        </correspAction>
        <correspAction xml:id="i-4nofKoggg7txQFFqf8ZA4o" type="dismissal">
          <date when="2009-09-21"/>
        </correspAction>
        <correspAction xml:id="i-XKbCH59NeovKLARoRjfupC" type="dismissal">
          <date when="2009-09-21"/>
        </correspAction>
        <correspAction xml:id="i-T5MFeoRUBf2JPfqZ3czxTU" type="referral">
          <date when="2009-09-24"/>
        </correspAction>
        <correspAction xml:id="i-MoqykwYFonW6a134mhVLeG" type="assigned"/>
        <correspContext corresp="i-MoqykwYFonW6a134mhVLeG">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-U1VgG4Tn5QtaxhrVotGfG" type="motBody">
        <div xml:id="i-Ui8D29NsqpgNy7hjaJK6bS" type="motSummary">
          <head xml:id="i-EQ7uF6zxXFfH3RLjXBSbz6">
            Sammanfattning
          </head>
          <p xml:id="i-4j4RL1TFwfP4j5QkLu5Dmn">
            Regeringen har föreslagit en ändring i 1 kap. 5 a § lagen (1998:674)
            om inkomstgrundad ålderspension för att förändra beräkningen av
            balanstalet, den s.k. bromsen, inom ålderspensionssystemet. Förändringen
            innebär att balanstalet beräknas som ett medelvärde av de tre
            senaste årens redovisade marknadsvärde för buffertfonden i stället
            för att som i dag utgå ifrån marknadsvärdet vid en enda tidpunkt.
            Syftet är att utjämna konjunkturberoende skillnader i pensionsutbetalningarna.
            De flesta remissinstanser avstyrker förslaget.
          </p>
          <p xml:id="i-C9n89zjzhZpxicQG3P4to">
            Miljöpartiet de gröna avstyrker propositionen av flera skäl.
            Vi tar, till skillnad från partierna i pensionsuppgörelsen, allvarligt
            på de brister i den nya konstruktionen som påpekats av flera tunga
            remissinstanser. Vi ställer oss positiva till ambitionen att mildra
            effekterna av konjunkturnedgången men menar att det finns mer
            effektiva åtgärder för att förbättra den ekonomiska situationen
            för pensionärerna. En höjd nivå på garantipensionen vore en mer
            effektiv och snabbverkande åtgärd för att förbättra den ekonomiska
            situationen för de pensionärer som behöver det bäst.
          </p>
        </div>
        <div xml:id="i-MDi8emqac9hyBfoqALjnzE" type="motProposal" subtype="förslag">
          <head xml:id="i-MLM3YQRb2jn57WjWvQoNjG">
            Förslag till riksdagsbeslut
          </head>
          <list xml:id="i-Ux4wYhtRdpKFus9CQQAAtF" style="ol">
            <item xml:id="i-3ZJAUBxPvkn7yKu9QmWMvg">
              Riksdagen avslår förslaget om att använda ett utjämnat värde
              för buffertfonden vid beräkning av balanstalet.
            </item>
            <item xml:id="i-DVnHv5yPfYz2KZjpJJiKee">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              för att vidare utreda behovet, och utformningen, av eventuella
              förändringar i pensionssystemets utformning.
            </item>
          </list>
        </div>
        <div xml:id="i-R525hWc7a2cqHG83QZyFNJ" type="motContent">
          <head xml:id="i-SFthzrwbbqCSNR4AMZtRUN" type="h1">
            Motivering
          </head>
          <p xml:id="i-CY18aayJVfk8xqdeaXLiTF">
            Pensionssystemet följer den samhällsekonomiska utvecklingen.
            När inkomst­utvecklingen är god får pensionärer och de som tjänar
            in pension ta del av den positiva utvecklingen. Det innebär även
            att pensionärer och pensionssparare är med och bär konsekvenserna
            när den samhällsekonomiska utvecklingen är sämre. Det bakom­liggande
            syftet med detta är att pensionerna ska följa inkomstutvecklingen
            i Sverige, underskott ska hanteras när de uppkommer och skulder
            inte ska vältras över på framtida generationer.
          </p>
          <p xml:id="i-K4FpdoQtGCUjg28vwZBgyK">
            Pensionssystemet är konstruerat för att automatiskt hantera eventuella
            underskott i systemet. Detta görs genom den automatiska balanseringen.
            Den innebär att regeringen årligen fastställer ett balanstal,
            som är ett mått på förhållandet mellan systemets tillgångar och
            skulder (balanstal = (avgiftstillgång + buffertfond) / pensionsskuld).
            Om skulderna överstiger tillgångarna aktiveras den automatiska
            balanseringen, och indexeringen av pensioner och pensionsrätter
            kommer därmed under en period att ske genom ett annat index, ett
            s.k. balansindex. Balansindex kan enkelt beskrivas som en produkt
            av balanstalet och inkomstindex och styrs således av båda dessa
            faktorer.
          </p>
          <p xml:id="i-7T9RyYqN7T9A8HiqyDDmze">
            Syftet med den föreslagna förändringen i beräkningen av balanstalet
            är jämnare pensionsutbetalningar över konjunktursvängningar. Vi
            i Miljöpartiet ställer oss självklart positiva till ambitionen
            att mildra effekterna av konjunkturnedgången. Vi menar emellertid
            att förslaget i propositionen är alldeles för dåligt underbyggt.
            Därför avstyrker vi propositionen och yrkar på att förslaget ska
            utredas noggrannare.
          </p>
          <p xml:id="i-9j4hexQH5NuNa3jC5VLEts">
            Vi tycker att det är anmärkningsvärt att partierna i pensionsuppgörelsen
            väljer att så tydligt gå emot remissinstansernas rekommendationer.
            Vi ser, till skillnad från partierna i pensionsuppgörelsen, allvarligt
            på de brister i den nya konstruktionen som påpekats av flera tunga
            remissinstanser, däribland Försäkringskassan, Premiepensionsmyndigheten
            (PPM), Riksgälden samt Andra och Tredje AP-fonderna.
          </p>
          <p xml:id="i-Ceoq8zxoZo5AmZqqwySLGv">
            Alla instanser är samstämmiga om att konsekvenserna av förslaget
            är otillräckligt belysta. Flera instanser, däribland Försäkringskassan
            som utrett förslaget, konstaterar att det nya balanstalet har
            en begränsad utjämnande effekt på pensionsutbetalningarna och
            att det nya förslaget kan ge en låg nivå på pensionerna under
            en längre tid än vad som hade varit fallet med den nuvarande utformningen.
            Tredje AP-fonden slår fast att man i stället för att göra förändringar
            i balanstalet bör överväga alternativa åtgärder utanför pensionssystemet.
            Riksgälden och PPM m.fl. pekar på en ökad risk för att buffertfonderna
            töms. En annan invändning är att en utjämning kan påverka inkomstpensionens
            fördelning mellan ålderskullar, där dagens pensionärer får ut
            förhållandevis mer av systemet och där framtida generationer får
            betala priset för detta.
          </p>
          <p xml:id="i-SiCHB8sc8Hz1qJ9Sjy4cRp">
            Bromsen i pensionssystemet utformades just för att hantera en
            ekonomisk nedgång som den som vi upplever i dag. Därför kan det
            knappast komma som en överraskning för någon att bromsen nu slår
            till. Att i detta läge göra brådstörtade förändringar i pensionssystemet
            är ett kortsiktigt sätt att blidka opinionen snarare än att ta
            ansvar för den ekonomiska situationen för dagens och framtidens
            pensionärer.
          </p>
          <p xml:id="i-S7nsZ7kPsrie7Dr6HyqsXS">
            Pensionärerna är en utsatt grupp i det borgerligt styrda samhället
            även om balanstalet ändras. En förändring i balanstalet innebär
            att det ekonomiska tappet på kort sikt inte blir lika stort för
            den grupp pensionärer som har inkomstrelaterad pension eller tilläggspension.
            Vid en pension på 12 000 kr per månad minskas summan med 460 kr
            per månad (3,8 %) om pensionssystemet får gälla enligt tidigare
            beslut. Med den föreslagna ändringen blir sänkningen 275 kr per
            månad (2,3 %). 2009 ökade dock summan med 4,5 %.
          </p>
          <p xml:id="i-F7FttvndA1uXe4c3CtveQm">
            Garantipensionssystemet, som beräknas utifrån konsumentprisindex
            (KPI), berörs inte av detta. Garantipensionen kommer att bli sänkt
            nästa år när KPI, och därmed basbeloppet, räknas ned. För de ca
            760 000 garantipensionärerna innebär det en sänkning med mellan
            0,9 och 3 %, beroende på hur stor tilläggspension de har. För
            de allra fattigaste pensionärerna med endast garantipension innebär
            detta ett stort avbräck.
          </p>
          <p xml:id="i-7oqxY7jwNA1sxMT5DJPeKh">
            Miljöpartiet vill ha en ansvarsfull ekonomisk politik. Därför
            vill vi höja grundnivån i garantipensionen i stället för att satsa
            på ogenomtänkta tekniska förändringar i pensionssystemet. Miljöpartiets
            förslag ger störst effekt för dem med låg pension och även för
            ensamstående. Det innebär att vårt förslag särskilt gynnar kvinnor.
            Av samtliga individer som är över 65 år och har en inkomst under
            80 000 är 80 % kvinnor.
          </p>
          <p xml:id="i-RwptDdrKCM5CYhDyuEsfEx">
            Till detta lägger vi ett reformförslag om en höjd skälig levnadsnivå
            för pensionärer med 1 200 kr per år och en höjd andel av bostadskostnaden
            från 93 till 94 % vid beräkning av bostadstillägg för pensionärer.
            Dessa reformer gynnar långt fler, och mer utsatta, pensionärer
            än en förändring av balanstalet.
          </p>
        </div>
        <div xml:id="i-KvnE3MuN9E1g4Y8Y7d28xD" type="signatureBlock">
          <list xml:id="i-6gHVYAKbYa4YsdoWmk5U9y">
            <item xml:id="i-6nibAmrx4mCfinB1UQVcQB" who="i-7YbH6oTUwG4Qn94QEVE6as" type="signature">
              Gunvor G Ericson (mp)
            </item>
            <item xml:id="i-PZ3wpUeFWqHcoRhsijHhor" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
            <item xml:id="i-CL6cSXFo1H19jikyGs4Hod" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
            <item xml:id="i-DYkYmBfDt6JJEvQhUX6oeM" who="i-9hz9iPqymCdhBS9gVoZrbj" type="signature">
              Thomas Nihlén (mp)
            </item>
            <item xml:id="i-4ncNQzTxqKTX4Ret6Gypx2" who="i-2GE534P2Foy3WpqKPVNeW8" type="signature">
              Mats Pertoft (mp)
            </item>
          </list>
        </div>
      </div>
    </body>
  </text>
</TEI>
