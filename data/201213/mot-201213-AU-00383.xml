<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00383">
  <teiHeader>
    <fileDesc>
      <titleStmt>
        <title>Sänk trösklarna för unga till jobb</title>
        <author corresp="i-H7qdW9GRQn7LaQ2UGGAvYC">av Kerstin Lundgren (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sänk trösklarna för unga till jobb</title>
          <idno type="rdwebb">H002A383</idno>
          <rs type="number">A383</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A383/text</ref>
          <ref type="dokument_url_html">http://data.riksdagen.se/dokument/H002A383</ref>
          <ref type="dokumentstatus_url_xml">http://data.riksdagen.se/dokumentstatus/H002A383</ref>
          <ref type="doc">http://data.riksdagen.se/fil/7A5AC550-56DB-4E80-AFC2-AADE8A65C381</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XyVLaTq5Hk1pv7vJKCdnns" type="signed"/>
        <correspContext corresp="i-XyVLaTq5Hk1pv7vJKCdnns">
          <note type="signatory" corresp="i-H7qdW9GRQn7LaQ2UGGAvYC"/>
        </correspContext>
        <correspAction xml:id="i-HZq97CGgTUXHjkdtsfrkoe" type="numbering">
          <date when="2012-10-09"/>
        </correspAction>
        <correspAction xml:id="i-ptvt7rk3ws8ApZHezNUq5" type="submission">
          <date when="2012-10-05"/>
        </correspAction>
        <correspAction xml:id="i-FgGExbrETucnPmAGcTynK5" type="transfer">
          <date when="2012-10-03"/>
        </correspAction>
        <correspAction xml:id="i-F1rqAdLNvsWNEqFeByF9Lk" type="assigned"/>
        <correspContext corresp="i-F1rqAdLNvsWNEqFeByF9Lk">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-GD6Ph5oL5m76qbpP68Ty2p">
            Förslag till riksdagsbeslut
          </head>
          <p xml:id="i-2qRz8t3TrYqFxzmwWnCHzH">
            Riksdagen tillkännager för regeringen som sin mening vad som
            anförs i motionen om att reformera lagen om anställningsskydd
            vad gäller turordningsreglerna.
          </p>
        </div>
        <div type="motContent">
          <head xml:id="i-3MJBDQheWbXg1n35wVg642" type="h1">
            Motivering
          </head>
          <p xml:id="i-5BwbbcAUY1NVt9mkpPUySK">
            Sverige har varit tydligt med att satsa på arbetslinjen, för
            att bryta utanförskap och stärka människors möjligheter att förverkliga
            sina drömmar. Arbetslöshet är ett gissel. Ofta ger debatten bilden
            av att vi som medborgare har rätt att FÅ ett jobb. Men frågan
            ställs mer sällan: Av vem ska man få jobben? Det kan låta som
            att det är det politiska ansvaret att anställa, men ack så fel.
            Det är däremot ett politiskt ansvar att skapa goda förutsättningar
            för människor att skapa jobb till sig själva och andra. Det handlar
            om utbildning, om riskkapital, om enkla regler för att bli företagare
            och för att våga anställa.
          </p>
          <p xml:id="i-63wqghwAGcadiQKjSM2Rcg">
            De senaste femton åren är det de små företagen som har stått
            för hela sysselsättningsökningen i vårt land. De stora företagen
            och den offentliga sektorn har under samma period minskat antalet
            anställda.
          </p>
          <p xml:id="i-WTnuutSazQqFpGbdq6EX6x">
            Mot den bakgrunden är det avgörande att forma regelsystem som
            gör det enklare för det lilla företaget att kunna och våga växa.
            Alla stora företag har en gång varit små. Det lilla företaget
            som inte har det stora företagets alla specialistresurser måste
            ändå möta samma krav. Det gör att många tvekar om att ta på sig
            den stora kostymen i den lilla organisationen. Det lilla företaget
            behöver vara flexibelt och snabbt kunna anpassa sig till marknaden.
            Man behöver t ex kunna försäkra sig om att ha rätt kompetens om
            man tvingas minska personalen. Detta gäller framför allt företag
            i nya branscher med snabb teknisk utveckling just de som alla
            annars konstaterar att vi behöver. Totalt har 16 procent av småföretagen
            använt sig av möjligheten att undanta två anställda från turordningsreglerna.
            Inom elektroniksektorn är det hela 61 procent som gjort detta.
          </p>
          <p xml:id="i-B4HDe56CUAxp4n5wBv4HiP">
            Mer än 60 procent av småföretagen med 2049 anställda (som inte
            kan utnyttja undantaget) ser turordningsreglerna som ett betydande
            problem. Detta är en verklighet som visar på ett systemfel som
            hindrar både arbetslinjen och landets ekonomiska tillväxt. LAS
            turordningsregler tillkom för att ge anställda trygghet vid förändring,
            men i dagens miljö hotar den istället verksamheten i småföretagen.
            Regelverket innebär att många låses in i jobb de varken önskat
            eller längre passar för, av rädsla för att förlora sin turordningsplats.
            Reglerna är visserligen möjliga att avtala bort, men skapar ändå
            en osäkerhet hos det lilla företaget och därmed en delvis falsk
            trygghet för den anställde.
          </p>
          <p xml:id="i-FgQALz4ThwBErLqeRQG7Lt">
            Företag med kollektivavtal och resurser kan alltså köpa sig fria.
            Men det går inte för de mer än hälften av småföretagen, fler än
            130 000 företag, som inte har kollektivavtal. Det enkla skälet
            till detta är att avtalen väldigt ofta varken passar företaget
            eller deras anställda.
          </p>
          <p xml:id="i-Ry93fbHncVQYsoeW5zwxx1">
            LAS ger heller ingen trygghet för ungdomar och invandrare som
            stängs ute från arbetsmarknaden. Av regeringens preposition 2012/13:1
            framgår att den svenska ungdomsarbetslösheten är hög i relation
            till arbetslösheten bland äldre och i andra jämförbara länder
            samt sett över tid. Bland de tänkbara förklaringsfaktorer som
            lyfts fram är brister i utbildningssystemet och övergången mellan
            skola och arbetsliv, ingångslönernas betydelse och arbetsrättslagstiftningens
            konsekvenser. Kombinationen som är synlig i vissa delar av landet
            får självklart stora effekter på arbetslösheten bland unga och
            nytillkomna i arbetskraften.
          </p>
          <p xml:id="i-143Lb5kx8ME5McJaFo73B9">
            Mot bakgrund av vad som anförs i finansplanen är det viktigt
            att anta en bred ansats för att komma till rätta med den svenska
            ungdomsarbetslösheten. Bland de åtgärder som bör genomföras är
            en förändring av turordningsreglerna i LAS. I grunden skulle jag
            vilja se att arbetsmarknadens parter hade kunnat hitta en lösning
            på detta, men så verkar inte möjligt. Av samma skäl som lagstiftning
            en gång ansågs nödvändigt bör därför regelverket nu förnyas för
            att möta framtida utmaningar. Upp till 10 anställda bör företagen
            helt undantas från turordningsreglerna. Regeringen bör återkomma
            med förslag till förändringar i regelverket gällande LAS som bl
            a omfattar detta undantag.
          </p>
        </div>
        <div type="motSignatures">
          <list>
            <item xml:id="i-Sh4eeyeaq2gjtxHRki6eck">
              Kerstin Lundgren (C)
            </item>
          </list>
        </div>
      </div>
    </body>
  </text>
</TEI>
