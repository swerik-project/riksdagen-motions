<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-NU-00214">
  <teiHeader>
    <fileDesc>
      <titleStmt>
        <title>Turismen i Dalarna</title>
        <author corresp="i-3TzUjUVop5GV6tpKYjGYGr">av Rolf Gunnarsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Turismen i Dalarna</title>
          <idno type="rdwebb">GQ02N214</idno>
          <rs type="number">N214</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GQ02N214/text</ref>
          <ref type="dokument_url_html">http://data.riksdagen.se/dokument/GQ02N214</ref>
          <ref type="dokumentstatus_url_xml">http://data.riksdagen.se/dokumentstatus/GQ02N214</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3TzUjUVop5GV6tpKYjGYGr</idno>
            <name>Rolf Gunnarsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P8aXfwfUPmAMcVrgX2BYVx" type="signed"/>
        <correspContext corresp="i-P8aXfwfUPmAMcVrgX2BYVx">
          <note type="signatory" corresp="i-3TzUjUVop5GV6tpKYjGYGr"/>
        </correspContext>
        <correspAction xml:id="i-52Ddek6UWf3ZjCa8iKAZXR" type="referral">
          <date when="2002-10-30"/>
        </correspAction>
        <correspAction xml:id="i-9hP1WMDG1i8Pm9TC6sskf5" type="dismissal">
          <date when="2002-10-30"/>
        </correspAction>
        <correspAction xml:id="i-3tnyonNKJv9A1xWUjACyQ1" type="submission">
          <date when="2002-10-23"/>
        </correspAction>
        <correspAction xml:id="i-CARf82y3eMazzFBMFdJJni" type="assigned"/>
        <correspContext corresp="i-CARf82y3eMazzFBMFdJJni">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_N_0214/mot_200203_N_0214-0001.pdf"/>
      <div xml:id="i-4YWiEgRKwUuTRFAug9B2v5" type="motHeader">
        <div xml:id="i-3f38ptLLWtempT68H6XwYc" type="motTitle"/>
        <div xml:id="i-7PztqLNMhScD3aJQtsPPCT" type="motSubmissionInfo"/>
      </div>
      <div xml:id="i-Wwgjy2DfguL8F1pMwfbYoa" type="motBody">
        <div xml:id="i-VDwXiRzLDuZUXkgaqfr6bM">
          <p xml:id="i-NdPenENiRzapfsfny5sEho">
            2002/03 mnr: N214 pnr: m1112
          </p>
          <p xml:id="i-Qv5YoVhHLuctme1uNXwLZB">
            Motion till riksdagen 2002/03:N214
          </p>
          <p xml:id="i-HTr4GQuvjZP8xW3PdGjvYL">
            av Rolf Gunnarsson (m)
          </p>
          <p xml:id="i-7mbeMdzfHJEeEWQA4oWrtv">
            Turismen i Dalarna
          </p>
          <p xml:id="i-LbYNJ3YNR7WgHBqv8buJbw">
            Förslag till riksdagsbeslut
          </p>
          <p xml:id="i-BmGyQuwKB4YBD9TEpb9nYY">
            Riksdagen tillkännager för regeringen som sin mening vad i motionen
            anförs om förutsättningar för en ökad turism.
          </p>
          <p xml:id="i-GsXVMRoTTF91TLi8rMrYAK">
            Turismen är en framtidsbransch!
          </p>
          <p xml:id="i-ChuA4ojvgRePLNxaZEdDrS">
            I Dalarnas län finns många möjligheter till nya arbetstillfällen
            inom just turismen. Men då måste det ges möjligheter — det får
            inte komma hinder och ”problem” från oss i riksdagen och nya pålagor
            från regeringen. Sådant hindrar utvecklingen.
          </p>
          <p xml:id="i-Hm5bVg2iQQD7hKLAMeGKgV">
            Läs detta
          </p>
          <p xml:id="i-GEqnzMMbHZuGmU2a8YUU3M">
            ”Den höjning av de sociala avgifterna, som skedde över en natt
            inför år 2000, är ett exempel på hur yttre opåverkbara förutsättningar
            snabbt kan förändra verkligheten. Att vår idrott skidåkningen,
            inte räknas som ”idrott” i momsfrågan är konstigt för att inte
            säga upprörande. Medan man på andra idrotter betalar sex procents
            är det på alpin skidåkning 12 procents moms.” Så kan en företagare
            inom turistnäringen känna sig. Det citat jag tagit med handlar
            om reaktionen vid Idre Fjäll i Dalarna. ”Ett annat stort problem
            är kommunikationerna och framför allt de vägar som leder upp till
            fjällen. Dåliga vägar gör resan jobbig, längre och inte minst
            mera riskfylld. Kommunens ansträngda ekonomi och begränsade möjlighet
            att jobba med utveckling är en annan hotbild.” Och visst finns
            det fog för de funderingar som kommer då det gäller statens syn
            på landsbygden: ”Ser man sedan på Sverige i stort kan man ibland
            fundera över om det verkligen är viktigt med glesbygden över huvud
            taget. För mig verkar det som
          </p>
          <pb facs="riksdagen-motions-pdf/data/200203/mot_200203_N_0214/mot_200203_N_0214-0002.pdf"/>
          <p xml:id="i-7QKso9XXN4H9twMR2WrACR">
            2002/03:N214
          </p>
          <p xml:id="i-YAnhDJuiraubdZb4fjS2ra">
            om det viktigaste är att satsa det mesta där det bor mycket människor,
            än på oss här uppe i norr.” Orden är citerade från Lars Axelsson,
            verkställande direktör för just Idre Fjäll och hämtade från företagets
            årsredovisning. Oftast frågar vi ju oss, vi som bor i glesbygdslänen,
            hur nya jobb skall komma till i den del av landet där vi bor.
            Det frågar vi oss i bl.a. Dalarnas län. Jag brukar varje år ha
            en motion om den — som jag anser — så viktiga branschen, turismen.
            Jag vill därför, i denna motion, ta fram en bransch där det finns
            mycket att hämta: turismen. Där finns det förutsättningar för
            en expansion, ja t.o.m. en kraftig expansion. I rapporter pekas
            på att turismen årligen tillför statskassan 100-120 miljarder
            kronor. Men för att turismen skall öka och kunna bedriva en vettig
            planering får det inte — som skedde under år 2000 — helt plötsligt
            komma nya statliga pålagor. Jag tänker på de sociala avgifterna
            som vd Axelsson nämnde. Turismen är helt enkelt en bransch med
            stora framtidsmöjligheter. Här kan nya jobb skapas. Men det behövs
            åtgärder av olika slag för att branschen skall kunna växa.
          </p>
          <p xml:id="i-6EbNyXgG8GHncsAfREdSsQ">
            Sverige har en mycket stor potential:
          </p>
          <p xml:id="i-3KBaxJm9Z5UvVeuQHgwzPe">
            e I Sverige finns natur och kultur med rikliga möjligheter och
            upplevelser. ee Det finns outnyttjad kapacitet i våra anläggningar,
            som ofta är av hög klass. e Det finns gott om ledig arbetskraft.
            e Det finns utmärkta kongress- och konferensanläggningar. e Infrastrukturen
            tål ytterligare tillväxt utan att det blir trängsel eller köer.
          </p>
          <p xml:id="i-Y4ajcFLxnVs9VvSf88FKJw">
            Sammanfattningen av detta måste då bli: Sverige har möjligheterna!
            Vi har t.o.m. unika konkurrensfördelar i vårt vackra land. Vissa
            landskap har kanske bättre förutsättningar än andra. Dalarnas
            län tillhör den kategorin. Vi har mycket att marknadsföra. Frågan
            är hur marknadsföringen sker av vårt vackra land. Staten satsade
            mera pengar, på några veckor, på att marknadsföra Teliaaktien
            (det talas om 1 miljard kronor) än vad som satsas för att utomlands
            sälja Sverige. Jag hoppas självklart att turismen utvecklas bättre
            än den Teliaaktie som så hårt marknadsfördes av näringsministern.
            Kanske skulle en stor del av dessa pengar ha satsats på turismen?
          </p>
          <p xml:id="i-42gQQr5HfCnCC7AzDzqwJy">
            Det finns mycket som kan noteras om turistbranschen:
          </p>
          <p xml:id="i-CtEBPH3NoLzf4EkFNamE3p">
            - — Turistbranschen är en mycket arbetskraftsintensiv bransch.
            I en av de stora turistanläggningar jag kontaktade var lönekostnaden
            ca 35 procent av totalomsättningen, exklusive moms. Höga arbetsgivarkostnader
            och sociala kostnader drabbar därför hårt turistnäringen. Man
            kan jämföra med skogsindustrin med ca 10 procent i arbetskraftskostnader.
            - Branschen har hård konkurrens från en ”svart del”. Både arbetsgivar-
            och arbetstagarorganisationerna jobbar hårt med problemet, men
            bör få hjälp att komma till rätta med det.
          </p>
          <pb facs="riksdagen-motions-pdf/data/200203/mot_200203_N_0214/mot_200203_N_0214-0003.pdf"/>
          <p xml:id="i-RtHtRSR9pixGgXURiqoQCr">
            - Kommunerna, där anställningen sker, borde få skatteintäkterna.
            Ta bara Malungs och Älvdalens kommuner som exempel. - Generellt
            kan sägas att vinstnivån måste upp inom turistbranschen.
          </p>
          <p xml:id="i-4aqVeayhqGSTqiuCVn3ToB">
            Det är troligt att investeringarna kommer att öka om skatter
            och avgifter blir lägre. Det här är också en glesbygdsfråga. Tyvärr
            tänker de styrande oftast i storstadstermer. Just turistbranschen
            anställer förhållandevis många ungdomar som här ges möjlighet
            att via turistnäringen komma in på arbetsmarknaden och skaffa
            sig en första erfarenhet av arbetslivet. Möjligheten till resebidrag
            för ungdomar under 25 år för att delta i anställningsintervjuer
            har dessvärre tagits bort. Detta ses av branschen som hämmande
            för att anställa ungdomar. Det bör också, som tidigare nämnts,
            uppmärksammas att cirka 75 procent av de anställda under vintersäsongen
            i exempelvis Sälen är s.k. gästarbetare. Det har också från fackligt
            håll påtalats de svårigheter som finns inom de former som i dag
            erbjuds då det gäller anställningar och anställningsformer. Andra
            lagar skulle underlätta för säsongsanställda att kanske kunna
            få till en heltid och därmed kunna bosätta sig i bygden — och
            betala skatt där. Vad är då anledningen till att skattepengarna
            inte skall styras till den kommun där man arbetar? För en så relativt
            liten kommun som Malung innebär detta en tung belastning genom
            att kommunen behöver och tvingas investera i samhällsservice.
            Elaka tungor säger att ”de bofasta får subventionera gästarbetarna”.
            Det finns över 10.000 hotell- och restaurangföretag i Sverige.
            Ett fåtal av dem är miljardföretag. Det är helt enkelt en typisk
            småföretagarbransch. Antalet årsanställda är cirka 70.000, varav
            majoriteten är kvinnor. Mitt hemlän, Dalarnas län, är ett län
            med en stark turistindustri. Här finns ett stort antal småföretagare
            som bara väntar på att regeringen skall förbättra möjligheterna
            för företagandet. Här finns optimismen, men man väntar på att
            regeringen skall inse möjligheterna. Här finns inte de ”dysterkvistar”
            som näringsministern tycktes se då han besökte Dalarna. För att
            alla skall få en bild av vad turismen innebär skall jag ta ett
            turistföretag som exempel. I Dalarna handlar det, då det gäller
            vinterturismen, om Sälen och Idre som de största orterna. Jag
            skall ta stiftelsen Idre Fjäll som ett exempel och ta några uppgifter
            ur den årsredovisning jag nyligen fått på mitt bord. Antalet gästnätter
            uppgick år 2001 till 441.746. Unikt för branschen är att hela
            104.808 härrörde sig från sommarens verksamhet. Antalet årsarbetare
            var 199 och årslönesumman, inklusive sociala utgifter, uppgick
            till 56,1 miljoner kronor. Sammanfattningen för 2001 visar också
            en annan viktig sak, nämligen att antalet ortsknuten arbetskraft
            har fortsatt att vara hög. Hela 73,7 procent var mantalsskrivna
            i kommunen, alltså Älvdalens kommun, en glesbygdskommun och där
            självklart Idre Fjäll har en oerhört stark — och viktig — roll.
          </p>
          <p xml:id="i-BSXHNmt3aJfjWS2fKBBWBg">
            2002/03:N214
          </p>
          <pb facs="riksdagen-motions-pdf/data/200203/mot_200203_N_0214/mot_200203_N_0214-0004.pdf"/>
          <p xml:id="i-8DiLaZd4fGW7XwS5CUY7Hx">
            2002/03:N214
          </p>
          <p xml:id="i-WdTChuZSWQTDtScgcDxxMQ">
            Stiftelsen Idre Fjäll har under årens lopp betalat vinst- och
            fastighetsskatt med 34,5 miljoner kronor, och dessutom har de
            anställda betalat 175,9 miljoner kronor i inkomstskatt. Dessa
            siffror talar för sig själva. I branschen finns alltså en stor
            kapacitet, men också en framtidstro — om de rätta möjligheterna
            ges. Småföretagen pratar många så vackert om — före olika val.
            Sedan är det inte lika positivt. Vi vet att 90 procent av alla
            företagare i den här branschen har färre än tio anställda. Här
            kan man alltså tala om småföretag i dess rätta mening. Branschen
            har själv räknat ut att en omsättningsökning på 10 procent skulle
            kunna ge 10.000—-15.000 nya jobb. Här finns också andra investeringar
            som måste till. Vägstandarden måste förbättras. Den s.k. Västerdalsvägen
            kan sägas vara ett exempel på att vägstandarden måste bli bättre.
            Vägarna i norra länsdelen, från Älvdalens centrala delar och norrut
            och mot Norge, behöver förbättras betydligt. De låga väganslag
            som Dalarnas län får är i detta fall ingen ljusning. Salaproppen,
            numera berömd som en usel vägdel i ett riksvägsnät, finns på den
            negativa sidan även om en ljusning kan skönjas på det problemet.
            Det höga bensinpriset (bensinskatten) är också en viktig del.
            Den höga bensinskatten gör att låg- och medelinkomsttagarna (barnfamiljerna)
            drabbas hårdast och kanske inte har råd att ta bilen till fjällanläggningarna.
            Bilen är ett måste för att ta sig dit. Det finns konkreta exempel
            där fjällanläggningarna i Sälenområdet har problem att rekrytera
            folk som bor i Malungs kommun enbart på grund av att resekostnaderna
            är för höga. Det kan löna sig bättre att stanna hemma och få arbetslöshetsersättning.
            Oftast är familjerna i denna del av landet tvingade att ha två
            bilar. Kostnaden för andrabilen är mycket hög. Resor och turism
            har under 1990-talet, globalt sett, haft en stor tillväxt. Sverige
            har inte kunnat hänga med i denna tillväxt. Låt oss nu ta tillvara
            möjligheten att bygga ut denna framtidsbransch — detta såväl i
            mitt hemlän Dalarna som i resten av Sverige.
          </p>
          <p xml:id="i-PNWxzSrT448ZDfPc1v6fXL" type="date">
            Stockholm den 16 oktober 2002
          </p>
          <div xml:id="i-VNNieXyDxnBx7r8UeiMqa7" type="signatureBlock">
            <p xml:id="i-HeFhfktEVHAay58nhbiFcJ" who="i-3TzUjUVop5GV6tpKYjGYGr" type="signature">
              Rolf Gunnarsson (m)
            </p>
          </div>
        </div>
      </div>
    </body>
  </text>
</TEI>
