<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-02850">
  <teiHeader>
    <fileDesc>
      <titleStmt>
        <title>Barnfamiljer med osäkra boendeförhållanden</title>
        <author corresp="i-Atz7ai4RJKnyNCwfSAJEeC i-DeptGBZtEQx7vKbsL6e4hX">av Jonas Eriksson och Emma Hult (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2850 av Jonas Eriksson och Emma Hult (båda MP)</title>
          <idno type="rdwebb">H7022850</idno>
          <rs type="number">2850</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7022850/text</ref>
          <ref type="dokument_url_html">http://data.riksdagen.se/dokument/H7022850</ref>
          <ref type="dokumentstatus_url_xml">http://data.riksdagen.se/dokumentstatus/H7022850</ref>
          <ref type="docx">http://data.riksdagen.se/fil/89C35548-AEF6-4A96-AB9B-FC9A8527DDD5</ref>
          <ref type="pdf">http://data.riksdagen.se/fil/93DC0432-593B-49AC-975D-8F2AAAB75C27</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DeptGBZtEQx7vKbsL6e4hX</idno>
            <name>Emma Hult</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7axzPmby73NezvBQBo5AeM" type="signed"/>
        <correspContext corresp="i-7axzPmby73NezvBQBo5AeM">
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-DeptGBZtEQx7vKbsL6e4hX"/>
        </correspContext>
        <correspAction xml:id="i-WeomHxAiV62bqVQ9yUCn6D" type="submitted">
          <date when="2019-10-03"/>
          <time when="12:57:37"/>
        </correspAction>
        <correspAction xml:id="i-QQ5kjRoENaL2xgvxMWDEoU" type="reviewed">
          <date when="2019-10-03"/>
          <time when="15:19:22"/>
        </correspAction>
        <correspAction xml:id="i-9pATidee6eRAAqXsDgYJyy" type="referred">
          <date when="2019-10-11"/>
        </correspAction>
        <correspAction xml:id="i-QTsgv2eGh6pnBbUkVoyhQR" type="assigned">
          <date when="2020-06-29"/>
          <time when="16:54:31"/>
        </correspAction>
        <correspContext corresp="i-QTsgv2eGh6pnBbUkVoyhQR">
          <ref type="assignedTo">Socialutskottet</ref>
        </correspContext>
        <correspAction xml:id="i-CiK6zzo3CF4hiJ9txDz2gw" type="behandlas_i"/>
        <correspContext corresp="i-CiK6zzo3CF4hiJ9txDz2gw">
          <ref type="uppgift">2019/20:CU10</ref>
          <ref type="ref_dok_id">H701CU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU10</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-REqEtvUTCWTN6Pgss8vY8r" type="behandlas_i"/>
        <correspContext corresp="i-REqEtvUTCWTN6Pgss8vY8r">
          <ref type="uppgift">2019/20:SoU9</ref>
          <ref type="ref_dok_id">H701SoU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-79T5oizZstLwVr6fu5gL1w" type="motHeader">
        <div xml:id="i-7G9atmaEQvqLqKtattVj7A" type="motTitle">
          Motion till riksdagen 2019/20:2850 av Jonas Eriksson och Emma
          Hult (båda MP) Barnfamiljer med osäkra boendeförhållanden
        </div>
      </div>
      <div xml:id="i-7sqmVReFMHQvUrjJa5SFf9" type="motBody">
        <div xml:id="i-Raa8CspUWCsutNnLNV89ez" type="motProposal" subtype="förslag">
          <head xml:id="i-MheAbhyYhnYWYYpNDWKfsn">
            Förslag till riksdagsbeslut
          </head>
          <list xml:id="i-7EY6Q46mbPUv9nAxWUZbVJ" style="ol">
            <item xml:id="i-3Hu6VnwZShMP6vHszhvPLd">
              Riksdagen ställer sig bakom det som anförs i motionen om att
              utarbeta en nationell hemlöshetsstrategi med fokus på barns rättigheter
              på bostadsmarknaden samt stimulera kommuner att ta fram lokala
              handlingsplaner och tillkännager detta för regeringen.
            </item>
            <item xml:id="i-RUwXokDKdXNXureSPmKrvM">
              Riksdagen ställer sig bakom det som anförs i motionen om att
              stärka skyddet för och stödet till barn i hemlöshet i socialtjänstlagen
              och tillkännager detta för regeringen.
            </item>
            <item xml:id="i-8twEBXmytuVnd7jb2We483">
              Riksdagen ställer sig bakom det som anförs i motionen om att
              utreda hur kommunernas ansvar för att tillhandahålla långsiktiga
              boendelösningar för barnfamiljer kan stärkas lagstiftningsmässigt
              och tillkännager detta för regeringen.
            </item>
            <item xml:id="i-XWMm8k34crCW3s43ftF8aA">
              Riksdagen ställer sig bakom det som anförs i motionen om att
              införa en 14-dagarsgräns för placering av barn på akutboende samt
              att tillhandahålla långsiktiga boendelösningar som är trygga och
              lämpliga för barn och tillkännager detta för regeringen.
            </item>
            <item xml:id="i-M4jyBLjPjBVz35PYsEbdsx">
              Riksdagen ställer sig bakom det som anförs i motionen om att
              barnfamiljer inte ska vräkas till hemlöshet och tillkännager detta
              för regeringen.
            </item>
            <item xml:id="i-M1JXKeUryXuX1noEFD5fAQ">
              Riksdagen ställer sig bakom det som anförs i motionen om att
              uppbrott från förskola, skola och vänner vid hemlöshet ska undvikas
              och tillkännager detta för regeringen.
            </item>
            <item xml:id="i-6HBPnqR9EqRToMfbb5TAJq">
              Riksdagen ställer sig bakom det som anförs i motionen om att
              socialtjänsten bör ges utökade möjligheter och ett utökat ansvar
              för att bevilja insatser till alla barnfamiljer, oavsett social
              problematik, och tillkännager detta för regeringen.
            </item>
            <item xml:id="i-EXfe5sLXyANA4S7NwVKy7u">
              Riksdagen ställer sig bakom det som anförs i motionen om att
              kunskap och nationell statistik kring barns boendesituation kontinuerligt
              ska tas fram och tillkännager detta för regeringen.
            </item>
          </list>
        </div>
        <div xml:id="i-WFHUT488bVapjizpdxpuHi" type="motContent">
          <head xml:id="i-RmHaxW1sByHxofVJzd3g4Z" type="h1">
            Situationen för barn i hemlöshet
          </head>
          <p xml:id="i-4njrWcyFJz7uRdeLA4qpbr">
            Barns uppväxtvillkor är en fråga av avgörande betydelse för varje
            samhälle som gör anspråk på att vara gott. Inte minst är det centralt
            att tillgodose barns rätt till ett tryggt hem. Trots det lever
            många barn i Sverige i osäkra boendeförhållanden. I Social­styrelsens
            rapport Hemlöshet 2017 – omfattning och karaktär (2017) skattas
            10 500–15 000 barn ha bott i någon form av hemlöshet under Socialstyrelsens
            mätvecka, antingen stadigvarande eller växelvis. Sammantaget hade
            minst 24 000 barn i Sverige föräldrar som befann sig i hemlöshet.
          </p>
          <p xml:id="i-LVFBZM6LGryHpkvhmbdjw2">
            En vanlig bakomliggande faktor till föräldrarnas situation är
            att de inte godkänts på den ordinarie bostadsmarknaden, exempelvis
            för att de saknar boendereferenser eller har för låg inkomst för
            att accepteras av hyresvärdar (Socialstyrelsen, 2017). Det är
            en hemlöshet i förändring vi ser i Sverige. Där hemlöshetsproblematik
            tidigare främst drabbade människor som tillhörde socialtjänstens
            mer traditionella grupper, såsom personer med missbruksproblematik
            eller psykisk ohälsa, slås människor idag ut från bostadsmarknaden
            på grund av den svåra bostadsbristen. Den sociala hemlösheten
            har kompletterats av en strukturell.
          </p>
          <p xml:id="i-SLh9a93yDgKLJuVq4uEZK2">
            Att leva i osäkra boendeförhållanden har en mycket negativ inverkan
            i ett barns liv. Barnombudsmannen skriver i sin rapport Inget
            rum för trygghet (2016) att boende­situationen påverkar barnens
            hälsa, skolgång och personliga säkerhet och att barnen kan bli
            sårbara för emotionella problem såsom ångest, sömnsvårigheter
            och utåtagerande. Barnombudsmannen uppger också att socialtjänsten
            är frånvarande i de berättelser de tagit del av från barn i hemlöshet
            och att barns rätt att få vara delaktiga i beslut som berör dem,
            enligt artikel 12 i barnkonventionen, inte tillgodoses, varken
            vad gäller att få ta del av information från socialtjänsten eller
            att få göra sin röst hörd.
          </p>
          <p xml:id="i-Kv3A98RBQ33QmABnxFjHPU">
            Rädda Barnen ger en liknande bild i sin rapport En plats att
            kalla hemma – Barnfamiljer i bostadskrisens skugga (2017). Barnen
            berättar att de mår dåligt, har sömnsvårigheter och känner oro
            inför framtiden. Bostadslösheten tär på barnen både fysiskt och
            psykiskt. Rädda Barnen har mött barn som visar symptom som tyder
            på stress och trauma. Både Rädda Barnen och Barnombudsmannen uppger
            också i sina rapporter att barns tillgång till sjukvård kan försämras
            till följd av hemlösheten.
          </p>
          <head xml:id="i-VHkH14GD7ph9cJCeMPpyNz" type="h2">
            Åtgärder för att motverka hemlöshet bland barnfamiljer
          </head>
          <p xml:id="i-FP33SDRrW3Gakx5phCvt7H">
            För att motverka hemlöshet bland barnfamiljer och uppnå den självklara
            målsättningen att varje barn ska ha ett tryggt hem behövs reformer.
            Utöver att förändra den grund­läggande problematiken med en svår
            bostadsmarknad, där bristen på bostäder som människor har råd
            att efterfråga är påtaglig, behöver fler åtgärder vidtas.
          </p>
          <p xml:id="i-X7mmHRTeAGVRTvHFAhkQCw">
            Socialstyrelsen bör ges i uppdrag att ta fram en nationell strategi
            för hur hemlös­heten bland barnfamiljer ska minska och barns situation
            stärkas, i samråd med Boverket, Barnombudsmannen och andra relevanta
            myndigheter. Detta förslag ligger i linje med vad forskarna Hans
            Swärd och Per Eriksson framför i Dagens Samhälle (2018), där de
            föreslår att en nationell hemlöshetsstrategi ska utarbetas med
            fokus på barns rättigheter på bostadsmarknaden.
          </p>
          <p xml:id="i-ASYEmPLcmc3o7gRYotBY4p">
            Vidare bör kommunerna stimuleras att anta egna handlingsplaner
            för barnfamiljer i hemlöshet. Ett exempel på en kommun som tagit
            fram en handlingsplan är Stockholms stad. Planen har ett tydligt
            barnperspektiv och lyfter bland annat att barns egna röster ska
            höras, att barn ska få bättre förutsättningar att gå i förskola
            och klara sin skolgång samt att kompensatoriska åtgärder ska sättas
            in för barn i behov av stöd. Planen fastslår också att korta beslutstider
            för tillfälliga boenden ska undvikas och långsiktiga barnanpassade
            boendelösningar alltid eftersträvas. Det finns ingen evidens för
            att ständiga flyttar ökar föräldrarnas möjligheter att hitta ett
            stadigvarande boende; tvärtom har det en mycket negativ inverkan
            på både barn och vuxna.
          </p>
          <p xml:id="i-MpCb9YDmSVaChRcMkeuFyi">
            Stockholms stads handlingsplan ringar in flera av de problemområden
            som behöver adresseras för att stärka situationen för barn i osäkra
            boendeförhållanden. Dessa problemområden behöver också beaktas
            i socialtjänstlagen där förändringar i lag­stiftningen bör göras.
            Skyddet för barn i hemlöshet behöver stärkas i lagstiftningen,
            något som även Swärd och Eriksson (2018) framför.
          </p>
          <p xml:id="i-T6TWQsux9763s4eFf5E3uN">
            Vidare behövs boendelösningar för barnfamiljer i hemlöshet, såsom
            exempelvis genomgångsbostäder som på sikt leder in på den ordinarie
            bostadsmarknaden eller utökade möjligheter för barnfamiljer att
            få förtur när det finns en bostadskö. Social­tjänsten har inget
            bostadsförsörjningsansvar och kommunen som helhet behöver därför
            tillhandahålla konkreta verktyg till socialtjänsten för att de
            ska kunna erbjuda boende­lösningar till barnfamiljer. Det bör
            utredas på vilket sätt kommunernas ansvar för att tillhandahålla
            dylika lösningar kan stärkas lagstiftningsmässigt avseende barnfamiljer.
          </p>
          <p xml:id="i-M64iKsDMWtpTMBofCcJF5s">
            I detta bör ingå att se över hur bostadsförsörjningslagen kan
            kompletteras med skrivningar om barnets rätt till en skälig levnadsnivå
            när det gäller boende.
          </p>
          <p xml:id="i-EU2BhG9pV8ecLM8ZXDZ5tK">
            I enlighet med Barnombudsmannens förslag (2016) bör också en
            14-dagarsgräns för placering av barn på akutboende införas. Istället
            ska långsiktiga boendelösningar tillhandahållas för att undvika
            att barn drabbas av ständiga flyttar. Det bör även fastslås i
            lagstiftningen att boendelösningar för barnfamiljer ska vara trygga
            och lämpliga för barn. Barnfamiljer ska inte heller vräkas till
            hemlöshet. Om det av något skäl inte går att undvika att vräkning
            verkställs ska ett långsiktigt boende tillhandahållas och uppbrott
            från barnens skola, förskola och vänner ska undvikas i så stor
            utsträckning som möjligt.
          </p>
          <p xml:id="i-QczwqQ3QDEZFLK892wY5cU">
            Socialtjänsten måste också ges utökade möjligheter i lagstiftningen
            att tillhandahålla boendelösningar för barnfamiljer i hemlöshet
            när social problematik saknas. Den strukturella hemlösheten har
            fört med sig att socialtjänsten idag möter barnfamiljer utan social
            problematik och med egna inkomster som har mycket svårt att ta
            sig in på bostadsmarknaden. Dessa barnfamiljer är inte tänkta
            att vara en målgrupp för social­tjänsten. De har inget behov av
            sociala insatser eller ekonomiskt bistånd, men kan ändå komma
            att tvingas söka upp socialtjänsten på grund av sin bostadssituation.
            För social­tjänsten kan det dock vara svårt att ge familjerna
            stöd på grund av brist på lagstöd. Socialtjänsten bör därför ges
            utökade möjligheter och ett utökat ansvar för att bevilja insatser
            till alla barnfamiljer, oavsett social problematik. Inte minst
            utifrån att det kan anses rimligt att betrakta hemlöshet bland
            barn som ett socialt problem. En utredning bör därför tillsättas
            för att se över vilka förändringar som behöver göras i social­tjänstlagen
            för att socialtjänsten ska ha bättre förutsättningar att ge stöd
            till barnfamiljer i hemlöshet.
          </p>
          <p xml:id="i-Ay294a8QeiqDgfpzJevN7Q">
            Avslutningsvis behöver kunskap och nationell statistik kring
            barns boendesituation tas fram, ett förslag som framförts av barnombudsman
            Elisabeth Dahlin (2018). Det är viktigt att kunna följa utvecklingen
            av hemlöshet och osäkra boendesituationer bland barn och på sikt
            kunna försäkra oss om att vi börjat vända utvecklingen. Socialstyrelsen
            bör därför ges ett sådant uppdrag, vilket bör genomföras i samverkan
            med kommunerna.
          </p>
          <p xml:id="i-JQRqzwUcTtNdTbvXAfNiHH">
            Riksdagen hanterade denna motion under riksdagsåret 2018/19 men
            avslog den utan tydlig argumentation. Barns uppväxt går inte i
            repris. Att leva i hemlöshet kan ha mycket långtgående, ibland
            livslånga konsekvenser för ett barn. Därför måste vi agera. Därför
            håller jag frågan levande i den politiska debatten genom att lägga
            motionen på nytt.
          </p>
          <head xml:id="i-TXbK3YewAtDysruDcJkYHt" type="h2">
            Källförteckning
          </head>
          <p xml:id="i-3hEhE6LX6EKkonjcgShbrN">
            Barnombudsmannen (2016). Inget rum för trygghet – barn och unga
            om vräkning och hemlöshet. https://www.barnombudsmannen.se/globalassets/dokument-for-nedladdning/publikationer/inget_rum_for_trygghet_2016_final.pdf
          </p>
          <p xml:id="i-XKAHwjQuaQFfZ78N8Wv5ij">
            Dahlin, E. (2018). Inget barn ska behöva vräkas till hemlöshet.
            Expressen. 28 september. https://www.expressen.se/debatt/inget-barn-ska-behova-vrakas-till-hemloshet/
          </p>
          <p xml:id="i-SyMYR3xDEjGQvBXrzoZ5SM">
            Rädda Barnen (2017). En plats att kalla hemma – barnfamiljer
            i bostadskrisens skugga. Rädda Barnen. https://www.raddabarnen.se/globalassets/dokument/rad--kunskap/arbetar-for-barn/barnfattigdomsrapporter/barnfattigdomsrapport_enplatsattkallahemma_2017_radda_barnen.pdf
          </p>
          <p xml:id="i-LG8NvafGAJq7LWEidHurjD">
            Socialstyrelsen (2017). Hemlöshet 2017 – omfattning och karaktär.
            Socialstyrelsen. www.socialstyrelsen.se/Lists/Artikelkatalog/Attachments/20765/2017-11-15.pdf
          </p>
          <p xml:id="i-A7xgsZAxvmNavrvsgPseis">
            Swärd, H. och Eriksson, P. (2018). Stärk skyddet för barn som
            hotas av hemlöshet. Dagens Samhälle. 5 mars. https://www.dagenssamhalle.se/debatt/stark-skyddet-barn-som-hotas-av-hemloshet-20991
          </p>
        </div>
        <div xml:id="i-DiDjNjpovMaBwtYAZiPjJ3" type="motSignatures">
          <list xml:id="i-9Vpd1WwMyRXewUfyXTvXnt">
            <item xml:id="i-WqMG7xNqQjCdyMGKnD1aSz" who="i-Atz7ai4RJKnyNCwfSAJEeC">
              Jonas Eriksson (MP)
            </item>
            <item xml:id="i-H2vd9SZiAQ8LPrKPkavutx" who="i-DeptGBZtEQx7vKbsL6e4hX">
              Emma Hult (MP)
            </item>
          </list>
        </div>
      </div>
    </body>
  </text>
</TEI>
