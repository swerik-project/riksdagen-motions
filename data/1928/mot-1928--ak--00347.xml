<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--ak--00347">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__ak__347/mot_1928__ak__347-001.pdf"/>
      <fw xml:id="i-XZSMhsWydyKbaP1SYnkd8g">
        Molioner i Andra kammaren, Nr 347. 11
      </fw>
      <div xml:id="i-6xk9uzq88DagKuDQfjRYms" type="motHeader">
        <div xml:id="i-FZY1XQSwYnezuGMqWXadBB" type="motTitle"/>
        <div xml:id="i-3DNbJqEC7bdN1bB4iCStNF" type="motSubmissionInfo"/>
      </div>
      <div xml:id="i-Sn5pi314m2uJHM6mHMUewQ" type="motBody">
        <div xml:id="i-NtHcKt9hcnbWNGSz1uSbhp">
          <p xml:id="i-K1Gwf8Dze1iYJsuLzr65WN">
            Nr 347.
          </p>
          <p xml:id="i-14Vo8CxHweAosdvFCkERKR">
            Av herr Rydén, angående ordnande av planen framför och om-
          </p>
          <p xml:id="i-9yqM6MAGRaKMdYXFdYo3Gf">
            kring riksdagshuset m. m.
          </p>
          <p xml:id="i-PLuPFYp2xtHLY16i3fM1p4">
            I slutet av år 1434 utfärdades kallelse till en allmän &gt;”dag&gt;
            att samman- träda i Arboga nästkommande tjugondag jul. Kallelsen
            ställdes till &gt;biskopar, prelater, riddare och svenner, köpstadsmän
            och rikemena&gt;”. Man har be- traktat mötet i Arboga den 13 januari
            1435 såsom den första med säkerhet kända &gt;dag&gt; i vår historia,
            där Sveriges allmoge var kallad till riksmöte. Den svenska riksdagens
            halvtusenårsminne knyter sig därför till årtalet 1935, och riksdagen
            har som bekant redan beslutat att hugfästa detta märkliga minne
            med utgivandet av ett historiskt-statsvetenskapligt standard-
            verk om Sveriges riksdag. Man torde emellertid kunna utgå ifrån
            att firandet av detta minne icke kommer att stanna vid utgivandet
            av ifrågavarande arbete. Den svenska riksdagen är näst det engelska
            parlamentet den äldsta nationalrepresenta- tionen i världen, i
            många hänseenden erbjuder vårt representationsskick egenartade
            och intresseväckande drag, och den aktade ställning vårt folk
            intager bland folkfamiljerna torde göra det naturligt, att riksdagens
            halv- tusenårsminne kommer att högtidlighållas i närvaro av inbjudna
            ombud för främmande folkrepresentationer, måhända icke blott de,
            som historiskt och kulturellt stått oss allra närmast, utan även
            för en vidare krets.
          </p>
          <p xml:id="i-X5jimySfNGg3tqXBrwUrGT">
            Ordnandet av platsen omkring riksdagshuset.
          </p>
          <p xml:id="i-Seo1R8Uh9ELfkYqCUHn3zE">
            Det är icke min avsikt att nu framföra denna tanke för ett omedelbart
            beprövande av riksdagen. Men däremot synes mig tidpunkten vara
            inne, att nu taga under omprövning angelägenheten av att på ett
            värdigt sätt ordna kring riksdagens hus. Mycken strid ur olika
            synpunkter har stått kring riksdagshusets förläggning. En äldre
            generation av huvudstadens inbyggare, som minnes Helgeandsholmen
            från slutet av förra århundradet, har haft svårt att försona sig
            med att riksdagshuset uppfördes å denna plats. Hur framtida släkten
            komma att se på detta spörsmål, undandrager sig vårt bedömande.
            I vart fall kan gjort ej ändras. Den svenska riks- dagen kommer
            säkerligen att för långa tider ha sitt hem å Helgeands- holmen.
            Under sådana förhållanden är det knappast försvarbart, att platsen
            kring riksdagshuset får förbliva i det ofullbordade och torftiga
            skick, i vilket den befunnit sig ända sedan århundradets början.
            Ur estetisk synpunkt är planen kring riksdagshuset synnerligen
            både krävande och ömtålig. Slottet,
          </p>
          <pb facs="riksdagen-motions-pdf/data/1928/mot_1928__ak__347/mot_1928__ak__347-002.pdf"/>
          <fw xml:id="i-ANA4Ap5AG7HG1RzSHhbVT">
            12 Molioner i Andra kammaren, Nr 347.
          </fw>
          <p xml:id="i-EzcDdcyk7UtxcKKetxCm2C">
            Norrbro, strömmarna, Gustav Adolvs torg, byggnadernas centrala
            uppgift i statslivet — allt utpekar Helgeandsholmen såsom den
            plats i huvudstaden, där alldeles särskild omsorg måste nedläggas
            på att tillgodose skönhetssyn- punkter. Frågan torde vara, om
            någon plats överhuvud taget i hela vår vackra huvudstad ställer
            större anspråk på monumentalitet än just denna. Och dock synes
            det mig, som om man utan överdrift måste säga, att en ur berörda
            syn- punkter mera styvmoderligt behandlad plats knappast står
            att uppleta i Stockholm. Redan entrén från Norrbro verkar ofullbordad
            och sorgesam. Stenräcket med de svarvade småpelarna och kulorna
            har väl varit avsett att ansluta sig till räcket å Norrbro, men
            har såsom en fristående förekomst vid gränsen mellan gatan och
            planteringen en prägel av sällspord banalitet. Värst verka i det
            sammanhanget måhända stensocklarna till några obe- fintliga skulpturer.
            Folkhumorn döpte dem redan från början till &gt;kom- moderna”.
            Måhända kan man nu glädja sig över att några statyer aldrig blivit
            uppsatta å dem, ty därmed skulle anordningen fått över sig en
            prägel av fortbestånd, som varit beklaglig. Men å andra sidan
            kan man rimligen icke låta dem ännu ett kvartssekel stå kvar som
            en utmaning mot känslan för en smula värdighet och skönhet kring
            en av de centralaste platserna i huvudstaden. Planteringen framför
            riksdagshuset skulle kunna göras utomordentligt vacker, särskilt
            om något mera av avskildhet förlänades området i fråga. Nu håller
            den i intet hänseende måttet med andra offentliga planteringar.
            Särskilt ter sig den grusade planen framför huvudentrén tröstlös
            och ful. Den mot Norrström vettande höga stenbarriären skämmer
            ett av de naturligen vackraste partierna av själva strömmen —
            en sänkning av den konstgjorda marknivån närmare vattnets yta
            skulle i hög grad verka för- skönande, vare sig man ser från riksdagsplanen
            eller från Strömgatan— Gustav Adolfs torg. Ett besök å den s.
            k. puckeln å holmens nordligaste del kan övertyga om riktigheten
            av denna uppfattning. Slutligen kan man i detta sammanhang ej
            bortse från riksbroproblemet. Alla torde vara eniga om alt det
            nuvarande provisoriet skapat en av de allra fulaste bilderna inom
            huvudstadens centrala delar. Från riksdags- planen leder en anskrämlig
            trappa ned till riksbrons nivå. En annan trä- trappa för från
            vad jag skulle vilja benämna Riksgatan — trafikleden mellan riksdagen
            och riksbankens hus — ned till bron. Och sedan kommer själva bron,
            om vars utseende några särskilda omdömen knappast behöva fällas.
            Enligt min uppfattning bör riksdagen nu vidtaga åtgärder för attfå
            riks- dagshusets omgivningar ordnade på ett sätt, som svarar mot
            platsens mo- numentala karaktär och byggnadens uppgift att vara
            den svenska folk- representationens säte. Oavsett om några särskilda
            högtidligheter komma att förenas med riksdagens halvtusenårsjubileum
            eller icke, synes denna angelägenhet icke böra undanskjutas. Men
            klart är, alt om, såsom sanno-
          </p>
          <pb facs="riksdagen-motions-pdf/data/1928/mot_1928__ak__347/mot_1928__ak__347-003.pdf"/>
          <fw xml:id="i-QXQCNQB1vvUigZrzZA7MX8">
            Molioner i Andra kammaren, Nr 347. 13
          </fw>
          <p xml:id="i-Gc2ka4CDa9nLyTSiftMpjN">
            likt väl blir förhållandet, detta märkliga minne i vår historia
            kommer atl samla gäster från när och fjärran, så är det hög tid
            att vidtaga åtgärder för att frågan blir med det snaraste löst.
            Förmodligen skulle det anses förmätet av en enskild motionär att
            när- mare söka skissera planen för ett ordnande av platsen kring
            riksdagshuset. Av den på sin tid anordnade tävlan härom synes
            mig framgå, att flera var för sig tilltalande utvägar kunna tänkas.
            Jag har anledning att tro, att under det årtionde, som förflutit
            sedan avslutandet av nyssnämnda tävlan, planer mognat och fördjupats,
            som skulle komma att bidraga till en synnerligen god lösning,
            därest frågan nu upptages till en mera definitiv prövning. Vid
            de ingående överväganden, som jag under åtskilliga år ägnat detta
            problem, har jag emellertid kommit till den bestämda upp- fattningen,
            att en tillfredsställande lösning måste omfatta ej blott ordnandet
            av planen framför och omkring riksdagshuset utan jämväl byggandet
            av riksbron — den sistnämnda en angelägenhet, som närmast ankommer
            på Stockholms stad, men som säkerligen kan ordnas under samarbete
            med dem, som få till uppgift att göra upp en plan för hela problemets
            lösning.
          </p>
          <p xml:id="i-TedH3GReWEKq4XV7YApj9i">
            Engelbrektsmonument framför riksdagshuset.
          </p>
          <p xml:id="i-VBKqjzXqUzaz9vgjp71bmh">
            I ordnandet av planen framför riksdagshuset bör efter min uppfattning
            ingå resandet av ett Engelbrektsmonument. Tanken har tidigare
            varit uppe. Anders Zorn utarbetade för halvtannat årtionde sedan
            en skiss till ett sådant monument, och säkerligen hade hans insats
            för länge sedan lett till ett positivt resultat, om icke världskriget
            kommit emellan och grusat denna som så många andra planer. Hans
            skiss, som betecknats såsom konstnärligt mycket högtstående, hade
            formen av en ryttarstaty. Sannolikt torde nu efter den store konstnärens
            död planen på utförandet av ett monument efter hans skiss få anses
            förfallen. Och frågan torde vara, om icke bättre lösningar kunna
            tänkas än den att framställa Engelbrekt i en krigisk attityd.
            Christian Eriksson har i sin skiss till Engelbrekt-monument framställt
            honom såsom hövdingen, som höjer frihetsfanan. Kanhända symboliserar
            detta bättre Engelbrekts insats i svensk historia. Man har ingen
            anledning att i förväg binda sig för den ena eller andra formen
            av monument utan här lämna fritt utrymme för våra konstnärers
            skaparkraft. Vad som däremot synes mig fullständigt självklart
            är, att ett monument framför riksdagshuset skall på ett eller
            annat sätt ge utrymme åt Engel- brektsminnet. Få folk på jorden
            ha haft en frihetshjälte av Engelbrekts ädla resning. Det låder
            icke en fläck vid hans ljusa minne; icke ens de personliga fienderna
            i hans egen samtid ha vågat draga hans rena uppsåt i tvivelsmål.
            Och Sveriges folk har väsentligen honom att tacka för, att vi
            i vårt land sluppit att se en livegen bondeklass, ett länsherresystem
            efter allmäneuropeiska mönster. En historieskrivare har betecknat
            honom
          </p>
          <pb facs="riksdagen-motions-pdf/data/1928/mot_1928__ak__347/mot_1928__ak__347-004.pdf"/>
          <fw xml:id="i-2Akf4RVSMV4dbzU11BCyhp">
            14 Motioner i Andra kammaren, Nr 347.
          </fw>
          <p xml:id="i-9XFjBM5AtSwVrEaEx69usi">
            som &gt;»en av världshistoriens ljusaste gestalter». Och för
            visso äro svensk frihet och Engelbrekts befrielsegärning med varandra
            oupplösligt förenade. Det torde knappast kunna råda några delade
            meningar därom bland ett folk, som värdesätter sina ädlaste minnen
            och personligheter, att det bör hug- fästa en gärning som Engelbrekts
            genom att framför folkrepresentationens hus föreviga hans minne.
            Skälen härför äro så mycket starkare, som Engelbrekts frihetskamp
            omedelbart sammanhänger med den svenska riksdagens tillkomst.
            Det må tillåtas mig att i stora drag framställa sammanhanget.
            Midsommardagen 1434 hade Engelbrekts resning tagit sin början
            med stormandet av fogdeslottet Borganäs i Tuna socken i Dalarna.
            Färden ställdes omedelbart till Västmanland, där Köpingshus brändes
            och Västerås slott föll i hans händer. På några få dagar var frihetshären
            herre i hela Dalarna och Västmanland. Kort därefter stod Engelbrekt
            i Uppsala, där Upplands allmoge enstämmigt slöt sig till befrielserörelsen.
            Sedan gick färden med sagolik snabbhet vidare över landet. Norrland
            och Finland vunnos för frihetsrörelsen. Örebro slott föll i hans
            händer. Befrielsehären belägrade i mitten av augusti Ringstadaholms
            slott, beläget i Motala ström, då den händelse inträffade, om
            vilken våra läroböcker i historia med berömmelse tala. Rikets
            råd hade samlats i Vadstena. Engelbrekt red i hast dit och stod
            den 16 augusti oväntat i deras krets. Rimkrönikan berättar, hur
            han skildrade allmogens resning såsom en kamp för fäderneslandets
            frihet och uppmanade de församlade herrarna att &gt;bliva med
            riket&gt;. Då upp- maningen mottogs med ovilja, grep han biskop
            Knuti Linköping i kragen och hotade att kasta ut honom till bondehopen
            utanför. Skarabiskopen Sigge fick besked, att han skulle få följa
            samma väg. Då föllo herrarna till föga och uppsatte omedelbart
            ett brev till &gt;konung Erik i Danmark&gt;, vari de uppsade konungen
            &gt;+tjänst, råd och troskap&gt;. Engelbrekt avsände genast brevet
            till konungen och red så tillbaka till Ringstadaholm, som strax
            därefter erövrades. Under de följande veckorna slöto sig Östergöt-
            land samt så gott som hela Småland och Västergötland till frihetsrörelsen.
            I september hade hela landet utom Stockholm samt trakten kring
            det starkt befästa Kalmar befriats. Något senare hade nästan hela
            Halland slutit sig till Engelbrekt, och han befann sig på hastig
            marsch mot Skåne för att uppsöka kung Erik i dennes eget land,
            då underrättelser nådde honom, som föranledde honom att skyndsamt
            återvända norrut. Kung Erik var på väg med sin flotta till Stockholm,
            Engelbrekt skyn- dade dit. På vägen samlade han anhängare ur alla
            samhällsklasser och kom så — antagligen i början av november —
            med en ganska betydande här till Stockholm. Från tre sidor inneslöts
            staden av befrielsehären, men sjövägen var fri. I detta läge,
            då frihetsrörelsen syntes stå inför segern, svek honom rikets
            råd. Den 15 november begicks, säkerligen bakom Engelbrekts rygg,
            en dagtingan mellan konungen och rådet, som korsade
          </p>
          <pb facs="riksdagen-motions-pdf/data/1928/mot_1928__ak__347/mot_1928__ak__347-005.pdf"/>
          <p xml:id="i-6MGeD1BH2UvaTfVCZzfmuU">
            D fa ”Y
          </p>
          <fw xml:id="i-CS5pRPojTjZNFwgG2YkA4F">
            Motioner it Andra kammaren, Nr 347. 15
          </fw>
          <p xml:id="i-KB8NtfMpMcuR7eoVRvAqMs">
            Engelbrekts planer på skapandet av ett fritt svenskt rike. Dagtingan
            öpp- nade utsikter för de svenska stormännen att få träda i de
            utländska fog- darnas ställe. Unionskonungens envåldsmakt var
            de facto bruten, och i stället tecknade sig möjligheten för de
            svenska herremännen att som läns- herrar få regera med praktiskt
            taget oinskränkt makt. Schäöck tecknar i sitt arbete om Engelbrekt
            den nya situationen på följande sätt: » Ville Erik köpa sin krona
            med att uppgiva enväldet och avstå länen åt de svenska stormännpen,
            hade de all fördel av att stödja honom, upp- rätthålla unionen
            och avsvärja all förbindelse med Engelbrekts nationella och demokratiska
            politik. Visserligen hade de dittills stött Engelbrekt i hans
            kamp mot konungen, och av detta stöd hade de — så länge det blott
            gällt att krossa enväldet och göra konungen villig till eftergifter
            — endast haft fördel. Men utbyta Erik mot Engelbrekt ville de
            icke — andra skäl frånsedda redan därför, att en man av Engelbrekts
            härskar- lynne antagligen icke med samma lätthet skulle böja sig
            för deras önsk- ningar som den indolente Erik. Och till sist var
            det tydligt, att den skugg- konung, som detta parti önskade, lättast
            stod att finna inom unionen, ty, såsom konung Erik visat, kom
            unionskonungen så gott som aldrig till Sverige och lade sig icke
            i fogdestyrelsen. — Rådet, som han (Engelbrekt) tvingat till underkastelse
            och som hittills följt honom, visade i det kritiska ögonblicket,
            att det följt honom så långt, som det med dess egna intressen
            var förenligt. — Ståndsegoismen hade visat sig starkare än fosterlands-
            kärleken.&gt; I detta läge, då folkfriheten åter svävade i fara,
            då de utländska fog- darnas förtryck mot allmogen var på väg att
            ersättas av inhemska för- tryckares, stod för Engelbrekt valet
            mellan antingen ett verkligt inbördes- krig mot Engelbrekt och
            allmogen å ena sidan och konungen och svenska rådet å andra sidan
            eller att vika undan för tillfället och söka andra vägar för frihetens
            försvar. Engelbrekt valde det senare alternativet. Kort efter
            rådets och konungens dagtingan den 15 november utfärdades — säkerligen
            på Engelbrekts initiativ — den kallelse till riksmötet i Arboga,
            varom jag inledningsvis erinrat. För att fullt förstå den historiska
            betydelsen av denna vår första riks- dag, torde det vara nödvändigt
            att erinra sig något om den tidigare medel- tidens statsutveckling.
            Den urgamla självbestämningsrätt, som våra förfäder utövat på
            tinget, gick så småningom förlorad, när de gamla landskapen förenades
            till ett rike. I spetsen för riket stod kungen såsom representant
            för helheten, riksenheten. Vid sidan härom fanns ej utrymme för
            landskapens själv- styrelse. Med tiden började emellertid vid
            konungens sida uppstå ett slags riksrepresentation i form av ett
            råd, bestående av några bland rikets för- nämsta herrar. Detta
            råd inkallades vid viktiga avgöranden till möten eiler &gt;dagar&gt;,
            som sammankomsterna ofta benämndes. Som riksrepresen-
          </p>
          <pb facs="riksdagen-motions-pdf/data/1928/mot_1928__ak__347/mot_1928__ak__347-006.pdf"/>
          <fw xml:id="i-GGpQ7E7wtjcvVafvtWMTj4">
            16 Motioner i Andra kammaren, Nr 347.
          </fw>
          <p xml:id="i-VdcX6oLGZrp2RfiG7BGmk">
            tation var rådet givetvis oerhört ensidigt; det bestod allenast
            av de främste inom det andliga och världsliga frälset. Herredagarna
            förfäktade stormän- nens intressen; rikets och det övriga folkets
            fingo mestadels sitta emellan. När Engelbrekt nu fattade beslutet
            att vidga ut &gt;dagen&gt; i Arboga 1435 till att omfatta även
            det lägre frälset samt borgare och bönder, betydde det i verkligheten,
            att en hela folket omfattande representation skapats i vårt land.
            Den första riksdagen i vår historia tillkom sålunda som ett led
            i Engel- brekts kamp för folkfriheten. Historien bevarar endast
            ett av de beslut, som under januaridagarna 1435 fattades i Arboga.
            Men detta beslut blev av så mycket större betydelse för frihetskampen.
            Engelbrekt valdes till rikets hövitsman. Man behöver nog knappast
            misstaga sig om vilka som sörjde för det valet. En myndighet,
            som stod över rådet, hade ställt honom i spetsen för riket. När
            Engelbrekt nu fullföljde sitt verk, var han ej längre en upprorsman.
            Han stod på lagens grund i sitt fortsatta arbete. Om sålunda riksmötet
            i Arboga hade ett stort omedelbart inflytande på befrielseverkets
            fullföljande, så har det fått en ännu mera ingripande be- tydelse
            i vår historia därigenom, att detta möte inledde en demokratisk
            utveckling av märkligaste slag. Här lades grunden till den svenska
            folk- representation, som under växlande skiften genom ett halft
            årtusen fått sina öden så oupplösligt sammanknutna med fäderneslandets.
            Som den ädlaste representanten för svensk frihet och svenskt folkstyre
            har Engelbrekt sin självskrivna plats vid ingången till folkrepresentationens
            hus. När riksdagen firar halvtusenårsminnet av sin tillkomst,
            bör monu- mentet avtäckas, som minner om Engelbrekt, skaparen
            av Sveriges riks- dag, och folkfrihetens största gestalt i vår
            historia.
          </p>
          <p xml:id="i-Rut8B7Pf23eEtGN8Yc7hAN">
            Nationalmonumentet.
          </p>
          <p xml:id="i-Nqs8879wVuVVAZWERr4SzV">
            Det finnes, som bekant, en donation i och för resande av ett
            national- monument framför riksdagshuset. Behållningen uppgår
            till ungefär 250,000 kronor. Om nationalmonumentstanken skall
            knytas till någon historisk person eller händelse, erbjuda Engelbrekt
            och hans gärning de naturliga utgångs- punkterna. Engelbrekt var
            nämligen icke bara folkfrihetens förkämpe inåt utan jämväl den
            förste store bäraren av nationaltanken gentemot unions- väldet.
            Man har från senare tiders utgångspunkter ägnat åtskilligt roman-
            tiskt svärmeri åt medeltidens unionssträvanden. Men man har därvid
            glömt, att drottning Margaretas union hade formen av en nordisk
            enhets- stat under Danmarks ledning och med enväldet som statsform.
            Sverige hade fått en försmak av en sådan ordning under Erik XIII:s
            regering. Under frihetskampen mognade Engelbrekts tanke att gentemot
            unions- och enväl-
          </p>
          <pb facs="riksdagen-motions-pdf/data/1928/mot_1928__ak__347/mot_1928__ak__347-007.pdf"/>
          <fw xml:id="i-65Zxr3VdgCFQx7CapR6nwT">
            Molioner i Andra kammaren, Nr 347. 17
          </fw>
          <p xml:id="i-YJaRkGbSPWiGHCp4jQzton">
            det ställa arbetet på ett svenskt rike med en infödd svensk konung,
            en svensk folkrepresentation och svensk rättsordning. &gt;För
            Sverige och medelbart för hela norden hava få män haft större
            betydelse än Engelbrekt. Genom hans ingripande sprängdes icke
            blott den enhetsstat, som Margareta tänkt grundlägga, utan ock
            det envälde, som band detta väldiga rike samman och utan vilket
            en union icke var möjlig.” (Schäck.) Engelbrekt föll för en av
            de svenska stormännens mördaryxa. Men hans statsmannatanke levde
            genom tiderna. Faktiskt blev Engelbrekts nationella och demokratiska
            program samlingsparollen för den svenska allmogen fram till kung
            Göstas dagar. Nära ett århundrade efter Engel- brekts död brottades
            med varandra en herremansklass, som — mestadels i eget intresse
            — kämpade mot ett svenskt kungadöme och svensk folk- frihet, och
            det svenska folket, som besjälades av Engelbrekts fosterländska
            och demokratiska tänkesätt. Historien visar oss Sturarna på folkets
            sida, massan av herremän på den andra. Det slutliga avgörandet
            skedde med Gustav Vasas inträde i vår historia. Han skapade ett
            svenskt rike, fast timrat genom tiderna. Engelbrekt hade varit
            den store vägröjaren. Därför knyter sig tanken på ett nationalmonument
            historiskt och natur- ligt i första hand till Engelbrekt och hans
            gärning. Men härtill kunna läggas än tyngre skäl. &gt;Engelbrekt
            gav oss ett svenskt fosterland&gt;, säger Schäck på ett ställe
            i förut citerade arbete. Bondeklassen, som trängts så oerhört
            tillbaka i statslivet under medeltiden och som vid Engelbrekts
            framträdande hotades av att — liksom ståndsbröderna i det övriga
            Europa — sjunka ned i livegenskap, fick åter en plats i vår historia.
            Befrielse- verket höjde självkänsla och självtillit hos denna
            betydelsefulla folkklass. Och Engelbrekt förmådde att giva bondens
            hat mot de utländska fogdarna en positiv inriktning: kärleken
            till frihet och fädernesland. Säkerligen skildrar Schäck ställningen
            riktigt, då han om Engelbrekts insats i detta hänseende skriver:
            | »Det var blott på detta fogdehat, på de dunkla föreställningarna
            om ”S. Eriks tid och på allmogens nedärvda vördnad för svensk
            lag, som Engelbrekt hade att bygga. Och han kom icke ett ögonblick
            för tidigt, ty de nationella krafterna hade under den gångna unionstiden
            allt mer och mer försvagats. Då Engelbrekt i det kritiska ögonblicket
            grep in, stod det liksom och vägde, huruvida Sverige skulle utplånas
            ur de själv- ständiga nationalstaternas tal för att försvinna
            i unionens danska storstat utan hopp att någonsin kunna göra en
            svensk insats i världshistorien. Ett ögonblick till — och Sverige
            hade sjunkit ned till en avlägsen och van- styrd provins under
            Danmark, och den svenska nationaliteten hade utplå- nats utan
            att kanske ens gå upp i en större dansk eller nordisk. Norges
            öde under århundraden hade sannolikt också blivit vårt. Det var
            från detta, som Engelbrekt räddade Sveriges folk.&gt; Engelbrekt
            väckte det svenska folkets nationalmedvetande. Den första Bihang
            till riksdagens protokoll 1928. 4 saml. 72 häft. (Nr 345—349)
            2
          </p>
          <pb facs="riksdagen-motions-pdf/data/1928/mot_1928__ak__347/mot_1928__ak__347-008.pdf"/>
          <fw xml:id="i-Bo2n4znry9mjbpuFi6z8sF">
            18 Motioner i Andra kammaren, Nr 347.
          </fw>
          <p xml:id="i-5VgESdLtemKDsvqE2MbBHD">
            svenska historieskrivningen tar efter honom sin början — bristfällig
            o stapplande visserligen men dock varslande om insikten, att svenskarna
            ha en historia och en framtid. Och klarast strålar det nya, som
            efter Engel- brekts framträdande griper svenska sinnen, i biskop
            Thomas diktning. Biskopen hade från början varit Engelbrekts motståndare
            och första gången gjort hans bekantskap vid det dramatiska rådsmötet
            i Vadstena. Det vitt- nar högt om Engelbrekts karaktär, att han
            snart i biskop Thomas hade sin hängivnaste vän. Och ingen har
            i någon tid som denne Engelbrekts samitda så ur djupet av svenskt
            sinne sjungit frihetens och fosterlands- kärlekens lov. Biskop
            Thomas” frihetssång, som inspirerats av Engelbrekts frihetskamp,
            har genom sin äkthet, inspiration och upprinnelse nationalsångens
            alla egenskaper — den enda om vilken detta med rätta kan sägas
            i hela vår litteratur: Frihet är det bästa ting, där sökas kan
            all världen omkring, den frihet väl kan bära. Och när har renare
            sjungits den äkta fosterlandskärlekens lov än i sången om Engelbrekt:
            O z2edhla svensk, thu stat nu fast, ok betra thet, som förra brast;
            thu lat thik ei omv2nda! Thu vagha thin hals ok sva thin hand
            at frelsa thit eghit fedhernes land! Gudh ma thik tröst vzel senda.
            Inför vår historia står sålunda Engelbrekt såsom den ädle folkbefriaren
            och väckaren av svenskt nationalmedvetande. Var finnes ett naturligare
            ett värdigare föremål för ett svenskt nationalmonument? Efter
            min uppfattning bör sålunda knappast någon tvekan kunna råda därom,
            att ett Engelbrektsmonument har sin plats framför riksdagshuset,
            och att det bör resas i samband med 500-årsminnet av Engelbrekts
            frihets- kamp och den första riksdagen i vår historia.
          </p>
          <p xml:id="i-RP4R9ELuNgAktcu5xB7e4c">
            ,
          </p>
          <p xml:id="i-UNEgC5bCXsBV8acy2D3JXU">
            Invändningar ha rests mot tanken på ett Engelbrektsmonument framför
            riksdagshuset av det skälet, att Stockholms stadsfullmäktige beslutat
            resa ett s. k. Engelbrektsmonument invid Stockholms stadshus och
            att &gt; Båg- spännaren&gt; på Kornhamnstorg jämväl har sin upprinnelse
            i Engelbrekts- minnet. Skälen synas mig intet vägande. Ingen människa,
            som ej känner historien om Bågspännarens tillkomst, torde uppfatta
            konstverket i fråga som en Engelbrektsstaty. På samma sätt kommer
            det sannolikt att gå med figuren på den stora stadshuskolonnen.
            Huvudsaken i den anordningen är den höga kolonnen; figuren, som
            kommer att kröna den, kommer knappast att nedifrån uppfattas annat
            än till sina grova konturer. En Engelbrektsfigur har kommit i
            åtanke, därför att härigenom en donation
          </p>
          <pb facs="riksdagen-motions-pdf/data/1928/mot_1928__ak__347/mot_1928__ak__347-009.pdf"/>
          <fw xml:id="i-WcTWJawbCexUKyriiz2A73">
            Motioner i Andra kammaren, Nr 347. 19
          </fw>
          <p xml:id="i-XxstH1Hx2rEAybTfwNwToS">
            kunnat tagas i anspråk. Eljest kunde kolonnen lika gärna ha krönts
            med med vilken annan lämplig figur som helst. Sannolikt kommer
            konstverket att benämnas &gt;»stadshuskolonnen&gt; och kommer
            sålunda att ingå i folkmed- vetandet såsom en arkitektonisk skapelse,
            icke såsom ett historiskt minnes- märke. Ett verkligt monument
            över Engelbrekt invid Stockholms stadshus vore historiskt oriktigt.
            Stockholms (då övervägande tyska) borgerskap stod Engelbrekt bitterligen
            emot. Engelbrekts minne tillhör riket men föga dess huvudstad.
            I vart fall vågar jag hålla före, att de nämnda omständigheterna
            icke böra få något avgörande inflytande på riksdagens beslut i
            denna fråga. Jeanne d'Arc — jungfrun av Orleans — var Engelbrekts
            samtida. Bety- delsen av hennes gärning för Frankrikes folk kan
            på intet sätt mätas med Engelbrekts för vårt. I Frankrikes huvudstad
            äro resta många minnes- märken över den orleanska jungfrun, och
            ute i landet finnas monument i stort antal över denna kvinnliga
            nationalhbjälte. Stockholm är en så pass stor stad, att den gott
            kan rymma ett verkligt Engelbrektsmonument, knutet till hans historiska
            insats och rest på den rätta platsen. Det vore höge- ligen beklagligt,
            om hans befrielseverk skulle anses vederbörligen hugfäst genom
            att han beredes plats som en oväsentlig bifigur i den arkitektoniska
            utsmyckningen av Stockholms stadshus. Man har ävenledes invänt
            mot tanken på Engelbrektsminnets hugfästande i samband med ett
            nationalmonument framför riksdagshuset, att detta ej stode i överensstämmelse
            med meningen hos donator till nationalmonu- mentsfonden. Den frågan
            bör naturligtvis göras till föremål för övervägan- den och förhandlingar
            med förvaltarna av donationen. Efter min upp- fattning borde det
            ej vara uteslutet, att önskemålet om Engelbrektsminnets hugfästande
            kan samarbetas med nationalmonumentsidén, sådan denna uppfattades
            av donator. Skulle emellertid så icke kunna ske, synes mig ej
            heller detta böra få en avgörande betydelse. En enskild man kan
            icke genom en penninggåva få förhindra, att en historiskt och
            nationellt riktig tanke får komma till förverkligande. Ett nationalmonument
            in abstracto har alla tänkbara utsikter att bli en misslyckad
            produkt. Ett national- monument, som springer fram ur minnet av
            en av vår historias ädlaste personligheter och mest befriande
            tilldragelser kan bli äkta och gripande. Låt våra konstnärer få
            pröva sina krafter på en sådan uppgift!
          </p>
          <p xml:id="i-Lkt2eyaMMyMdW9swnp3nGj">
            Sammanfattning.
          </p>
          <p xml:id="i-5z3qCmke7uNxRw8aJy1sdr">
            De åtgärder, som nu synas mig påkallade för ordnande av ovan
            om- ordade angelägenheter, tillåter jag mig sammanfatta på följande
            sätt: 1:o) Planen framför och omkring riksdagshuset bör ordnas
            på ett estetiskt tilltalande och platsens monumentala karaktär
            motsvarande sätt. 2:0o) Förhandlingar böra inledas med Stockholms
            stads vederbörande myndigheter om riksbrons byggande, därvid samarbete
            bör sökas i syfte,
          </p>
          <pb facs="riksdagen-motions-pdf/data/1928/mot_1928__ak__347/mot_1928__ak__347-010.pdf"/>
          <fw xml:id="i-TdtK3dpA33oYspLJshAMzg">
            20 Motioner i Andra kammaren, Nr 347.
          </fw>
          <p xml:id="i-23AZLqZeyKaPXDibRBuSpv">
            att riksbron må få en anordning, som harmonierar med anordningarna
            kring riksdagshuset. 3:o) Ett nationalmonument till hugfästande
            av Engelbrektsminnet bör resas på lämplig plats framför riksdagshuset.
            4:0) Undersökningar böra företagas genom underhandlingar med måls-
            männen för nationalmonumentsfonden om möjligheter att för nyssnämnda
            ändamål få taga i anspråk fondens medel. 5:0) Med hänsyn till
            åtgärdernas omfattning och den relativt begränsade tid, som återstår
            till tidpunkten för firandet av den svenska riksdagens halvtusenårsminne,
            böra de nödiga förarbetena så bedrivas, att förslag i ärendet
            må kunna föreläggas 1929 års riksdag. Då det torde få anses självfallet,
            att riksdagen genom egna organ vill handhava dessa angelägenheter,
            torde förarbetena i fråga böra uppdragas åt riksgäldsfullmäktige,
            som, med tillkallande av lämpliga bjälpkrafter, säkerligen äro
            i stånd att ombesörja nödiga utredningar.
          </p>
          <p xml:id="i-S6uWFQzKgE29NE9YdQrrmZ">
            Under hänvisning till vad som ovan anförts, tillåter jag mig
            vördsamt hemställa,
          </p>
          <p xml:id="i-LH29whrrKpUUa7GTHkUXF6">
            att riksdagen måtte uppdraga åt fullmäktige i riksgälds- kontoret
            att skyndsamt verkställa utredning och framlägga förslag till
            ordnande av de angelägenheter, som i motionen beröras.
          </p>
          <p xml:id="i-H1LRfqXguRnuuCf73DfpAf" type="date">
            Stockholm den 21 januari 1928.
          </p>
          <p xml:id="i-4328Tm9Uckq8HWrF6k3Dke" type="signatureBlock">
            Värner Rydén.
          </p>
        </div>
      </div>
    </body>
  </text>
</TEI>
