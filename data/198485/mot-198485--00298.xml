<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00298">
  <teiHeader>
    <fileDesc>
      <titleStmt>
        <title>Förhållandena för barn i krig</title>
        <author>Kerstin Anér</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förhållandena för barn i krig</title>
          <idno type="rdwebb">G802298</idno>
          <rs type="number">298</rs>
          <ref type="dokument_url_text">http://data.riksdagen.se/dokument/G802298/text</ref>
          <ref type="dokument_url_html">http://data.riksdagen.se/dokument/G802298</ref>
          <ref type="dokumentstatus_url_xml">http://data.riksdagen.se/dokumentstatus/G802298</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9oJPL5cPyNQ7A5nSDyjqia" type="signed"/>
        <correspContext corresp="i-9oJPL5cPyNQ7A5nSDyjqia">
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__298/mot_198485__298-001.pdf"/>
      <fw xml:id="i-P9xiRyKKvz6PLhk7X6fywV">
        Motion 1984/85:298
      </fw>
      <div xml:id="i-9UwmYPs2Nun3o8W5JWrwCJ" type="motHeader">
        <div xml:id="i-3c9ggDQN1tyDobd9cD6Q39" type="motTitle"/>
        <div xml:id="i-PUH9Q3QCXSEQHbBmgJ7ysb" type="motSubmissionInfo"/>
      </div>
      <div xml:id="i-VTK2aH1LPcrvUZyeXdzwQS" type="motBody">
        <div xml:id="i-KQYMy9hFyowXp5osTGq4pW">
          <p xml:id="i-52RThyeFCyvvtC8BzLZ2du">
            Kerstin Anér Förhållandena för barn i krig
          </p>
          <p xml:id="i-26RgGJkscA57Djp47WAGvo">
            Vad betyder det under resten av livet för ett barn att förlora
            sin barndom? Att bli en ansvarig, vuxen person vid åtta eller
            tio års ålder. Vad betyder det för ett barn att redan som tre-
            eller fyraåring för alltid förlora tron på föräldrarnas förmåga
            att beskydda honom för faror? Vad betyder det för ett barn att
            förlora medlemmar av sin familj, tillfälligt eller för alltid,
            utan att kunna förstå varför? Vad betyder det för ett barn att
            aldrig lära sig någon annan metod för att lösa konflikter, än
            att döda? Detta är den sortens frågor vi måste ställa oss inför
            barnens villkor på många, många ställen på jorden. Vi kan inte
            bortse från dem, hur hemska de än är. Våra egna barn kräver det
            av oss. Studier i USA och Skandinavien har visat att barnen i
            dessa länder är mycket mer oroade av krigens effekt på deras egna
            jämnåriga, än de någonsin säger åt vuxna i vanliga samtal. De
            är allra mest oroade över att de vuxna inte tycks vilja göra något
            åt saken. Vad finns det då för möjligheter för oss att göra något?
            Först och främst behövs exakt, aktuell, väldokumenterad kunskap
            om krigets effekter på barn. Detta är en uppgift som bl.a. svenska
            Rädda barnen, i internationellt samarbete, satsar mycket på. Kunskap
            kan man aldrig få för mycket av. Den måste tas fram av experter
            — för barnen säger inte så mycket av sig själva. Även eljest välinformerade
            och välvilligt inställda vuxna tror ofta, att barn i krigshärjade
            områden ”inte bryr sig så mycket om det”, ”inte lider så mycket
            av det”. Men sätter man sig att på allvar fråga barnen själva,
            säger de som den elvaåriga Fatima i Libanon till den svenske barnöverläkaren
            Lars H. Gustafsson: ”Vuxna förstår inte hur vi barn tänker. De
            vet inte hur de skall svara på våra frågor. De är så upptagna
            av sina egna problem, att det inte är bra att störa dem för mycket.
            Jag brukar gråta när jag är ensam ” För det andra behövs formella,
            allmänt accepterade rättigheter för barn. T.ex. sådana som föreslagits
            av Rädda barnen och kväkarna till den arbetsgrupp inom FN:s kommission
            för de mänskliga rättigheterna, som arbetar på ett förslag till
            en konvention om barnens rättigheter: ”Staterna som undertecknar
            denna konvention skall avstå från att rekrytera barn till sina
            väpnade styrkor och skall vidtaga alla åtgärder för att förvissa
            sig om att barn inte tar del i fientligheter. Staterna erkänner
            och inser barnens särskilt stora sårbarhet och skall därför, i
            inre och internationella beväpnade konflikter, vidtaga särskilda
          </p>
          <pb facs="riksdagen-motions-pdf/data/198485/mot_198485__298/mot_198485__298-002.pdf"/>
          <fw xml:id="i-CN12taPZtdJdD1BSR4j5Pj">
            Mot. 1984/85:298 7
          </fw>
          <p xml:id="i-TZRbRdJPU7KcSmPC2mEQkM">
            åtgärder för att hindra alla barn från att underkastas någon
            form av psykiskt eller fysiskt våld, och för att se till att de
            alltid är de första som får skydd och vård.” Även UNICEF har på
            sitt styrelsemöte i Rom maj 1984 beställt en särskild rapport
            i denna fråga, för att ta ställning till den. Samtliga icke-statliga
            internationella organisationer (NGOs) som deltar i det ovan nämnda
            arbetet på en barnkonvention har ställt sig bakom förslaget från
            Rädda barnen och kväkarna. Men med konventioner är inte allt gjort.
            De måste också tillämpas i verkligheten. Finns det något sätt
            att göra detta, som kunde tänkas vara mera effektivt än det arbete
            som i dag utförs av t. ex. Internationella röda korset, vilket
            ju också har till uppgift att skydda civilbefolkningens liv och
            rättigheter i krig? Internationella röda korsets uppgifter är
            att förhandla med båda sidorna i en väpnad konflikt och söka förmå
            dem att följa Gen&amp;vekonventionens regler om hur civila skall
            behandlas. Bland de civila finns givetvis barn, men det är inte
            säkert att de får prioritet i dessa förhandlingar. Inte heller
            kan IRK göra något, innan förhandlingarna avslutats, och det kan
            ta lång tid. FN har däremot ett eget organ för barn, UNICEF. Det
            är ett av de effektivaste och bäst ledda av alla FN:s underorgan.
            Det är i stånd att handla snabbt: det har experter och medarbetare
            från alla länder, inte bara från Schweiz som IRK: det har nästan
            alltid redan upparbetade vägar till samverkan med den eller de
            nationer det är fråga om. Vad som saknas är ett uttryckligt mandat
            från UNICEF:s styrelse, dvs. från FN:s medlemmar, om att UNICEF
            har skyldighet att hjälpa barn också i krig och inbördeskrig.
            Vad skulle UNICEF kunna åstadkomma i så fall? UNICEF kunde för
            det första samla representanter både från krigförande och icke
            krigförande länder i en viss region till samtal och konsultationer
            om hur man kunde skydda barnen. I samarbete med nationella UNICEF-
            kommittéer och frivilliga organisationer med liknande avsikter,
            kunde UNICEF på det sättet sätta ett starkt opinionstryck på krigförande
            parter och dra deras ansvar och skyldigheter fram i ljuset. Detta
            borde fortsättas genom att sprida så mycket kunskap som möjligt
            om vad Gendvekonventionen och andra rättighetsförklaringar faktiskt
            påbjuder dem som har undertecknat dem. Det är viktigt att inte
            bara den bildade eliten i ett land, men hela befolkningen, har
            gjorts medveten om vad man får och inte får göra mot civila i
            krig och särskilt mot barn. UNICEF borde använda sina informationskanaler
            över hela världen för att sprida kunskapen om hur barn lider i
            krig, och hur detta strider mot åtaganden som de flesta nationer
            faktiskt undertecknat. UNICEF har stor moralisk makt just därför
            att den företräder de oskyldigaste av alla och bör använda den
            makten så kraftigt som möjligt. UNICEF bör vidare påverka IRK,
            WHO, UNHCR, UNESCO och andra organisationer att i första hand
            se till barnens bästa och inte låta dem bli bortglömda för andra
            uppgifter.
          </p>
          <pb facs="riksdagen-motions-pdf/data/198485/mot_198485__298/mot_198485__298-003.pdf"/>
          <fw xml:id="i-X93DjUqkq6boVqZMScdAp5">
            Mot. 1984/85:298 8
          </fw>
          <p xml:id="i-Lg2CXYBACGH9VzAW7mX5k4">
            Förr eller senare kommer man så fram till den stora frågan som
            UNICEF oundvikligen ställs inför: Skall man hjälpa barn även i
            konflikter där man kommer obedd till? UNICEF arbetar ju annars
            aldrig utan att vara inbjuden till samverkan av landets egen regering.
            Den startar heller inga projekt som regeringen inte är med på
            och uttryckligen gillar. Skall UNICEF nu i den nya situationen
            börja försvaga denna regel och gå in även där den är ovälkommen
            för endera av två stridande parter? UNICEF har ju som sin huvudregel
            att hjälpa barn var de än finns inte att ta opartisk ställning
            i konflikter. Hur går det med dess möjligheter att hjälpa barnen
            i ett visst land, om det gör sig till ovän med dess regering genom
            att hjälpa dess ”fiender”? Givetvis måste en sådan risk bedömas
            från fall till fall. Men det är inte säkert att den är omöjlig
            att ta. Inte om man på så sätt hjälper barn som annars ingen hjälper.
            Och med tiden är det helt tänkbart att UNICEF:s nya sätt att uppträda
            blir accepterat och godkänt. Men det får man aldrig veta om man
            inte försöker. De stora frivilliga internationella hjälporganisationerna
            skulle ha stor glädje av att UNICEF tog på sig en sådan ny roll.
            Deras arbete skulle underlättas och kunna gå snabbare. Så stora
            delar av vårt klot är i dag härjat av krigi stor eller liten skala,
            att det börjar kännas cyniskt att bara hjälpa de barn som råkar
            leva i relativ fred. Slutligen är det inte bara UNICEF som har
            en viktig roll att spela när det gäller att rädda barn. Även de
            frivilliga, ideella organisationerna måste accepteras som samarbetspartner
            och få mera stöd av FN och dess organ, när hjälp skall fördelas.
            Ofta har sådana organisationer större praktisk möjlighet att komma
            fram till de mest behövande — dit barnen alltid hör — än statliga
            och mellanstatliga organ. Den effektiviteten bör tas till vara.
            Vad alla organ, som söker hjälpa barn i nödsituationer, har att
            betänka, kan sammanfattas så som skedde på ett symposium om skydd
            för barn, som hölls i Amman den 24-26 november 1983 av Independent
            Commission on International Humanitarian Action och Rädda barnen.
            Där enades man om följande rekommendationer:
          </p>
          <p xml:id="i-B6Ht6Dof8y8CQ9pLCTR1rY">
            Oo ”ökade resurser måste avsättas till forskning och åtgärder
            som främjar barnets skydd och säkerhet O barnets skydd internationellt
            måste stärkas. Det är viktigt att man tar hänsyn till detta vid
            upprättandet av en konvention om barnets rättigheter O i detta
            sammanhang måste frivilligorganisationernas insatser förstärkas
            avsevärt både nationellt och internationellt, eftersom de är betydelsefulla
            i opinionsbildningsarbetet och som informationskanaler O barnets
            intressen och framtid måste alltid komma i första rummet när man
            diskuterar lösningar rörande barnets skydd och säkerhet. Man måste
            ta hänsyn till barnets behov av att känna sig emotionellt och
            fysiskt säkert om att det i största möjligaste mån får stanna
            hos sin familj eller i sin
          </p>
          <pb facs="riksdagen-motions-pdf/data/198485/mot_198485__298/mot_198485__298-004.pdf"/>
          <fw xml:id="i-Jq9sZZFUW1VeYAh7NQSX12">
            Mot. 1984/85:298
          </fw>
          <p xml:id="i-5WpHBqBxEds1kVAcmuVbSd">
            omgivning. Det är speciellt viktigt att noga beakta konsekvensen
            av att flytta ett barn från ett land till ett annat Oo de största
            bristerna i de insatser som hittills genomförts är, förutom frågan
            om resurser: — de oövertänkta lösningar som föreslagits, vilket
            inte bygger på erfaren- het, samt — att en begränsad grupp människor
            är engagerade och arbetar aktivt med problemet.”
          </p>
          <p xml:id="i-UPMhXVi4hGDudbVM2mVqon">
            UNICEF och FN gör emellertid inget av allt detta, om inte medlemsstater-
            na bestämmer det. Det är därför viktigt att den svenska regeringen
            tar upp dessa frågor i sina kontakter med såväl generalförsamlingen
            som UNICEF och söker bearbeta dem i den riktning jag här har antytt.
            Med hänvisning till ovanstående hemställer jag attriksdagen hos
            regeringen begär initiativ i FN och UNICEF angående förhållandena
            för barn i krig i enlighet med vad som sägs i motionen.
          </p>
          <p xml:id="i-RQffeuK99ASswkThx576xi" type="date">
            Stockholm den 10 januari 1985
          </p>
          <p xml:id="i-XRdfaJCJFhYcp45juAkT4p" type="signatureBlock">
            KERSTIN ANÉR (fp)
          </p>
        </div>
      </div>
    </body>
  </text>
</TEI>
