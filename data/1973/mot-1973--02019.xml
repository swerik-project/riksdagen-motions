<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--02019">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1973:136 om förskoleverksamhetens
utbyggnad och organisation.</title>
        <author>av herr Helén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1973:136 om förskoleverksamhetens
utbyggnad och organisation.</title>
          <idno type="rdwebb">FW022019</idno>
          <rs type="number">2019</rs>
          <ref type="dokument_url_text">http://data.riksdagen.se/dokument/FW022019/text</ref>
          <ref type="dokument_url_html">http://data.riksdagen.se/dokument/FW022019</ref>
          <ref type="dokumentstatus_url_xml">http://data.riksdagen.se/dokumentstatus/FW022019</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Fs9KpZYHZp1uu9ioJZkH5D</idno>
            <name>SVEN ANTBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>RTÉN</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-MHvgjmzw3jqPLk3AHQUFKw</idno>
            <name>SIGVARD LARSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-ACVAPuDAAVNFDcYqCfRkK</idno>
            <name>ENKEL</name>
            <state type="partyAffiliation" ref="Q105112">
              <desc>fp</desc>
            </state>
          </person>
          <person>
            <idno>r-0</idno>
            <name>K WIKSTRÖM</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T1y1ujYud21XM2QZWjtkTh" type="signed"/>
        <correspContext corresp="i-T1y1ujYud21XM2QZWjtkTh">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-DYgzAT37kBVShgAsK7YzHQ"/>
          <note type="signatory" corresp="i-Fs9KpZYHZp1uu9ioJZkH5D"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="r-0"/>
          <note type="signatory" corresp="i-MHvgjmzw3jqPLk3AHQUFKw"/>
          <note type="signatory" corresp="i-ACVAPuDAAVNFDcYqCfRkK"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__2019/mot_1973__2019-001.pdf"/>
      <fw xml:id="i-XhpA1Pk5o2PzKLJesJQMPL">
        Mot. 1973:2019 2
      </fw>
      <div xml:id="i-4MxKNZFRfnnije97frmzBs" type="motHeader">
        <div xml:id="i-Aqe4WzXnaAb9x5SArjZeYs" type="motTitle"/>
        <div xml:id="i-GeYko7ZwXHJG5rzZkzQGVh" type="motSubmissionInfo"/>
      </div>
      <div xml:id="i-5ATG2HUELDy79Ci7g7pWbd" type="motBody">
        <div xml:id="i-W673n6y4okJhmsDgL8Fdx7">
          <p xml:id="i-4LvpgDYhkFSuRDDVjZTMQH">
            Motion nr 2019 år 1973 Mot. 1973:2019
          </p>
          <p xml:id="i-GBoReM5U4s3fUVzy8NUofp">
            Nr 2019
          </p>
          <p xml:id="i-7okvXDGU2VdCkmJwdFc7s4">
            av herr Helén m. fl. i anledning av Kungl. Maj:ts proposition
            1973:136 om förskoleverksam- hetens utbyggnad och organisation.
          </p>
          <p xml:id="i-R8VdbhWvyLTYZenqcvpLi7">
            Sammanfattning
          </p>
          <p xml:id="i-xbmmZ2MKEgdmh42anmfZQ">
            I motionen fastslår vi att alla barn har rätt till en allsidig
            utveckling under de viktiga åren innan de börjar skolan. Ytterst
            måste det ankomma på det allmänna — stat och kommun — att se till
            att det föreligger nödvändiga förutsättningar för detta. Det bör
            ske dels genom en utbyggd familjepolitik, dels genom en ökad satsning
            på förskoleverksamhet. Vi ställer oss därför bakom förslaget om
            en allmän förskola för sexåringar från den 1 juli 1975. Samtidigt
            bör emellertid riksdagen fatta principbeslut om en obligatorisk
            förskola för sexåringar och femåringar. I motionen kräver vi en
            utbyggnadsplan för förskolan. Som etappmål för 1970-talet bör
            den ha obligatorisk förskola för sexåringar, allmän förskola för
            femåringar samt S50-procentig täckning av behovet av förskoleverksamhet
            för barn till förvärvsarbetande eller studerande föräldrar. Förskoleverksamhet
            i regi av församlingar inom svenska kyrkan eller andra samfund
            samt av organisationer utgör ett värdefullt resurstillskott och
            alternativ på många orter. Vi finner det därför naturligt att
            sådan verksamhet skall få bedrivas på samma tider och under samma
            villkor som den kommunala förskoleverksamheten. Förutsättningen
            är dock att den uppfyller de pedagogiska mål och kvalitetskrav
            som ställs på de kommunala förskolorna. Även inom en obligatorisk
            förskola finns enligt vår mening utrymme för enskild förskoleverksamhet.
            I motionen upprepar vi vårt tidigare krav på en utbyggd föräldraut-
            bildning. Med hänsyn till riksdagens tidigare uttalanden i frågan
            och barnstugeutredningens förslag är det anmärkningsvärt att frågan
            inte tagits upp i propositionen. Utbyggnaden av förskolan nödvändiggör
            nära samverkan mellan förskola och lågstadium. På sikt bör en
            sådan samverkan leda till ett integrerat klasslöst förskola/lågstadium.
            Olika modeller för samverkan bör prövas i en brett upplagd försöksverksamhet.
            I vad gäller förskolans mål och arbetsformer ställer vi oss bakom
            barnstugeutredningens förslag. Centrala kvalitetskrav och personaltäthet
            0. d. bör dock fastläggas i en särskild stadga knuten till förskolelagen.
            Vi avvisar förslaget att öka gruppstorleken i heltidsförskolan
            till 20 barn. Maximiantalet bör vara 15 med bibehållande under
            en övergångstid av nuvarande möjligheter till överinskrivning.
            Personalen i deltidsför- skolan bör förstärkas med en medhjälpare
            för vilken bör utgå statsbidrag
          </p>
          <p xml:id="i-7Xrv8s65gm2BZ4pJ7qBAVS">
            1 Riksdagen 1973. 3 saml. Nr 2019
          </p>
          <pb facs="riksdagen-motions-pdf/data/1973/mot_1973__2019/mot_1973__2019-002.pdf"/>
          <p xml:id="i-DgyLh6tRiKsaaM3gvZa4bi">
            med 500 kr. per barn och år. Vi begär än en gång ett genomtänkt
            statsbidragssystem för hela förskoleverksamheten. Beträffande
            statsbidrag till deltidsförskolan bör bidraget till platser för
            fyra- och femåringar inte begränsas till 10 procent av antalet
            barn i dessa åldrar. Vidare bör bidraget om 1 200 kr. per barn
            och år utgå för hela det antal platser i deltidsförskola som överstiger
            90 procent av antalet sexåringar i kommunen.
          </p>
          <p xml:id="i-BhWky4jLvHtS6ThtcTviLc">
            Förskoleåren är av stor betydelse för individens senare utveckling.
            Uppväxtmiljön bestämmer därför i hög grad barnets möjligheter
            att allsidigt utveckla sina förutsättningar och anlag. En trygg
            och stimulans- rik miljö utgör en god grogrund för dess utveckling,
            medan en torftig miljö med föga stimulans ger dåliga möjligheter
            härvidlag. Många barn hämmas t. ex. i sin sociala utveckling därför
            att de växer upp relativt isolerade med begränsade kontakter utanför
            den egna miljön, och i nära hälften av alla barnfamiljer saknas
            syskon som ger barnet möjlighet att uppträda i olika roller. Mot
            denna bakgrund vill vi kraftigt understryka alla barns rätt till
            en allsidig utveckling under de viktiga åren innan de börjar skolan.
            Denna rätt är viktig inte minst därför att skillnader i uppväxtmiljön
            i så hög grad hänger samman med skillnader i familjernas sociala
            och ekonomiska situation. Ytterst måste det ankomma på det allmänna
            — stat och kommun =— att se till att barnen ges nödvändiga förutsättningar
            för sin sociala, känslomässiga och intellektuella utveckling.
            Det bör ske dels genom en utbyggd familjepolitik som ger föräldrarna
            reella möjligheter att klara sin roll som uppfostrare, dels genom
            en ökad satsning på förskoleverksamhet. En rad undersökningar
            pekar på att vistelse i daghem och lekskolor har en gynnsam effekt
            på de flesta barns utveckling. En kraftigt utbyggd förskoleverksamhet
            med en medveten pedagogisk inriktning kan därför bli ett viktigt
            instrument för att kompensera brister i uppväxtmiljön och hjälpa
            barnen att allsidigt utveckla och utnyttja sina inneboende resurser.
            Men samtidigt finns det anledning att varna för en alltför stor
            optimism i vad gäller förskolans möjligheter. En utbyggd förskola
            är nog så viktig. Men den kan knappast på egen hand komma till
            rätta med sociala problem och orättvisor. I det avseendet är förskolan
            bara en bland många nödvändiga åtgärder. Även med denna reservation
            framstår emellertid en satsning på förskolan som angelägen. Det
            är dock väsentligt att komma ihåg, att förskolan endast kan bli
            ett komplement till hemmen, som måste ha det största ansvaret
            i vad gäller barnens uppfostran. Genom ett samspel mellan förskola
            och hem skapas den för barnen bästa uppväxtmiljön. Att bära det
            grundläggande ansvaret för barnens uppfostran ställer stora krav
            på föräldrarna, och många föräldrar känner också osäkerhet inför
            uppgiften. Det gäller t. ex. om den rent fysiska vården av barnet
            och om dess sätt att reagera i olika situationer. På grund av
            de snabba förändringarna inom samhällslivet under de senaste årtiondena
            saknar
          </p>
          <pb facs="riksdagen-motions-pdf/data/1973/mot_1973__2019/mot_1973__2019-003.pdf"/>
          <fw xml:id="i-V2cndir7KZzLpd5Px4TBTn">
            Mot. 1973:2019 3
          </fw>
          <p xml:id="i-13LfMaWmRhEVBvBCKsymR">
            föräldrarna många gånger även erfarenhet av den miljö som barnen
            kommer att växa upp i och hur den inverkar på dem. Därför är det
            viktigt att det allmänna är berett att bistå och stödja föräldrarna
            i deras funktion som fostrare, bl. a. genom att ge dem den kunskap
            som behövs för den svåra uppgiften. Under en rad år har folkpartiet
            gemensamt med centerpartiet i riksdagen fört fram kravet på en
            utbyggd föräldrautbildning. Med anledning härav uttalade riksdagen
            1970 att det är synnerligen väsentligt att alla som har att bära
            ansvar som föräldrar också har bästa möjliga kunskapsmässiga underlag
            härför. Några mer påtagliga insatser från stat och kommun för
            att ge föräldrarna de nödvändiga kunskaperna har emellertid ännu
            inte kommit till stånd. Även till årets riksdag har därför folkpartiet
            gemensamt med centerpartiet fört fram kravet på utbyggd föräldrautbildning
            (motion 1973:171). Motionen har ännu ej behandlats av riksdagen.
            Också barnstugeutredningen har tagit upp frågan om föräldrautbild-
            ning och lagt fram ett konkret förslag hur denna bör organiseras,
            vilket nära överensstämmer med de riktlinjer som skisserats av
            folkpartiet och centerpartiet. I dagarna har frågan också aktualiserats
            av TCO, som i skrivelse till familjeministern begärt en utredning
            om föräldrautbildning. Mot bakgrund av riksdagens tidigare uttalande
            och barnstugeutred- ningens förslag är det anmärkningsvärt att
            frågan om föräldrautbildning inte berörs i propositionen. Den
            är ett naturligt komplement till de insatser som görs genom en
            utbyggd förskola. En brett upplagd försöksverksamhet, där bl.
            a. barnstugeutredningens modell prövas, måste därför — som föreslås
            i motionen 1973:171 — snarast komma till stånd. En utbyggnad av
            förskoleverksamheten är — som barnstugeutred- ningen understrukit
            — motiverad inte bara utifrån barnens behov. Den är också ett
            led i strävandena att skapa bättre reella möjligheter för småbarnsföräldrar
            att förena familjeansvar med yrkesinsatser utanför hemmet. För
            att uppnå detta är utbyggd förskoleverksamhet en nödvändig men
            inte tillräcklig åtgärd. Arbetslivet måste också göras mer familjevänligt,
            bl. a. genom ökade möjligheter till deltidsarbete, förkortad arbetstid
            för småbarnsföräldrar och vidgade försök med flexibel arbets-
            tid. Den individuella principen inom skattesystemet bör successivt
            förverkligas och barnavårdande arbete i hemmet ge ATP-poäng. Ett
            vårdnadsbidrag bör införas för familjer med små barn. Regeringen
            har i olika sammanhang aviserat en genomgripande familjepolitisk
            reform. Vi beklagar att denna ännu inte förverkligats.
          </p>
          <p xml:id="i-S46PahsviWf1kYRdWssz1H">
            Innehåll och form
          </p>
          <p xml:id="i-PNoZSJnhRfBeDCKMfKq7De">
            Det är väsentligt att verksamheten i förskolan utgår från en
            helhetssyn på individens utveckling och medvetet inriktas på att
            stödja den totala personlighetsutvecklingen. Folkpartiet ställer
            sig därför bakom den föreslagna övergripande målsättningen för
            förskolan och de ur denna härledda delmålen. Denna ansluter nära
            till målsättningen för grund-
          </p>
          <pb facs="riksdagen-motions-pdf/data/1973/mot_1973__2019/mot_1973__2019-004.pdf"/>
          <fw xml:id="i-GM8Ld4ipggMWf1Txh6oGuL">
            Mot. 1973:2019 4
          </fw>
          <p xml:id="i-LQXhueFxtWqkGfm9SFy58z">
            skolan och till dess utbildningssyn och sociala inriktning, vilket
            är väsentligt. Rent allmänt är det nämligen enligt vår mening
            angeläget att de två till varandra gränsande skolformerna utgår
            från en gemensam grundsyn och präglas av en principiellt likartad
            målsättning. En bristande konsekvens i det pedagogiska synsättet
            mellan förskolan och grundskolan skulle — som bl. a. TCO framhållit
            — vara till nackdel för barnen. I likhet med bl. a. socialstyrelsen
            och skolöverstyrelsen anser vi vidare att målsättningen för förskoleverksamheten
            bör systematiseras och preciseras ytterligare. I detta arbete
            bör de forskningsrön som finns och kan komma fram om barns utveckling
            beaktas. I vad gäller förskolans organisation och arbetsformer
            är vi positiva till tanken att dela in heltidsförskolan i småbarnsgrupper
            och syskongrupper. Vi delar också barnstugeutredningens syn att
            den bästa lösningen för deltidsförskolan är att den integreras
            med heltidsförskolan genom att dess barn inplaceras i syskongrupper
            i denna. En sådan lösning medger större flexibilitet i vistelsetiden
            för deltidsförskolans barn, vilket är eftersträvansvärt inte minst
            från föräldrasynpunkt, och ger verksamheten större stabilitet.
            Den torde dock kunna förverkligas först på längre sikt. Vid utformningen
            av bestämmelser för verksamheten i förskola är det angeläget att
            ta till vara och beakta de erfarenheter som gjorts på skolans
            område. Verksamheten inom skolväsendet har under lång tid gått
            mot en allt hårdare central styrning i vad gäller såväl administrativa
            bestämmelser och läroplaner som pedagogiska metoder. Under senare
            år har nack- delarna med denna hårda styrning blivit alltmer uppenbara,
            och större frihet att anpassa verksamheten efter lokala förutsättningar
            och behov har efterlysts. Genom tillsättandet av SSK-utredningen
            pågår nu på skolans område ett arbete som syftar till att ge kommuner
            och enskilda skolor större handlingsfrihet. Det är angeläget att
            samma strävan kommer till uttryck även i vad gäller förskolan.
            Kommuner och enskilda förskolor bör ges stor frihet att utifrån
            givna mål och kvalitetskrav anpassa verksamheten efter lokala
            behov och förutsättningar. Härigenom bevaras möjligheterna till
            flexibili- tet och variation i utformningen av förskolan. Samtidigt
            bör man emellertid inte blunda för att stor lokal frihet, särskilt
            i ett utbyggnadsskede, kan leda till stora regionala skillnader
            i fråga om verksamhetens kvalitet och omfattning. Därför är det
            nödvän- digt att se till att förutsättningar finns för att verksamheten
            skall uppfylla de kvalitetskrav som är nödvändiga för att de pedagogiska
            målen skall uppnås. Detta berör bl. a. personaltätheten i förskolan
            och barngrupper- nas storlek. För att förskolan skall kunna fungera
            i enlighet med målsättningen måste det finnas tillräcklig tillgång
            till pedagogiskt välutbildad personal och all personal ha grundläggande
            yrkesutbildning för sitt arbetsområde. I vad gäller personaltätheten
            anser barnstugeutredningen att det pedago- giska programmet i
            huvudsak kan förverkligas med den personaltäthet som rekommenderas
            av socialstyrelsen. Förutsättningen är dock att utredningens rekommendationer
            i fråga om samarbetsformer, lokalan-
          </p>
          <pb facs="riksdagen-motions-pdf/data/1973/mot_1973__2019/mot_1973__2019-005.pdf"/>
          <fw xml:id="i-Ey9Wkoyq2BPbSPrY87EmUG">
            Mot. 1973:2019 5
          </fw>
          <p xml:id="i-QCZVuYLF2TFA1RET4NctSf">
            vändning och utrustning följs. I dagsläget motsvarar emellertid
            personaltätheten i förskolan inte socialstyrelsens rekommendationer,
            vilket innebär att det pedagogiska programmet inte skulle kunna
            förverkligas under nuvarande förhållanden. I likhet med TCO och
            Facklärarförbundet anser vi det därför nödvändigt att vissa centrala
            kvalitetskrav och bestämmelser om personaltäthet fastläggs i en
            särskild stadga till förskolelagen. Av denna bör också framgå
            att bestämmelserna är minimivärden och att personaltätheten hela
            tiden måste anpassas efter antalet barn med särskilda behov, lokalernas
            kvalitet etc. Beträffande barngruppernas storlek har det under
            remissbehandlingen framkommit starka skäl för att denna i vad
            gäller syskongrupper i heltidsförskola bör vara mindre än 20.
            Barngruppernas storlek är en avvägningsfråga mellan å ena sidan
            behovet av att få till stånd en snabb utbyggnad, å den andra att
            grupperna inte får vara större än att varje barn kan ägnas tillräcklig
            uppmärksamhet. I nuvarande läge med stort behov av platser i förskolan
            är det enligt vår mening naturligt att göra avvägningen så, att
            man tills vidare behåller samma bestämmelser som gäller i dag,
            dvs. att det maximala antalet barn i varje grupp i heltidsförskolan
            blir 15 med en tillåten överinskrivning på 20 procent. I takt
            med utbyggnaden bör sedan möjligheterna till överinskrivning inskränkas
            så att den maximala gruppstorleken i heltids- förskolan på sikt
            blir 15 barn. Vi avvisar således propositionens förslag om en
            ökning av gruppstorleken i heltidsförskolan till 20 barn. Enligt
            förslaget i propositionen skall i deltidsförskolan finnas en förskollärare
            för 40 barn, uppdelade på en förmiddags- och en efter- middagsgrupp.
            Enligt barnstugeutredningens mening räcker en person inte till
            för att omsätta det pedagogiska programmet i två så stora barngrupper
            och hinna med den kontaktverksamhet med föräldrar o. d. som förutsätts.
            Barnstugeutredningen har därför föreslagit att personalen i deltidsförskola
            skall förstärkas med en medhjälpare utöver förskol- läraren. Vi
            ansluter oss till det förslaget och förordar att kommuner som
            anställer medhjälpare i deltidsförskolan skall kunna erhålla ett
            tilläggsbi- drag på 500 kr. per barn och år, vilket beräknas täcka
            ungefär halva kostnaden.
          </p>
          <p xml:id="i-YV8og2o5YFmtZijDSW8och">
            Allmän eller obligatorisk förskola
          </p>
          <p xml:id="i-FPAMMdzoeEB7uG8gTyB46P">
            Som inledningsvis framhållits är en kraftigt utbyggd förskola
            ett viktigt instrument för att ge barnen möjlighet att allsidigt
            utveckla och utnyttja sina inneboende resurser. Särskilt för barn
            med handikapp och/eller brister i uppväxtmiljön är förskolan viktig
            för att ge dem likvärdiga utvecklingsmöjligheter med andra barn.
            Samtidigt visar erfarenheten att det ofta är just de barn som
            bäst behöver förskolan som står utanför. En förskola som helt
            utgår från att det är föräldrarnas intresse som avgör om barnen
            skall delta i förskole- verksamhet bidrar därmed lätt till att
            förstärka existerande sociala och
          </p>
          <pb facs="riksdagen-motions-pdf/data/1973/mot_1973__2019/mot_1973__2019-006.pdf"/>
          <fw xml:id="i-7V8GCX2k5Bf16Hh5Bx1TCb">
            Mot. 1973:2019 6
          </fw>
          <p xml:id="i-4HMGynY3thduscwXZBJnn1">
            ekonomiska skillnader. En utbyggnad av förskolan måste därför
            ta sikte på att alla barn före skolstarten skall delta i förskoleverksamhet.
            För att ge alla barn rätt till förskola förordas i propsitionen
            i enlighet med barnstugeutredningens förslag en allmän förskola
            för alla sexåringar kombinerad med uppsökande verksamhet. För
            att motverka att sociala och ekonomiska faktorer får avgöra om
            barnets rätt till plats i förskola utnyttjas eller inte skall
            kommunen kontakta de familjer som inte utnyttjar erbjudandet för
            att ta reda på skälen till detta och ytterligare informera om
            förskolan. Syftet med kontakten skall vara att öka föräldrarnas
            förståelse för barnets situation och behov inför skolstarten.
            Samtidigt skall den ”ge upplysningar om barnets förhållanden och
            vilka åtgärder som kan behövas för att tillgodose barnets bästa”.
            Om föräldrarna trots upprepade kontakter inte vill utnyttja förskolan
            ”bör kommunen så långt möjligt verka för att barnets utveckling
            främjas på annat sätt”. Den sociala omtanke som kommer till uttryck
            i förslaget om uppsökande insatser är riktig. Det är viktigt att
            se till att otillräcklig information och fördomar av olika slag
            inte leder till att familjerna inte utnyttjar sin rätt till plats
            i förskolan. Men en uppsökande verksamhet av den övertalande och
            inträngande karaktär som skisseras i propositionen rymmer emellertid
            också risker. Många familjer kan komma att uppleva det som stötande
            och påträngande att inför myndigheter behöva redovisa varför man
            inte vill utnyttja rätten till plats i förskolan och få hemförhållanden
            och hemmiljö undersökta. Den föreslagna verksamheten tangerar
            enligt vår mening det gränsområde där omtanke kan övergå i förmynderskap.
            Bättre än en kombination av allmän förskola och uppsökande verksamhet
            tillgodoses strävan att bereda alla barn en god uppväxtmiljö enligt
            vår mening genom en obligatorisk förskola för — i första etappen
            — sexåringar, utformad så att den tillgodoser kraven på valmöjligheter
            och rymmer generösa möjligheter till dispenser. Därigenom undviker
            man ett uppsökningsförfarande som av föräldrarna lätt kan upplevas
            som en obehörig inblandning. Vi vill understryka att våra invändningar
            mot en uppsökande verksamhet enbart gäller den som anknyter till
            den allmänna förskolan. De uppsökande insatser som skisseras av
            barnstugeutredningen för att uppspåra och få kontakt med barn
            med särskilda behov av plats i förskola redan från fyraårsåldern
            finner vi angelägna och nödvändiga.
          </p>
          <p xml:id="i-UCcJxJVRvFSP6E8qZwJdsR">
            Förskola och lågstadium
          </p>
          <p xml:id="i-5in7AiUKPrBV3nUz5VYUS6">
            En utbyggnad av förskolan till att omfatta alla sexåringar och
            så småningom också femåringarna skapar i hög grad ändrade förutsättningar
            för lågstadiet. När barnen börjar den egentliga skolgången har
            de redan bakom sig åtminstone ett år av snarlik aktivitet. De
            har tillägnat sig grundläggande begrepp och fått viss vana vid
            att arbeta i grupp. Deras utveckling och beteende har kunnat följas
            under en längre period, och
          </p>
          <pb facs="riksdagen-motions-pdf/data/1973/mot_1973__2019/mot_1973__2019-007.pdf"/>
          <fw xml:id="i-LVHQkUmHgZBeyMFAx7wVvg">
            Mot. 1973:2019 7
          </fw>
          <p xml:id="i-D3eYW6t8PovDsY16x5LHcC">
            den spontana motivationen för att lära har fått sitt utlopp redan
            i fem-sexårsåldern. En utbyggd förskola måste därför få konsekvenser
            för lågstadiet. Den skapar ett omedelbart behov av nära samverkan
            mellan förskola och lågstadium, bl.a. för att underlätta övergången
            till lågstadiet och stimulera ett fruktbart utbyte av idéer och
            erfarenheter med sikte på kommande förändringar. Den centrala
            och mera långsiktiga frågan gäller hur man utifrån en helhetssyn
            på barnets utveckling bäst skall pedago- giskt och innehållsmässigt
            närma förskola och lågstadium till varandra. Utgångspunkten är
            därvid att både förskola och lågstadium/grundskola måste ses som
            led i en kontinuerlig utvecklingsgång, vars syfte är att ge individen
            möjlighet att allsidigt utveckla sina förutsättningar. Skarpa
            gränser mellan olika stadier bör därför undvikas och övergångarna
            dem emellan ske under stort hänsynstagande till den enskildes
            behov av stöd och stimulans. På sikt bör en sådan samverkan leda
            fram till att förskola och lågstadium integreras i ett klasslöst
            förskola/lågstadium. Med ett sådant lågstadium skapas en mjuk
            utvecklingsgång för barnen. Genom att bygga upp det utan årskurser
            kan det abrupta steget mellan skola och lek, skolmogen och icke-skolmogen
            ersättas av en glidande stegring i svårighetsgraden i undervisningen,
            anpassad efter individuella variationer. Det kan t. ex. innebära
            att elever i fem-sexårsåldern, som är mogna för och intresserade
            av skrivövningar, lästräning etc., får möjlighet att ägna sig
            åt det, samtidigt som äldre elever, som fortfarande har koncentrationssvårigheter,
            motoriska svårigheter etc., får möjlighet till träning av mer
            förskolebetonad karaktär med friare sysselsättningar. En långsiktig
            utveckling mot ett klasslöst förskola/lågstadium skapar också
            förutsättningar för en annorlunda och friare stadieindelning i
            grundskolan och för en översyn av ämnesstoffet på olika stadier.
            En sådan översyn kan t.ex. innebära att stoff som nu behandlas
            på mellanstadiet flyttas ner till lågstadiet, att fördjupningsmoment
            införs för redan förekommande moment eller att nya ämnen och ämnesmoment
            tillkommer. För att få underlag för ett ställningstagande till
            hur en utbyggd samverkan mellan förskola och lågstadium bör organiseras
            är det nödvändigt att pröva olika modeller. En bred försöksverksamhet
            bör därför — som begärts i motionen 1973:733 av herr Wikström
            m. fl. (fp) — komma till stånd. Erfarenheterna från försöksverksamheten
            bör senare bli föremål för en samlad utvärdering och eventuella
            förslag med anledning av den föreläggas riksdagen. Vid sidan av
            försöksverksamheten är det viktigt att på andra vägar skapa förutsättningar
            för ett närmande mellan förskola och lågstadium. Sålunda bör en
            bättre samordning åstadkommas mellan förskollärarutbildningen
            och lågstadielärarutbild- ningen och lokalplaneringen inriktas
            på att skapa en lokalmässig samordning mellan förskola och lågstadium.
          </p>
          <pb facs="riksdagen-motions-pdf/data/1973/mot_1973__2019/mot_1973__2019-008.pdf"/>
          <fw xml:id="i-G9P3Gz7D66GCrcfx44dsFd">
            Mot. 1973:2019 8
          </fw>
          <p xml:id="i-KgHfwBRdAS7bMH3Cjaq4Yw">
            Huvudmannaskapet
          </p>
          <p xml:id="i-DnKRtkEp9vopfTkeGqeVm3">
            Skäl kan anföras både för att — som barnstugeutredningen och
            propositionen förordar — lägga huvudmannaskapet för förskolan
            på de sociala myndigheterna och för att — som reservanter i utredningen
            och flera remissinstanser begär — lägga det på skolans myndigheter.
            Avgöran- de för vår del är helhetssynen på förskolan och grundskolan
            som led i en kontinuerlig utvecklingsgång för barnet, vilken syftar
            till att ge det möjlighet att allsidigt utveckla sina förutsättningar.
            Som en rad remissin- stanser framhållit har förskolan och grundskolan
            pedagogiskt och socialt samma uppgifter. Skillnaderna ligger i
            första hand i barnens ålder men också i verksamhetsformernas anpassning
            till åldersnivåerna. Dessa skillnader kan emellertid inte motivera
            en uppdelning av ansvaret för två verksamheter som är så beroende
            av och i många avseenden integrerade i varandra. Helhetssynen
            på barnets utvecklings- gång bör avspeglas också på det administrativa
            planet. Ett samlat huvudmannaskap för förskola och grundskola
            är också en förutsättning för den nära samverkan mellan förskola
            och lågstadium med sikte på integration som bör komma till stånd.
            Det centrala tillsynsansvaret för förskolan bör därför åvila skolöver-
            styrelsen, medan skolstyrelsen blir lokal huvudman. I många kommuner
            svarar emellertid i dag socialnämnd eller barnavårdande instanser
            för huvudmannaskapet. Det är därför angeläget att åstadkomma en
            mjuk övergång, utsträckt över en förhållandevis lång period. Kommunerna
            bör — såsom förordas i propositionen — ges möjlighet att tills
            vidare besluta om annan huvudman. En lösning kan därvid vara att
            en gemensam delegation för socialnämnd/barnavårdande instanser
            och skolstyrelse svarar för det kommunala huvudmannaskapet.
          </p>
          <p xml:id="i-7PM3DFqDKupYaQPemwxoBC">
            Förskolans utbyggnad
          </p>
          <p xml:id="i-WRfELVUPNtfgEAXdGv3gnT">
            Den långsiktiga målsättningen för förskolans utbyggnad måste
            självfal- let vara att plats i förskola skall kunna erbjudas alla
            barn från den ålder då behovet av ett vidgat samspel med andra
            människor utanför den egna familjen och behovet av ökad miljöstimulans
            blir särskilt påtagliga. Kunskapen om när denna ålder inträder
            är emellertid i dag otillräcklig. Utvecklingspsykologerna torde
            dock vara överens om att barnet under sitt första levnadsår behöver
            en stabil omvärld och i samvaro med en eller ett par vårdare lära
            sig ge och ta. Först därefter kan barnet sätta värde på en lekkamrat,
            och först omkring tredje levnadsåret kan barn vanligen uppskatta
            att delta i aktiviteter i grupp. Vi vill därför starkt understryka
            vad barnstugeutredningen framhåller, nämligen att forskning måste
            komma till stånd rörande effekten av småbarns vistelse i förskola
            för att bl. a. ge bättre kunskap om småbarns behov och för att
            utröna vilken ålder som är lämplig för inskrivning i heltidsförskola.
            I nuvarande läge är det utbyggnadsprogram som lagts fram av barnstugeutredningen
            och som i sina huvuddrag accepteras i propositio-
          </p>
          <pb facs="riksdagen-motions-pdf/data/1973/mot_1973__2019/mot_1973__2019-009.pdf"/>
          <fw xml:id="i-47pGZBbMrpX3S3dFS7NDj6">
            Mot. 1973:2019 9
          </fw>
          <p xml:id="i-PPrmCDTxKFqr5uDNSGpnpz">
            nen relativt väl avvägt. Med en allmän förskola för sexåringar
            tillgodoses behovet av att bereda alla barn möjlighet till vistelse
            i förskola före skolstarten. Samtidigt försöker man med utgångspunkt
            i forskningsrönen om de tidigare levnadsårens centrala betydelse
            för barnets utveckling göra det möjligt för barn med särskilda
            behov att få plats i förskola redan från fyraårsåldern och tillgodose
            behovet av förskoleplats för barn med förvärvsarbetande eller
            studerande föräldrar. Utöver skyldigheten för kommunerna att tillhandahålla
            alla sexåringar plats i förskola går propositionen inte närmare
            in på hur den önskade utbyggnaden av förskolan skall komma till
            stånd. Den förskoleplan som kommunerna i fortsättningen blir skyldiga
            att upprätta är bra som planeringsinstrument och som underlag
            för debatt i kommunerna, men den medför inte skyldighet för kommunerna
            att bygga ut förskoleverk- samheten i takt med behoven. Bl.a.
            för att undvika att den allmänna och senare obligatoriska förskolan
            för sexåringar leder till att utbyggnaden av förskoleverksamhet
            för yngre åldrar eftersätts är därför — vid sidan av ett generöst
            statsbidragssystem — en viss styrning av den fortsatta utbyggnaden
            nödvändig. Det bör ske genom att dels en utbyggnadsplan med centralt
            fastställda mål utarbetas och föreläggs riksdagen, dels kommunerna
            — som föreslagits av barnstugeutredningen — ges skyldighet att
            täcka behovet av förskoleplatser i nya bostadsområden med minst
            200 lägenheter. Kungl. Maj:t bör uppta förhandlingar med Kommunförbun-
            det om formerna härför. En sådan skyldighet för kommunerna kan
            visserligen gå ut över utbyggnaden i befintliga bostadsområden.
            Detta måste emellertid vägas mot dels att huvuddelen av dem som
            flyttar till de nya områdena är familjer som har eller snart kommer
            att ha behov av att få tillgång till plats i förskola, dels att
            den sociala miljön i många nya bostadsområden ofta är sådan att
            förebyggande insatser av det slag som förskolan representerar
            är angelägna. En central plan för en stegvis utbyggnad av förskolan
            bör som första etappmål ha en obligatorisk förskola för alla sexåringar
            samt 50-procentig täckning av behovet av heltidsförskoleverksamhet
            för barn till förvärvs- arbetande eller studerande föräldrar.
            Detta mål bör uppnås under 1970-talet. Fram till dess bör kommunerna
            ges möjlighet att lokalt göra förskolan obligatorisk för sexåringar.
            Vid samma tidpunkt bör allmän förskola för femåringar inrättas.
            I en andra etapp, som bör sträcka sig till mitten av 1980-talet,
            bör den obligatoriska förskolan utsträckas till att även omfatta
            femåringarna, samtidigt som heltidsförskolan byggs ut
          </p>
          <p xml:id="i-E5xzrcEtPXFVgWYYeLDWDj">
            ytterligare.
          </p>
          <p xml:id="i-UWUa18AiKBy7EKSMeodR4X">
            Enskilda förskolor
          </p>
          <p xml:id="i-KJyYj65ULQ3VHwoQZ82CaX">
            Svenska kyrkan, fria samfund och organisationer av olika slag
            har under lång tid bedrivit en omfattande barnverksamhet. Dess
            karaktär och omfattning är olikartade. Till huvuddelen rör det
            sig om s. k. barntimmar ett par dagar i veckan, men även mer omfattande
            verksamhet helt i nivå
          </p>
          <pb facs="riksdagen-motions-pdf/data/1973/mot_1973__2019/mot_1973__2019-010.pdf"/>
          <fw xml:id="i-SoNSc9fg1RhwMS4qdxMyVa">
            Mot. 1973:2019 10
          </fw>
          <p xml:id="i-JrixT8uD8AuDgEzKTXksSG">
            med den kommunala lekskoleverksamheten bedrivs. Det är en verksam-
            het som är värdefull inte minst mot bakgrund av att de kommunala
            insatserna i fråga om lekskolor på många håll fortfarande är mycket
            begränsade i detta avseende. Även på orter där den kommunala verksamheten
            är väl utbyggd har enskilda förskolor upplevts som ett värdefullt
            alternativ. Enskilda förskolor med speciell pedagogisk inrikt-
            ning lämnar också värdefulla bidrag till förskolans utveckling.
            Propositionens snävt hållna formuleringar beträffande den icke-kom-
            munalt bedrivna förskoleverksamheten innebär de facto en mycket
            kraftig begränsning för att inte säga ett omöjliggörande av denna
            verksamhet i framtiden, vilket vi för vår del inte kan acceptera.
            Även i framtiden bör det finnas utrymme och reella möjligheter
            för förskole- verksamhet även i icke-kommunal regi. Framför allt
            två skäl talar för detta. Som barnstugeutredningen kraftigt understryker
            i sitt betänkande kommer tillgången på förskoleplatser under lång
            tid inte att motsvara behovet. Därför är det angeläget att på
            allt sätt försöka ta till vara frivilliga insatser. Ett andra
            skäl är att man därigenom kan ge även förskolan en mer varierad
            utformning. Som vi berört tidigare bör det nämligen lokalt finnas
            stor frihet att utifrån givna mål och kvalitetskrav lägga upp
            verksamheten. Enskilt drivna förskolor bör därför ses som ett
            positivt bidrag och inte — som i propositionen — som ett hot mot
            den kommunala verksamheten. Vi finner det därför naturligt att
            enskilda förskolor drivna i regi av bl. a. svenska kyrkan, fria
            samfund och organisationer av olika slag inte bara skall ha tillåtelse
            att bedriva verksamhet — de skall kunna göra det på samma tider
            och under samma villkor som den kommunala förskolan. Förutsättningen
            är dock att de uppfyller de pedagogiska mål och kvalitetskrav,
            uttryckta i förskolelag, stadgar och anvisningar, som ställs på
            de kommunala förskolorna. Under denna förutsättning bör de även
            kunna tas med i den kommunala förskoleplanen samt skall ha rätt
            att erhålla statsbidrag. Genom den konstruktion som detta föreslås
            få — som ett bidrag till nu nytillkommande platser — bör emellertid
            bidraget förmedlas via kommunen. Den kommunala huvudmannen bör
            vidare ha ett tillsynsansvar även för de enskilda förskolorna.
            Även inom ramen för en obligatorisk förskola finns det enligt
            vår mening utrymme för enskilda insatser under de förutsättningar
            som berörts ovan. Skyldigheten att delta i förskoleverksamhet
            bör således kunna fullgöras i en enskild förskola som uppfyller
            de krav som ställs på den kommunala förskolan. Avslutningsvis
            vill vi konstatera att den diskutabla tolkning av församlingsstyrelselagen
            som görs i propositionen givetvis inte är något hinder för riksdagen
            att uttala att bl. a. svenska kyrkan bör ha rätt att bedriva förskoleverksamhet
            parallellt med kommunerna.
          </p>
          <pb facs="riksdagen-motions-pdf/data/1973/mot_1973__2019/mot_1973__2019-011.pdf"/>
          <fw xml:id="i-Xd51Xrjt4ZTuT8bs5vm5JQ">
            Mot. 1973:2019 11
          </fw>
          <p xml:id="i-JcYugEWVsCGM65fxAtTVLV">
            Statsbidrag
          </p>
          <p xml:id="i-2HSRexH81ffaJvqv48M8gh">
            Riksdagen har flera gånger begärt att förslag om principerna
            för statsbidrag till den kommunala barntillsynen skall läggas
            fram i samband med behandlingen av förslag grundade på 1968 års
            barnstugeutrednings arbete. Med hänvisning till uttalanden av
            denna innebörd har riksdags- majoriteten flera gånger avvisat
            motionsförslag angående ändrade stats- bidragsregler. Nu föreligger
            regeringens förslag på grundval av barnstugeutredningens arbete,
            men inget förslag till nya principer för statsbidragen. Regeringen
            hänvisar till kommunalekonomiska utredningen. Besvikelsen över
            att regeringen går ifrån de utfästelser som tidigare gjorts är
            givetvis stor hos den som länge önskat nya och mer genomtänkta
            regler för stödet till den kommunala barntillsynen. Förslag härom
            har framförts från skilda håll. Att driftbidragen till daghem
            och fritidshem successivt har höjts är visserligen glädjande.
            Men det tillgodoser inte de önskemål som framförts om ett genomtänkt
            bidragssystem. Enligt vår mening är det inte rimligt att använda
            kommunalekonomiska utredningens arbete som ursäkt för att gå ifrån
            de löften på detta område som regeringen tidigare givit. Det var
            heller inte avsikten då riksdagen begärde denna utredning att
            den skulle leda till passivitet på viktiga sektorer under den
            tid utredningen arbetar. Bland de förslag beträffande statsbidrag
            till kommunernas barntillsyn som tidigare framförts vill vi särskilt
            peka på behovet av att stödet ges en automatisk anknytning till
            kostnadsökningarna, i stället för att fastställas i krontal per
            plats, och behovet av särskild hänsyn till de kommuner som i förhållande
            till invånarantal och skatteunderlag har ett särskilt stort behov
            av barntillsynsplatser. Vi föreslår således att riksdagen hos
            Kungl. Maj:t begär att förslag till ett genomtänkt statsbidragssystem
            för förskoleverksamheten snarast framläggs utan att den kommunalekonomiska
            utredningens arbete avvaktas. Självfallet måste det även i framtiden
            finnas möjlighet att justera reglerna, om kommunalekonomiska utredningens
            arbete eller andra omständigheter motiverar detta. I propositionen
            föreslås vissa statsbidrag till deltidsförskolan, att utgå i första
            hand till det nytillskott av platser som erfordras för att uppnå
            målet allmän förskola för sexåringar och för yngre barn med särskilda
            behov av stimulans. Förslaget innebär att bidrag skall utgå med
            1 200 kr. per barn och år för det ökade antal sexåringar som bereds
            plats i kommunen i förhållande till platsantalet i maj 1973. Bidrag
            skall även utgå för det platsantal som omfattas av försöksverksamheten
            med lekskola i glesbygd samt för den del av nuvarande platsantal
            som överstiger 90 procent av antalet sexåringar. Vidare skall
            bidrag utgå för deltidsförskola för fyra- och femåringar med särskilt
            behov av stöd och stimulans, omfattande upp till 10 procent av
            antalet fyra- och femåringar i kommunen. Förslaget innebär en
            alltför snäv behandling av de kommuner som
          </p>
          <pb facs="riksdagen-motions-pdf/data/1973/mot_1973__2019/mot_1973__2019-012.pdf"/>
          <fw xml:id="i-G7T8U4vAv4PJFqjGkGrn9Z">
            Mot. 1973:2019 12
          </fw>
          <p xml:id="i-6gkzdEvqUKU5nP8p6s7qK3">
            varit förutseende och redan byggt ut lekskoleverksamheten. Det
            innebär också en alltför liten stimulans till fortsatt utbyggnad
            av förskolan för fyra- och femåringar. Vi föreslår därför att
            bidraget till platser i deltidsförskola för fyra- och femåringar
            inte begränsas till 10 procent av antalet barn i dessa årskullar.
            Bidraget om 1 200 kr. per barn bör utgå för hela det antal platser
            i deltidsförskola som överstiger 90 procent av antalet sexåringar
            i kommunen. Vidare är det, som vi tidigare framhållit, angeläget
            att medhjälpare anställs i deltidsgrupperna. Kostnaden härför
            kan beräknas till ca 1 100 kr. per barn och år. Vi föreslår ett
            stimulansbidrag, motsvarande halva denna kostnad, dvs. 550 kr.
            per barn, att utgå till de kommuner som inför medhjälpare i deltidsförskolan.
            Av sysselsättningsskäl bör detta bidrag utgå fr. o. m. den 1 januari
            1974 och utbetalas för budgetår i efterskott. Förslaget påverkar
            således ej statsbudgeten för 1973/74.
          </p>
          <p xml:id="i-VtCRwoHsv2hYyiPfeY9HTA">
            Yrkanden
          </p>
          <p xml:id="i-VConduXUGbQZPvsnobPgcp">
            Med hänvisning till vad som ovan anförts hemställer vi 1. att
            riksdagen godkänner förslaget att allmän förskola för sexåringar
            införs från den 1 juli 1975, 2. att riksdagen fattar principbeslut
            om obligatorisk förskola för sex- och femåringar, 3. att riksdagen
            hos Kungl. Maj:t begär ett förslag till utbygg- nadsplan för förskoleverksamheten,
            varvid en första etapp, som bör uppnås under 1970-talet, bör omfatta
            obligatorisk förskola för sexåringar, allmän förskola för femåringar
            samt minst SO-procentig täckning av behovet av heltidsförskole-
            verksamhet för barn till förvärvsarbetande eller studerande föräldrar,
            4, att riksdagen begär att Kungl. Maj:t upptar förhandlingar med
            Kommunförbundet angående åtgärder för att tillgodose behovet av
            förskoleplatser i nybyggda bostadsområden med minst 200 lägenheter,
            5. att riksdagen uttalar a) att kommunerna bör ges större rörelsefrihet
            beträffande förskolornas utformning, b) att personalfrågorna bör
            regleras i en särskild föreskolestad- ga, 6. att riksdagen avvisar
            propositionens förslag om en ökning av gruppstorleken i heltidsförskolan
            och uttalar att den maxi- mala gruppstorleken bör vara 15 barn,
            med bibehållande under en övergångstid av nuvarande möjlighet
            till överinskriv- ning, 7. att riksdagen beslutar att skolöverstyrelsen
            skall vara central tillsynsmyndighet för förskolan, 8. att riksdagen
            uttalar att den lokala förvaltningen av förskolan bör handhas
            av skolstyrelsen med rätt för kommunen att tills vidare besluta
            om annan lokal huvudman,
          </p>
          <pb facs="riksdagen-motions-pdf/data/1973/mot_1973__2019/mot_1973__2019-013.pdf"/>
          <fw xml:id="i-P5NH3SwGXpBygiyrRLX2o7">
            Mot. 1973:2019 13
          </fw>
          <p xml:id="i-CpbAffNiRws6BjZfZtfrEC">
            9
          </p>
          <p xml:id="i-EYMq2si1xXKiFr48nFVPRr">
            10.
          </p>
          <p xml:id="i-2931g6zbbXYGn2mjrrbm89">
            11.
          </p>
          <p xml:id="i-FnLMWHekxCPyucoJgPSyQ5">
            12.
          </p>
          <p xml:id="i-NKtzqto2a3CSKJYaKXRHSr">
            att riksdagen uttalar att enskilda förskolor — förvaltade av
            t. ex. församlingar inom svenska kyrkan eller annat samfund samt
            organisationer — skall ges rätt att driva verksamhet parallellt
            med de kommunala förskolorna i enlighet med de riktlinjer som
            anges i motionen, att riksdagen hos Kungl. Maj:t begär ett samlat
            förslag till regler för statsbidrag till den kommunala förskoleverksam-
            heten till vårriksdagen 1974, att riksdagen beträffande statsbidrag
            till deltidsförskola för fyra- och femåringar ger till känna vad
            som anförts i motionen, att riksdagen beslutar att statsbidrag
            till medhjälpare i deltidsförskolan skall utgå med 500 kr. per
            barn och år från den 1 januari 1974.
          </p>
          <p xml:id="i-TKKQN3kkup13DKzMpTu3XJ" type="date">
            Stockholm den 26 oktober 1973
          </p>
          <p xml:id="i-CZTZdsDHu6vtLEDPgamGVr">
            GUNNAR HELÉN (fp)
          </p>
          <p xml:id="i-Nu1C8frXjuZ5unw8jWMvSL">
            OLLE DAHLÉN (fp) CECILIA NETTELBRANDT (fp) SVEN ANTBY (fp) ROLF
            WIRTÉN (fp) KARL ERIK ERIKSSON (fp) SIGVARD LARSSON (fp) i Arvika
            i Umeå
          </p>
          <p xml:id="i-CnoZqDhcA2s6i17wxmgKDG">
            INGEGÄRD FRAENKEL (fp) JAN-ERIK WIKSTRÖM (fp)
          </p>
          <pb facs="riksdagen-motions-pdf/data/1973/mot_1973__2019/mot_1973__2019-014.pdf"/>
          <pb facs="riksdagen-motions-pdf/data/1973/mot_1973__2019/mot_1973__2019-015.pdf"/>
          <pb facs="riksdagen-motions-pdf/data/1973/mot_1973__2019/mot_1973__2019-016.pdf"/>
          <p xml:id="i-A4fWub6HUuuzkNPbgBVyTb">
            GOTAB 73 5326 S Stockholm 1973
          </p>
        </div>
      </div>
    </body>
  </text>
</TEI>
