<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00298">
  <teiHeader>
    <fileDesc>
      <titleStmt>
        <title>Regionala aktiebörser</title>
        <author corresp="i-BZ7PcK8D1efvHXsafGEMKE">av Andreas Norlén (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regionala aktiebörser</title>
          <idno type="rdwebb">GZ02N298</idno>
          <rs type="number">N298</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N298/text</ref>
          <ref type="dokument_url_html">http://data.riksdagen.se/dokument/GZ02N298</ref>
          <ref type="dokumentstatus_url_xml">http://data.riksdagen.se/dokumentstatus/GZ02N298</ref>
          <ref type="doc">http://data.riksdagen.se/fil/380CD3E7-C89F-4494-A285-4D687D3E336B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JfE7RHR1uBttXChc6kGbVq" type="signed"/>
        <correspContext corresp="i-JfE7RHR1uBttXChc6kGbVq">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-DrAYamD4zBCfMfRdctRvVs" type="numbering">
          <date when="2011-10-06"/>
        </correspAction>
        <correspAction xml:id="i-EeMznvtLJZsdxgJg2fc1fr" type="submission">
          <date when="2011-10-04"/>
        </correspAction>
        <correspAction xml:id="i-HhrTZRtXJRvCZRtjVgCqEz" type="transfer">
          <date when="2011-10-04"/>
        </correspAction>
        <correspAction xml:id="i-AvYgwDSqBYhn13gLyAtUtB" type="assigned"/>
        <correspContext corresp="i-AvYgwDSqBYhn13gLyAtUtB">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GydbJXXaJ585ynxXGbbbfn" type="motBody">
        <div xml:id="i-Hh7RT2rQaoAk6nBUyA5Eg4" type="motProposal" subtype="förslag">
          <head xml:id="i-NjSTRKnepfdxc3E4kBrA8t">
            Förslag till riksdagsbeslut
          </head>
          <p xml:id="i-R3Sz6cRJV16Bdn5G5vJHMG">
            Riksdagen tillkännager för regeringen som sin mening vad som
            anförs i motionen om främjande av framväxten av regionala aktiebörser.
          </p>
        </div>
        <div xml:id="i-ABGLfTPkHXWLNcJrCK2YvR" type="motContent">
          <head xml:id="i-2ioEgu1Q4BEqQfxMoEEWAC" type="h1">
            Motivering
          </head>
          <p xml:id="i-GBhfrfN1E5U2pUwnWYu8r1">
            Under fem år med alliansregeringen har företagsklimatet förbättrats
            i en lång rad avseenden. Ett antal skattelättnader har genomförts,
            både av generellt slag (t.ex. sänkningen av arbetsgivaravgifterna
            och bolagsskatten) och av riktat slag (t.ex. ROT- och rut-avdragen,
            halveringen av arbetsgivaravgifterna för unga anställda och den
            kommande halveringen av restaurang- och cateringmomsen). Ett antal
            regelförenklingar har genomförts och fler är på väg. Förändringar
            har genomförts i de sociala trygghetssystemen för att minska skillnaderna
            mellan att vara företagare och att vara anställd.
          </p>
          <p xml:id="i-CrarL3paGM99RXZvXCg7ho">
            Ett antal olika satsningar har också genomförts inom ramen för
            det näringslivsfrämjande arbetet, såväl för att tillhandahålla
            lånemöjligheter för företag som vill expandera som för att ge
            stöd till kompetensutveckling och mycket annat. Hur omfattande
            detta näringslivsfrämjande arbete bör vara och hur det ska organiseras
            kan diskuteras. Utgångspunkten måste vara att företagens finansiering
            i huvudsak ska ske på marknaden och att företagen själva ska bära
            kostnaderna för kompetensutveckling och annat utvecklingsarbete.
            De offentliga insatserna ska inte heller göras på ett sätt som
            tränger undan privata aktörer som erbjuder rådgivning, utbildning
            etc.
          </p>
          <p xml:id="i-PkwYaRZxDbRYBMwpZpDjjd">
            Om staten ska ägna sig åt näringslivsfrämjande satsningar bör
            målet vara att ytterligare förstärka deras karaktär av marknadskompletterande
            insatser och sträva efter att minska omfattningen av direkta stöd
            och lån till företagen, i takt med att andra aktörer kan fylla
            de behov som föreligger.
          </p>
          <p xml:id="i-BG1My1r1ufx3hh8J82AwSY">
            Många företagare vittnar om att det är svårt att skaffa finansiering,
            särskilt i uppstartsskedet men ibland också i expansionsfaser.
            Tillgången på riskvilligt privat kapital är begränsad. Almi och
            andra statliga aktörer har därför haft en roll att spela såsom
            långivare. Därför bör en inriktning av de statliga näringslivsfrämjande
            åtgärderna vara att prioritera satsningar som leder till ett ökat
            inflöde av privat riskkapital till näringslivet.
          </p>
          <p xml:id="i-JmfFBmLJ6sJoZB7eusXLyE">
            Ett sätt att åstadkomma detta på skulle kunna vara att främja
            etableringen av regionala marknadsplatser för handel med aktier
            i regionens företag, dvs regionala aktiebörser. I dagsläget uppfattar
            många företag att det är ett mycket stort steg att låta företagets
            aktier handlas på Stockholmsbörsen eller någon av de andra marknadsplatser
            som finns i Stockholm. Om det fanns regionala aktiebörser skulle
            det kanske göra att företag i regionen uppfattade det som enklare
            att inleda handel med företagets aktier på en offentlig marknadsplats,
            och därigenom skulle företagen lättare få tillgång till nytt kapital
            när det behövs.
          </p>
          <p xml:id="i-6eH4JxF3ctmtUVZuKLtpwj">
            Om det blev möjligt att på ett enkelt sätt köpa aktier i regionens
            företag, skulle det också kunna öka intresset hos invånarna i
            regionen för att placera pengar direkt i aktier, i stället för
            på sparkonton eller i anonyma aktiefonder. Därigenom skulle tillgången
            på privat kapital för att finansiera investeringar och expansion
            i inte minst medelstora, regionalt förankrade företag kunna öka.
            Ett ökat enskilt direktägande av aktier i regionens företag skulle
            också föra med sig att medborgarna fick växande kunskap om och
            engagemang i det regionala näringslivet och dess utveckling.
          </p>
          <p xml:id="i-7Z2Jx8e7bCwYPwMXp8yTmE">
            Staten bör inte vara huvudman för kommersiell börsverksamhet,
            varken nationellt eller regionalt, och bör således inte äga regionala
            aktiebörser. Däremot skulle statliga näringslivsfrämjande resurser
            kunna användas till att initiera en process som innebär att andra
            aktörer, t.ex. banker och andra företag i regionen, startar börsverksamhet.
            Mot detta kan man invända att om regionala börser vore en bärkraftig
            affärsidé så hade någon redan startat sådana börser. Därför måste
            en noggrann utredning av fördelar och nackdelar med att initiera
            etablering av regionala aktiebörser genomföras innan en eventuell
            försöksverksamhet inleds.
          </p>
        </div>
        <div xml:id="i-9e88XFgoxpzhQf8KnzRmmz" type="motSignatures">
          <list xml:id="i-JEJqj6PP7v7CgGHakNr38p">
            <item xml:id="i-8QrjRivasCbqnCo6sPwfi4" who="i-BZ7PcK8D1efvHXsafGEMKE">
              Andreas Norlén (M)
            </item>
          </list>
        </div>
      </div>
    </body>
  </text>
</TEI>
