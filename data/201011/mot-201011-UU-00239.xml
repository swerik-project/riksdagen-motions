<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00239">
  <teiHeader>
    <fileDesc>
      <titleStmt>
        <title>Svenska initiativ för att få till stånd en nedrustning av kärnvapen</title>
        <author corresp="i-4QSskNRajbqRG3PtACimqv">av Susanne Eberstein (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svenska initiativ för att få till stånd en nedrustning av kärnvapen</title>
          <idno type="rdwebb">GY02U239</idno>
          <rs type="number">U239</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U239/text</ref>
          <ref type="dokument_url_html">http://data.riksdagen.se/dokument/GY02U239</ref>
          <ref type="dokumentstatus_url_xml">http://data.riksdagen.se/dokumentstatus/GY02U239</ref>
          <ref type="doc">http://data.riksdagen.se/fil/91A94454-2903-426F-91AB-5CD6FE871C86</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4QSskNRajbqRG3PtACimqv</idno>
            <name>Susanne Eberstein</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JpbKrkMVopptb44Ha4CjJg" type="signed"/>
        <correspContext corresp="i-JpbKrkMVopptb44Ha4CjJg">
          <note type="signatory" corresp="i-4QSskNRajbqRG3PtACimqv"/>
        </correspContext>
        <correspAction xml:id="i-65GxqLDRzq93fgpEuWQaxH" type="numbering">
          <date when="2010-10-28"/>
        </correspAction>
        <correspAction xml:id="i-8BsP8Z94EmuceYXB9kvjh1" type="submission">
          <date when="2010-10-26"/>
        </correspAction>
        <correspAction xml:id="i-KSouboJWCf1Dggd1ZSx6eu" type="transfer">
          <date when="2010-10-26"/>
        </correspAction>
        <correspAction xml:id="i-3dNmxT9h8jF75JEpYqBj4J" type="assigned"/>
        <correspContext corresp="i-3dNmxT9h8jF75JEpYqBj4J">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UgjLut293RVtY9mQU56KaG" type="motBody">
        <div xml:id="i-PeSGDLPVMSTS3MQ2R2k8rU" type="motProposal" subtype="förslag">
          <head xml:id="i-Y2SMwxGdTt1BbF7ZuC1Gsn">
            gl0212aa 2010-12-02 13:46:34 Förslag till riksdagsbeslut
          </head>
          <list xml:id="i-RNwz78uUrG6mPtQAQ4ySMT" style="ol">
            <item xml:id="i-3BtiAMYMCRfBxBmWhxQfU9">
              Riksdagen tillkännager för regeringen som sin mening vad som
              anförs i motionen om att Sverige ska verka för att de ca 200 Natobomberna
              av typ B61 omplaceras från Europa och stödja de Natostater som
              har samma inställning samt verka för att en ny säkerhetspolitisk
              ordning kommer till stånd i Europa som ytterligare reducerar kärnvapnens
              rollen.
            </item>
            <item xml:id="i-5utQsMfesJYWUF7SDsrC4c">
              Riksdagen tillkännager för regeringen som sin mening vad som
              anförs i motionen om att Sverige bör undersöka förutsättningarna
              för att tillsammans med likasinnade stater inom FN inleda arbetet
              för en konvention som totalförbjuder kärnvapen.
            </item>
            <item xml:id="i-AVxoc7DqCkF9gahRXraQb6">
              Riksdagen tillkännager för regeringen som sin mening vad som
              anförs i motionen om att Sverige på alla sätt, både inom EU och
              bilateralt, ska verka för att Pakistan ändrar sin position i frågan
              om förhandlingar om ett avtal som förbjuder produktion av fissilt
              material för kärnvapen (FMCT) samt i övrigt agera konstruktivt
              för att få till stånd förhandlingar om ett sådant avtal.
            </item>
          </list>
        </div>
        <div xml:id="i-StK76a7cBt1dpr8dStJwPh" type="motContent">
          <head xml:id="i-v69hYsXCK6MFUqRPYmfoB" type="h1">
            Motivering
          </head>
          <p xml:id="i-A8TJxHTosHRq1dFR3JDdj8">
            Tiden under 1990-talet kan beskrivas som en guldålder för multilateral
            nedrustningspolitik. Staterna lyckades förhandla fram en konvention
            som förbjöd kemiska vapen och införde en omfattande kontrollregim
            för att säkerställa att förbudet efterlevs, en särskild kommission
            med mandat från FN utvecklade verifikations- och kontrollmetoder
            för att nedmontera Iraks dåvarande program för massförstörelsevapen
            och en konvention som förbjöd kärnvapenprovsprängningar som antogs
            1996.
          </p>
          <p xml:id="i-XLxkboEfgHoofcrTGtzYwZ">
            Därefter kom en rad motgångar: provstoppsavtalet har inte trätt
            i kraft då ett tiotal nyckelstater fortfarande inte har ratificerat
            det, alla försök till förhandlingar i Nedrustningskonferensen
            i Genève blockeras från 1998, begreppet verifikation av massförstörelsevapen
            diskrediterades inför invasionen av Irak 2003 och översynskonferensen
            av NPT 2005 var ett fiasko. Lägg därtill de indiska och pakistanska
            kärnvapenproven 1998, Nordkoreas återupptagande av plutoniumproduktion
            och test av kärnvapen, avslöjandet av en privat organisation under
            ledning av pakistanska forskaren A.Q. Khan som sålde kärnvapenteknologi,
            Irans nukleära program i strid med FN-resolutioner, de klara beskeden
            från kärnvapenstaterna att de avsåg att modernisera sina kärnvapenarsenaler
            samt den direkt fientliga inställningen som den amerikanska administrationen
            under president George W Bush hade gentemot multilaterala nedrustningsregimer.
            Det fanns således goda anledningar till både en cynism avseende
            kärnvapenstaternas ambition att leva upp till NPT Artikel VI,
            skyldigheten att inleda nedrustningsförhandlingar och en fruktan
            för att den multilaterala icke-spridningsregimen skulle falla
            samman.
          </p>
          <p xml:id="i-6uwBZCypWuq5oQkSC6yAp1">
            I dag har denna negativa trend till viss del brutits. President
            Obamas tal i Prag april 2009 där han stödde visionen om en värld
            utan kärnvapen, ett nytt START avtal mellan USA och Ryssland om
            strategiska kärnvapenstyrkor, en ny amerikansk kärnvapendoktrin
            som till viss del minskar rollen för dessa vapen, samt en översynskonferens
            för NPT i maj 2010 som nådde vissa framgångar är alla tydliga
            exempel på en positiv utveckling. Den stora utmaningen nu är att
            dels bibehålla detta momentum och dels att säkerställa att konkreta
            framsteg görs med kärnvapennedrustningen.
          </p>
          <head xml:id="i-YPPArxsQow6YTe9uYxjkGM" type="h2">
            Minska rollen för kärnvapen i säkerhetspolitiska doktriner
          </head>
          <p xml:id="i-RgQp8Hbz4daPdQmdZe8DwM">
            Ett åtagande från NPT Översynskonferens år 2000 som nu har återupprepats
            är staternas skyldighet att reducera rollen för kärnvapen i deras
            nationella säkerhetspolitiska doktriner. Efter en negativ utveckling
            under hela 2000-talet med en gradvis ökad roll för kärnvapen verkar
            pendeln ha svängt igen i vissa länder. Den nya amerikanska kärnvapendoktrinen
            är något mer restriktiv än tidigare och franska och brittiska
            företrädare har försökt förtydliga tidigare uttalanden om ökad
            användbarhet till att återigen betona att deras kärnvapen enbart
            har en strategisk roll och inte en taktisk. Samtidigt spelar kärnvapen
            tyvärr en allt större roll för exempelvis rysk säkerhetspolitisk
            doktrin, och det bör vara prioriterat att utveckla en säkerhetsstruktur
            i Europa som inkluderar Ryssland och minskar dess uppfattade behov
            för dessa vapen särskilt mot bakgrund av att avtalet om konventionella
            styrkor i Europa (CFE) för tillfället är vilande.
          </p>
          <p xml:id="i-4kUM7otwr8VVpNTkp9QHWe">
            Under 2010 genomför Nato en stor revision av sin strategiska
            plan, och där ingår även rollen för de cirka 200 kärnvapen av
            typ B61 som finns lagrade på sex flygbaser i Europa. I flera länder,
            exempelvis Belgien, Tyskland och Nederländerna, är det starka
            opinioner som stöder bortdragandet av dessa vapen, och även på
            högre politisk nivå har deras fortsatta existens ifrågasatts,
            exempelvis genom tyska utrikesministerns tydliga uttalande att
            vapnen bör tas bort från Tyskland. Ett borttagande av dessa vapen
            från Europa skulle även avsluta en rättslig anomali då man enligt
            NPT inte får ställa kärnvapen till förfogande för annan stat.
          </p>
          <p xml:id="i-7NAy5sJ3FnhgiCngmas1DG">
            Sverige ska verka för att de cirka 200 Natobomberna av typ B61
            ska flyttas från Europa och stödja de Natostater som har samma
            position. Sverige ska också verka för att en ny säkerhetspolitisk
            ordning kommer till stånd i Europa som ytterligare reducerar rollen
            för kärnvapen. Detta bör riksdagen som sin mening ge regeringen
            till känna.
          </p>
          <head xml:id="i-BkmsPY2iDiZiQhWJ7yudWX" type="h2">
            Rättsligt ramverk för en värld fri från kärnvapen behovet av
            att påbörja arbetet med en konvention som förbjuder kärnvapen
          </head>
          <p xml:id="i-QVnahxJE3EfoSTDieAjAAv">
            När nu även den amerikanske presidenten har anslutit sig till
            visionen om en värld fri från kärnvapen är det hög tid att börja
            en seriös diskussion om vilka beståndsdelar en global kärnvapenfri
            regim ska innehålla. Bland icke-statliga organisationer och experter
            har sådana diskussioner förts, men världens stater har undvikit
            detta. I en sådan regim är det legala ramverket av största betydelse,
            och det är därmed dags för världens stater att börja diskussioner
            om en internationell konvention som totalförbjuder kärnvapen.
            Försök till detta har gjorts av vissa stater, bland annat har
            Malaysia med flera lagt fram resolutioner i FN:s generalförsamlings
            första utskott samt på NPT-översyns-konferenser, men kärnvapenstaterna,
            EU inklusive Sverige, har dock varit negativa till detta. Sverige
            bör därför se över förutsättningarna för att tillsammans med likasinnade
            stater inom FN verka för inledandet av arbetet med en konvention
            som totalförbjuder kärnvapen. Detta bör riksdagen som sin mening
            ge regeringen till känna.
          </p>
          <head xml:id="i-XWb2rMLTQitFSeBQ7cwkgA" type="h2">
            Pakistans veto mot förhandlingar om en konvention som förbjuder
            tillverkning av fissilt material för kärnvapen (FMCT)
          </head>
          <p xml:id="i-JTV9tgkgZLLTfyyVApvRbb">
            Sedan 1995 har det funnits en överenskommelse mellan staterna
            att inleda förhandlingar om en konvention som ska förbjuda tillverkning
            av fissilt material för kärnvapen. Detta har dock blockerats,
            liksom alla andra förhandlingar vid FN:s nedrustningskonferens,
            beroende på främst skiljaktigheter mellan USA, Ryssland och Kina
            om behovet av förhandlingar om kapprustning i rymden som kopplats
            till arbete med FMCT. I augusti 2009 lyckades man överkomma detta
            hinder, och konferensen antog ett arbetsprogram där FMCT-förhandlingar
            skulle inledas i januari 2010. När dessa inleddes valde Pakistan
            att som enda land lägga in ett veto, och då nedrustningskonferensen
            arbetar på konsensusbasis kunde inga framsteg göras. Att ett enda
            land blockerar förhandlingar om ett avtal som väldens stater vill
            ha är mycket bekymmersamt och ställer frågan dels vad världens
            stater gör för att förmå Pakistan att ändra sin position, dels
            vad som kan göras för att effektivisera nedrustningskonferensen,
            alternativt ta förhandlingar utanför den, i syfte att undkomma
            konsensusdilemmat. Sverige bör på alla sätt, både inom EU och
            bilateralt, verka för att Pakistan ändrar sin position i denna
            fråga samt i övrigt agera konstruktivt för att få till stånd förhandlingar
            om ett FMCT. Detta bör riksdagen som sin mening ge regeringen
            till känna.
          </p>
        </div>
        <div xml:id="i-WV5GtyqNSoHXDBnixkNZ2Q" type="motSignatures">
          <list xml:id="i-AZbMFN52R22xNkNjjbC34">
            <item xml:id="i-WVeu6XE7yYqF4zTGCH3sES" who="i-4QSskNRajbqRG3PtACimqv">
              Susanne Eberstein (S)
            </item>
          </list>
        </div>
      </div>
    </body>
  </text>
</TEI>
