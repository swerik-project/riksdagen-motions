<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-03343">
  <teiHeader>
    <fileDesc>
      <titleStmt>
        <title>Bostadspolitisk motion</title>
        <author corresp="i-PgfrE9pakWspkNp9dr9ejT">av Caroline Szyber m.fl. (KD, M, C, L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3343 av Caroline Szyber m.fl. (KD, M, C, L)</title>
          <idno type="rdwebb">H5023343</idno>
          <rs type="number">3343</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H5023343/text</ref>
          <ref type="dokument_url_html">http://data.riksdagen.se/dokument/H5023343</ref>
          <ref type="dokumentstatus_url_xml">http://data.riksdagen.se/dokumentstatus/H5023343</ref>
          <ref type="docx">http://data.riksdagen.se/fil/FBE06884-D885-4ED6-AFB6-9457F96C724D</ref>
          <ref type="pdf">http://data.riksdagen.se/fil/8304249F-2F0F-4571-99E7-D8D4098DA2B8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Ev13DrJjHbo85jEmQ5EPLM</idno>
            <name>Ewa Thalén Finné</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KUdNDkVqVA7W4fUH5F1r8G" type="signed"/>
        <correspContext corresp="i-KUdNDkVqVA7W4fUH5F1r8G">
          <note type="signatory" corresp="i-PgfrE9pakWspkNp9dr9ejT"/>
          <note type="signatory" corresp="i-Ev13DrJjHbo85jEmQ5EPLM"/>
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-Y5fgQ33MMnP4uyafJ9fz8i"/>
        </correspContext>
        <correspAction type="submitted" xml:id="i-GiMP4PjRdq3VW5Epz2rjtA">
          <date when="2017-10-05"/>
          <time when="12:39:00"/>
        </correspAction>
        <correspAction type="reviewed" xml:id="i-YUG3yjBBddEbMrTGwRYuLH">
          <date when="2017-10-05"/>
          <time when="13:05:51"/>
        </correspAction>
        <correspAction type="referred" xml:id="i-MYLraKJUaeRZgytttTvRCd">
          <date when="2017-10-13"/>
        </correspAction>
        <correspAction type="assigned" xml:id="i-7xckRztnqEgnSTUBpQtB8G">
          <date when="2018-11-23"/>
          <time when="08:57:03"/>
        </correspAction>
        <correspContext corresp="i-7xckRztnqEgnSTUBpQtB8G">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-GdZv7o74j6YBfn9PpxMTu4"/>
        <correspContext corresp="i-GdZv7o74j6YBfn9PpxMTu4">
          <ref type="uppgift">2017/18:CU1</ref>
          <ref type="ref_dok_id">H501CU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU1</ref>
          <ref type="ref_dok_titel">Utgiftsområde 18 Samhällsplanering, bostadsförsörjning och byggande samt konsumentpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Hq7HNe4xxsXsmVDKEzHSCT"/>
        <correspContext corresp="i-Hq7HNe4xxsXsmVDKEzHSCT">
          <ref type="uppgift">2017/18:CU13</ref>
          <ref type="ref_dok_id">H501CU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU13</ref>
          <ref type="ref_dok_titel">Hushållning med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4aHWKttscDudGGXk14Xh29"/>
        <correspContext corresp="i-4aHWKttscDudGGXk14Xh29">
          <ref type="uppgift">2017/18:CU9</ref>
          <ref type="ref_dok_id">H501CU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU9</ref>
          <ref type="ref_dok_titel">Hyresrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FNa2LUr2zcmmWjKuwLJiGJ"/>
        <correspContext corresp="i-FNa2LUr2zcmmWjKuwLJiGJ">
          <ref type="uppgift">2017/18:CU16</ref>
          <ref type="ref_dok_id">H501CU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU16</ref>
          <ref type="ref_dok_titel">Planering och byggande m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-42AkQJB5S1ncPBZuSemw1n"/>
        <correspContext corresp="i-42AkQJB5S1ncPBZuSemw1n">
          <ref type="uppgift">2017/18:CU31</ref>
          <ref type="ref_dok_id">H501CU31</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU31</ref>
          <ref type="ref_dok_titel">Vattenmiljö och vattenkraft m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3343 av Caroline Szyber m.fl. (KD, M, C, L) Bostadspolitisk motion</div>
      </div>
      <div type="motBody">
        <div type="motProposal" subtype="förslag">
          <head xml:id="i-TiUG57Tem9E7dcj1S5kPuv">
            Förslag till riksdagsbeslut
          </head>
          <list style="ol">
            <item xml:id="i-8NkHPJ5vByphqk3jJ4d7xe">
              Riksdagen ställer sig bakom det som anförs i motionen om att
              möjliggöra från- och tillval i hyresrätter och tillkännager detta
              för regeringen.
            </item>
            <item xml:id="i-KC5JY61L3B5nTeB5BeRvr6">
              Riksdagen ställer sig bakom det som anförs i motionen om att
              upprätta en offentlig hyresstatistik och tillkännager detta för
              regeringen.
            </item>
            <item xml:id="i-43xcmMGAnvLC2RonBPv57K">
              Riksdagen ställer sig bakom det som anförs i motionen om analys
              av i detaljplan återinförda krav på bygglov för bygglovsbefriade
              åtgärder och tillkännager detta för regeringen.
            </item>
            <item xml:id="i-BE7uyG4qQ5fLb6uook9E5g">
              Riksdagen ställer sig bakom det som anförs i motionen om att
              ta bort antalsbegräns­ning för väderskydd som upprättas i anslutning
              till hållplats för kollektivtrafik och tillkännager detta för
              regeringen.
            </item>
            <item xml:id="i-UcQDSZNsDUR5HEWm2T7gD7">
              Riksdagen ställer sig bakom det som anförs i motionen om att
              ta bort bygglovskrav för väderskydd som upprättas i direkt anslutning
              till annat väderskydd och till­kännager detta för regeringen.
            </item>
            <item xml:id="i-QYQWHUD6CKzU2wMdbdNfK1">
              Riksdagen ställer sig bakom det som anförs i motionen om att
              inrätta bygglovs­befrielse för reklamskyltar och tillkännager
              detta för regeringen.
            </item>
            <item xml:id="i-Bq1cP4qLvvQHJKW6AZjajC">
              Riksdagen ställer sig bakom det som anförs i motionen om att
              inte kräva bygglov för mindre byggnader på allmän-plats-mark där
              någon annan än kommunen är markägare och tillkännager detta för
              regeringen.
            </item>
            <item xml:id="i-HDbC4Ln76sJs88hWgWHwmM">
              Riksdagen ställer sig bakom det som anförs i motionen om utformningen
              av byggnadsverk i detaljplaner vars genomförandetid har löpt ut
              och tillkännager detta för regeringen.
            </item>
            <item xml:id="i-CAHqR8s7nydaTNK2AZ2MH9">
              Riksdagen ställer sig bakom det som anförs i motionen om att
              ta bort kravet på startbesked vid byggstart och tillkännager detta
              för regeringen.
            </item>
            <item xml:id="i-CPcViDUjcF3gto5whkHdvq">
              Riksdagen ställer sig bakom det som anförs i motionen om att
              analysera vilka detaljplanebestämmelser kommunen ställer upp i
              detaljplanerna och vad som är rimliga krav och tillkännager detta
              för regeringen.
            </item>
            <item xml:id="i-3wU2Q58DsAiucDMriaXqBn">
              Riksdagen ställer sig bakom det som anförs i motionen om att
              länsstyrelserna inte längre ska vara instansnivå vid all bygglovsansökan
              och tillkännager detta för regeringen.
            </item>
            <item xml:id="i-KzrjzKKPcFT5jCk6dTg2jz">
              Riksdagen ställer sig bakom det som anförs i motionen om att
              begränsa sakägar­kretsen vid överklagan och tillkännager detta
              för regeringen.
            </item>
            <item xml:id="i-4H3xRzMrY5sZVKRQoFWcDe">
              Riksdagen ställer sig bakom det som anförs i motionen om att
              utreda effekten av införande av en avgift vid överklagande av
              detaljplaner och tillkännager detta för regeringen.
            </item>
            <item xml:id="i-DEjgi7qpCJVtG1ncSU69pp">
              Riksdagen ställer sig bakom det som anförs i motionen om att
              utreda möjligheten att införa en tidsfrist för överklaganden och
              tillkännager detta för regeringen.
            </item>
            <item xml:id="i-QpopfihDZqihr83iKPky4X">
              Riksdagen ställer sig bakom det som anförs i motionen om att
              förändra Lantmäteriet och tillkännager detta för regeringen.
            </item>
            <item xml:id="i-TRXBrkLfpTTXm1nbVjCw4E">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på ett regelverk
              för omprövningsprocesser till vattenverksamheter som är flexibelt
              och anpassat till småskaliga verksamheter och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-Q7KWNjkDHYjpAcb1Bj93cs">
            Motivering
          </head>
          <p xml:id="i-RYQr6W9ff4T9BwMxGDzdGt">
            Under en lång tid har Sveriges bostadsinvesteringar befunnit
            sig långt under EU-genom­snittet. En stigande efterfrågan har
            utvecklats till en uppenbar brist bostadsmarknaden blivit ett
            tillväxt- och utvecklingshinder för landet. De senaste åren har
            sett en växande bostadsproduktion, som tyvärr ändå misslyckas
            att upprätta en marknad där människor kan finna det boende de
            behöver för sin livssituation. Det behövs genom­gripande reformer
            som främjar en bostadsmarknad där trösklarna till ett hem inte
            är oöverstigliga.
          </p>
          <head type="h2" xml:id="i-JbH7LqcyDNEfge7mgyYJWo">
            Hyresrätten
          </head>
          <p xml:id="i-Gn88t24AZLJDZqcseDrnkM">
            Hyresrätten är en av Sveriges vanligaste upplåtelseformer och
            utgörs av en bostad eller lokal där en hyresgäst varaktigt hyr
            bostaden eller lokalen av en hyresvärd. Låg nyproduktion och akut
            bostadsbrist gör att 246 av Sveriges 290 kommuner idag har brist
            på hyresrätter. Marknaden för hyresrätten är idag starkt reglerad
            och standardiserad utifrån dess byggnormer. I hög grad leder detta
            till att bostadsbeståndet utnyttjas ineffektivt och att människors
            värdering av bostäderna sker oberoende av varandra. På grund av
            standardiseringen uttrycker hyresnivån inte på ett fullödigt sätt
            de värden bostaden innehar i fråga om servicegrad, läge och förvaltningskapacitet.
          </p>
          <head type="h2" xml:id="i-SL9n1d3VFPQ1kFWBepBxD">
            Från- och tillval i hyresrätten
          </head>
          <p xml:id="i-EEs14nPerivNgt8GeHtc2r">
            Från- och tillval i en hyresrätt kan främja en bättre återspegling
            av en lägenhets kvaliteter men också ge bostadskonsumenten mer
            möjligheter att påverka sitt boende.
          </p>
          <p xml:id="i-L9ybk6pycaFd9ecrzaCHbu">
            År 2008 presenterade Tillvalsutredningen betänkandet Tillval
            i hyresrätt (SOU 2008:94) med förslag på förbättrade möjligheter
            för hyresgäster att göra olika från- och tillval. Förslagen har
            remissbehandlats och ärendet har sedan beretts inom Justitie­departementet
            vilket sommaren 2014 ledde till en lagrådsremiss. Friheten att
            kunna påverka lägenhetens standard har mött stöd hos viktiga remissinstanser
            som Sabo, Hyresgästföreningen och Fastighetsägarna.
          </p>
          <p xml:id="i-EbFnF4RKmBA9N6nEkADewm">
            Lagrådsremissen tecknar en modell för avtal mellan hyresgäster
            och hyresvärdar om lägenhetens standard. Utifrån denna modell
            kan sedan lägenhetens standard avseende utrustning eller underhåll
            höjas eller sänkas. Parternas överenskomna hyrestillägg eller
            hyresavdrag ska som utgångspunkt vara bindande för bägge parter
            under tio år. Hyrestillägget på grund av tillval begränsades i
            lagrådsremissen till högst en tredjedel av hyran. Tyvärr har regeringen
            som tillträdde hösten efter lagrådsremissen inte visat tecken
            på att vilja följa upp med en proposition. Till svar på en skriftlig
            fråga från Caroline Szyber (2015/16:339) gav justitie- och migrationsminister
            Morgan Johansson beskedet att han inte avser att gå vidare med
            lagrådsremissen. Ministern motiverade sitt ställningstagande med
            att han befarade höga tillvalskostnader på den ansträngda bostadsmarknaden.
          </p>
          <p xml:id="i-Jrw96U3QJMtjESSVQETquN">
            Beskedet togs emot med besvikelse av fastighetsbranschen som
            sett reformen som en utvecklingsmöjlighet för att kunna höja sin
            kundanpassning och modernisera lägen­heter. Vi vill därför som
            motionärer förorda att riksdagen rekommenderar regeringen att
            inrätta ett system för tillval och frånval i hyresrätt där hyresvärden
            ska ha rätt att få ersättning för sina kostnader för tillvalet.
          </p>
          <head type="h2" xml:id="i-G1ynp5sQGELYdszbEpUyCE">
            Offentlig hyresstatistik
          </head>
          <p xml:id="i-RrtzsQDZvFjsaEtMUcSFrL">
            Hyresgästernas makt som konsumenter måste stärkas. Kunskap om
            priset för att hyra en bostad är särskilt angelägen eftersom boendekostnaderna
            utgör en stor del av ett hushålls utgifter. Det är av vikt att
            tillförlitlig information finns att tillgå. Vi anser att den offentliga
            statistiken om hyresnivåer behöver utvecklas. Informationen om
            vad det kostar att hyra en bostad bör redovisas på kvarters- och
            fastighetsnivå. Detta skulle stärka konsumenten. Det är viktigt
            att bostadsmarknadens parter i form av fastighets­ägare och förhandlande
            hyresgästorganisation medverkar till att sådan statistik är möjlig
            att publicera.
          </p>
          <p xml:id="i-6dutdqoH7GyycXdqtPginE">
            Vi förordar att den offentliga hyresstatistiken utvecklas till
            ett verkningsfullt instru­ment för bostadskonsumenten. Regeringen
            bör överväga och genomföra nödvändiga åtgärder för att så blir
            fallet.
          </p>
          <head type="h2" xml:id="i-43LB1Y59FAQAJK57jQGCmM">
            Bostadsbyggande
          </head>
          <p xml:id="i-YDAHGAiSHRYp2izEC16qrU">
            Det tar idag lång tid att gå från idén om att uppföra en byggnad
            till att faktiskt kunna sätta en nyckel i en färdig fastighet.
            Denna tidsrymd är kostsam, kantas av byråkratiska processer och
            motverkar bostadsbyggande. Alliansen vill därför presentera ett
            antal reformer som underlättar bostadsbyggandet.
          </p>
          <head type="h2" xml:id="i-KD3UwQysBgK3uqakrVd8Kt">
            Bygglov
          </head>
          <p xml:id="i-WnyEiRxMcWwHcMc5T8jZV2">
            Med propositionen Fler steg för en effektivare plan- och bygglag
            (2016/17:151) införde regeringen några välkomna lättnader kring
            bygglov. I samband med att någon vill göra en liten tillbyggnad
            i form av balkong, burspråk eller uppstickande byggnadsdel, eller
            på andra byggnader än en- och tvåfamiljshus inom områden med detaljplan
            byta en byggnads färg, fasadbeklädnad eller taktäckningsmaterial
            på fasad eller tak som vetter mot kringbyggd gård, ska inte bygglov
            behövas. Med lagändringarna följde dock en möjlighet för kommunerna
            att återinföra lovplikten i detaljplaner för alla typer av miljöer.
            Detta kräver enligt vår mening en uppföljning för att utvärdera
            hur denna typ av bygglovsbefrielse hanteras av kommunerna. Det
            är angeläget att kommunerna inte missbrukar möjligheten att i
            detaljplaner återinföra bygglov för åtgärder som befriats från
            bygglov.
          </p>
          <p xml:id="i-38cYauboq2KmCxnkRjuDiM">
            Propositionen öppnade också för att undanta kravet på bygglov
            för att uppföra väderskydd för kollektivtrafik. Vi anser dock
            att regeringen lade en onödig begränsning av antalet väderskydd
            som undantas från bygglov. Denna fråga borde relativt enkelt kunna
            lösas i dialog mellan kommunerna och kollektivtrafikleverantörerna.
            Hänsyn ska tas till omkringliggande bebyggelse och verksamheter,
            kulturmiljö samt till trafiksäker­het. Därför bör inte bygglov
            behöva krävas för väderskydd som placeras direkt intill ett annat
            väderskydd. Inte heller bör bygglov krävas för reklamskyltar som
            placeras i anslutning till väderskydd.
          </p>
          <p xml:id="i-6Myx5NVaAyiYcnBj4wMFwe">
            I propositionen ingick också införandet av ett undantag från
            kravet på bygglov för att uppföra en mindre byggnad på allmän
            plats där kommunen är markägare. Det bör enligt vår mening också
            utredas om denna lättnad även kan omfatta sådana byggnader som
            uppförs på allmän plats där någon annan än kommunen är markägare.
          </p>
          <p xml:id="i-DJQZSq2QDR397Fp3hxAD1">
            I proposition 2013/14:126 En enklare planprocess föreslog alliansregeringen
            att de bestämmelser i en detaljplan som avser utformning av byggnadsverk
            och tomter skulle upphöra att gälla när detaljplanens genomförandetid
            löpt ut, förutsatt att bestämmel­serna reglerar ett annat område
            än ett sådant bebyggelseområde som är särskilt värdefullt från
            historisk, kulturhistorisk, miljömässig eller konstnärlig synpunkt.
          </p>
          <p xml:id="i-GeAKCqDc4KPSWAQjWt3KmV">
            Planbestämmelser om utformningen av till exempel byggnader blir
            snabbt inaktuella. I synnerhet bör inte planbestämmelser om utseendemässig
            utformning av hus gälla efter genomförandetidens utgång med de
            undantag för särskilt värdefulla bebyggelseområden som föreslogs
            i proposition 2013/14:126. Genom att planbestämmel­serna upphör
            att gälla ökar flexibiliteten för såväl kommuner som aktörer i
            bygg­branschen och man kan gå direkt på bygglov.
          </p>
          <p xml:id="i-Y72uNN1wsroi3dK1aoobZ5">
            I stort sett alla aktörer inom bostads- och byggsektorn är överens
            om att dagens planeringsprocesser för byggande av bostäder överlag
            tar för lång tid. För att korta processen fram till byggstart
            anser vi att kravet på startbesked i PBL bör tas bort.
          </p>
          <p xml:id="i-9ak51PLwL3hjUGLn9bNy2x">
            Ända sedan Planprocessutredningen (SOU 2015:109) presenterade
            sina resultat i slutet av 2015 har regeringen berett dess slutsatser.
            Utredningen konstaterade att det förekommer bestämmelser i detaljplaner
            för större bostadsprojekt som reglerar byggnaders utseende på
            ett mycket detaljerat sätt. Sådana exakta regleringar leder inte
            sällan till problem i genomförandeskedet som i många fall ligger
            flera år efter planarbetet. Utredningen föreslår begränsningar
            i möjligheterna att i en detaljplan reglera en ny byggnads utformning
            när det gäller färg och material, liksom möjlig­heterna att i
            en detaljplan reglera byggnadsverks och tomters tekniska egenskaper.
            Det finns goda skäl att analysera om de krav som kommuner ställer
            är rimliga för att på så sätt kunna reducera ledtiderna för bostadsbyggandet.
          </p>
          <head type="h2" xml:id="i-HrtxMZ33vCwWV33bKd4zLn">
            Överklaganden
          </head>
          <p xml:id="i-6K8sTanrqA8yUygWimLxvx">
            Överklagandeprocessen bidrar starkt till att planprocessen i
            Sverige tar lång tid. Det finns därför skäl att med respekt för
            den demokratiska rätt som överklagandet representerar, reducera
            omfattningen av överklaganden.
          </p>
          <p xml:id="i-FE2xVCCWzVWBY89gtpFcW6">
            För att ytterligare förkorta processtiderna bör länsstyrelsen
            helt tas bort vad det gäller överprövningar, det vill säga även
            för de bygglov som följer av en detaljplan. Länsstyrelsen bör
            istället renodlas till att värna statens intressen och vara rådgivare
            till kommunerna när det gäller arbetet med översikts- och detaljplaner.
            Den reducerade instansnivån ska bidra till att korta tiden till
            byggstart för byggprojekt.
          </p>
          <p xml:id="i-2gAzecuQEJLXtHDYj9vhCC">
            Det bör även övervägas om det går att göra ytterligare begränsningar
            i den sakägarkrets som har rätt att överklaga bygglovs- och detaljplanebeslut
            utöver det som tidigare nämnts. Detta bör beaktas vid den kommande
            översynen av de relevanta bestämmelserna i plan- och bygglagen.
          </p>
          <p xml:id="i-Emg2MrgNYapFxaqF6vwdMn">
            För- och nackdelar med att införa en låg avgift för överklaganden
            bör utredas. Genom den proposition (2015/16:55) som lades i våras
            blir domstol första överklagande­instans för detaljplaneärenden.
            Normalt i svensk allmän domstol är en överprövning alltid förenad
            med risken att behöva bekosta motpartens rättegångskostnader om
            överklagandet inte leder till bifall. Detta kostnadsansvar gäller
            inte vid överklagande av bygglov. En avgift har en återhållande
            effekt men nivån på avgiften bör vägas mot möjligheten för kapitalsvaga
            grupper att klara den. Möjligheten till en avgift bör därför noggrant
            utredas.
          </p>
          <p xml:id="i-23rrSMLT6bthiQoxDvmmnn">
            Slutligen bör också möjligheten att tidsbegränsa handläggningen
            av överklaganden utredas. För närvarande råder ingen tidsbegränsning
            kring hanteringen av överklagan, något som gör det svårt för en
            byggherre att förutse hur lång tid processen kommer att ta. Det
            bör därför utredas om det går att införa en tidsbegränsning för
            hanteringen av överklaganden för överklagandeinstanserna.
          </p>
          <head type="h2" xml:id="i-JBTi5nvd12M8QQWDc1TcwC">
            Lantmäteriet
          </head>
          <p xml:id="i-2kMBPJQ6n1mteWAemGM7oV">
            För ett stort antal verksamheter och för hela samhällsbyggnadsprocessen
            är Lantmäte­riets insatser mycket avgörande. Bostadsbyggandet
            kräver bildande av nya fastigheter, och byggandet av järnvägar
            kräver markupplåtelser med stöd av fastighetsbildnings­lagen,
            ledningsrättslagen och anläggningslagen. Landsbygdens näringsliv
            gör affärer där fastighetsreglering och avstyckning är avgörande
            för etablering av nya företag och utveckling av företag. När samfälligheter
            upprättas för vägar eller när anläggningar för bredband installeras
            är myndigheten inkopplad för att lösa markupplåtelsefrågorna.
            För den som vill förändra sin fastighet genom om- eller tillbyggnader,
            registrera ägande vid köp eller försäljning eller ändra fastighetsgränser
            behövs också Lantmäteriets insatser. Kommuner och byggföretag
            behöver vid flera tillfällen under arbete med detaljplaner invänta
            besked och utlåtanden från Lantmäteriet om möjligheter att genomföra
            detaljplanen.
          </p>
          <p xml:id="i-N9Y29GRDBimeWSX1p85C1c">
            Under många år har Lantmäteriet haft stora problem med långa
            handläggningstider. Trots tillgång till ny teknik är väntetider
            och handläggningstider ett mycket stort problem för många som
            avser att utveckla sina företag och sina fastigheter.
          </p>
          <p xml:id="i-LhqX7En9VoeJqDBwmBCATs">
            Tidslängden för handläggningstider varierar kraftigt och på flera
            håll kan ärenden ta flera år. Långa handläggningstider är ett
            återkommande problem och är skadligt för näringslivsutvecklingen
            på många orter. I avsaknad av handläggning och beslut från Lantmäteriet
            tvingas till exempel köpare vänta med byggnadsåtgärder. Människor
            avstår från fastighetsaffärer på grund av handläggningstider och
            de kostnader som uppstår i samband med myndighetsutövningen. Lantmäteriet
            kritiseras för sina taxor, som bestäms av regeringen, och som
            inte uppfattas motsvara arbets-och serviceinsatsen. Regelverk
            och arbetsmetoder uppfattas också vara i otakt med den tekniska
            utveck­lingen. Många aktörer som konsulter, byggföretag eller
            fastighetsägarna själva skulle till exempel kunna utföra mätningsdelen
            i en förrättning, vilket dagens regelsystem helt förhindrar. I
            de flesta andra länder finns lösningar där certifierade företag
            eller personer får utföra olika moment i en fastighetsbildningsåtgärd.
            Den möjligheten saknas i Sverige och ska ses i ljuset av den personal-
            och kompetensbrist som finns hos Lant­mäteriet.
          </p>
          <p xml:id="i-SrKbBDKeFRcQrPTJrWLoYi">
            Lantmäteriet har svårt att rekrytera välutbildade medarbetare.
            På flera håll i landet har kontor till och med behövt stängas
            för att man inte kunnat lösa behovet av kompetent personal. Stora
            pensionsavgångar inträffar samtidigt som tillgänglig kompetens
            är efterfrågad på flera håll. Nyexaminerade lantmätare stannar
            inte länge inom Lantmäteriet, de kan välja närliggande branscher
            med mer dynamisk löne­utveckling.
          </p>
          <p xml:id="i-3frj7MHYTqPheL3Uxno2QB">
            Alliansen vill att Lantmäteriets verksamhet ställs under en allmän
            översyn och undersöka hur marknadens samlade kompetens inom mätning,
            fastighetsjuridik och fastighetsvärdering kan bli tillgänglig
            för att främja en ökad tillgänglighet till lantmäteriservice,
            snabbare plangenomförande, effektivare markanvändning och nya
            växande företag inom lantmäteriområdet.
          </p>
          <head type="h2" xml:id="i-DjiA8MLBrZLbxny8JVZvpJ">
            Vattenverksamheter
          </head>
          <p xml:id="i-6XL7HFymKdT68K6Jg1XDbq">
            Regelverket för nya tillståndsprövningar för vattenverksamheter
            ska vara flexibelt och anpassat till småskaliga verksamheter.
            Många befintliga vattenverksamheter framlever idag utifrån tillstånd
            som beslutats med stöd av äldre lagstiftning som inte uppfyller
            dagens krav. Nuvarande regler i miljöbalken anmodar dessa verksamheter
            att ansöka om nytt tillstånd. Tillståndsprövningen är emellertid
            en mycket stor kostnad som istället skulle kunna spenderas för
            effektiva miljöförbättrande åtgärder. Dyra tillståndspröv­ningar
            kan snarare leda till att ett antal vattenverksamheter tvingas
            lägga ner sin verksamhet.
          </p>
          <p xml:id="i-BWvTPHsv47P8gtLRsp7uVM">
            Civilutskottet riktade i betänkandet Hushållningen med mark-
            och vattenområden (2015/16:CU13) en uppmaning till regeringen
            att återkomma med förslag på ett regelverk om tillståndsprocesser
            för vattenverksamheter som är flexibelt och anpassat till småskaliga
            verksamheter. Regeringen har i skrivelse 2016/17:75 rapporterat
            att man utifrån tillkännagivandet i regleringsbrevet till Havs-
            och vattenmyndigheten kräver ett återrapporteringskrav om ”att
            redovisa genomförda insatser med att utveckla en strukturerad
            dialogform och en plan för vägledning för miljöanpassning av vatten­verksamheter
            med syfte att underlätta delaktighet och dialog i arbetet med
            att identifiera lämpliga åtgärder för miljöanpassning utan betydande
            inverkan på balans- och regler­kraften”. Regeringen utsände i
            juni promemorian Vattenmiljö och vattenkraft (dnr M2017/01639/R)
            för remissförfarande till 2 oktober 2017. Promemorian föreslår
            att vattenverksamheter ska underställas en omprövning gentemot
            dagens miljöregler för verksamheten. Den lösning som efter remissrundan
            blir regeringens förslag bör präglas av flexibilitet och lätthet
            gentemot administrativa kostnader – med detta fokus bör även effektiva
            miljöåtgärder kunna premieras.
          </p>
        </div>
        <div type="motSignatures">
          <list>
            <item xml:id="i-8xNoPk2jxzzJZ6dGC1LdGm">
              Caroline Szyber (KD)
            </item>
            <item xml:id="i-FihomPknobBQBNZU3iCJzk">
              Ewa Thalén Finné (M)
            </item>
            <item xml:id="i-AK7xxPhTCgGpKsW4ZJ3Xrk">
              Ola Johansson (C)
            </item>
            <item xml:id="i-S5s5UHpUgwdoHTt3hMqQA4">
              Robert Hannah (L)
            </item>
          </list>
        </div>
      </div>
    </body>
  </text>
</TEI>
