<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__83/mot_1950__ak__83-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Andra kammaren, nr 83.
          </p>
          <p>
            Nr 83.
          </p>
          <p>
            Av herr von Seth m. fl., om nedsättning av inträdesavgifterna
            för nya telefonabonnemang.
          </p>
          <p>
            Såsom konstaterats i motionerna II: 174 vid 1948 års riksdag
            och II: 85 vid 1949 års riksdag, har regeringens beslut av den
            5 december 1947 rörande höjning av inträdesavgifterna för nya
            telefonabonnemang från 100 till 200 kronor kommit att innebära
            en uppenbar orättvisa gentemot stora grupper av befolkningen,
            för vilka telefoninnehav måste anses vara en oundgänglig förutsättning
            för att de skola kunna utöva sina yrken och sitt arbete i sam-
            hällets tjänst på ett tillfredsställande sätt. Höjningen av inträdesavgifterna
            vid telefonabonnemang motiverades med nödvändigheten av att köpkraftsöverskottet
            med alla tillgängliga medel be- gränsades. I motionen II: 85 vid
            1949 års riksdag framhölls, att detta medel för den i det dåvarande
            läget i och för sig mycket önskvärda begränsningen av köpkraftsöverskottet
            syntes vara synnerligen olyckligt valt. Det ifråga- sattes också,
            huruvida det kunde anses förenligt med vårt samhälles demo- kratiska
            principer, att denna begränsning hårdare skulle drabba vissa grup-
            per av folket, andra icke. Bland annat torde de högre inträdesavgifterna
            kom- ma att innebära en stor nackdel icke minst för småföretagare,
            hantverkare och lantbrukare, hette det i motionen. Här kan också
            tilläggas, att lands- bygdsbefolkningen över huvud taget men särskilt
            avlägset och isolerat bo- ende måste anses komma i ett synnerligen
            ogynnsamt läge, då de på grund av de alltför höga inträdesavgifterna
            i många fall tvingas att avstå från tele- fonabonnemang. Bland
            annat med hänsyn härtill är det en socialpolitisk åtgärd, väl
            värd statsmakternas intresse, att möjliggöra för exempelvis dessa
            grupper att hålla telefon. I motionen II: 174 vid 1948 års riksdag
            — vilken i väsentliga delar till- styrktes av vederbörande utskott
            — uttalades vidare den meningen, att kom- munikationsväsendets
            fortsatta utveckling och förbättring måste anses ut- göra en av
            grundpelarna i hela den moderna samhällsutvecklingen. Där kon-
            staterades också, att alla insatser till förmån för kommunikationernas
            för- bättrande med fog kunde anses vara högst produktiva investeringar,
            vilka samhället med hänsyn till vikten av en kontinuerlig produktivitetsstegring
            borde omfatta med intresse. Med hänsyn till kravet på en fortsatt
            investeringsbegränsning ansåg sig utskottet i fråga vid 1948 års
            riksdag icke kunna föreslå en omedelbar sänk- ning av inträdesavgiften.
            Utskottet föreslog emellertid, att frågan om den önskvärda avgiftssänkningen
            skulle övervägas i samband med uppgörandet av förslag till investeringsanslag
            för telegrafverkets behov för budgetåret 1949/50. Riksdagen biföll
            utskottets hemställan om anhållan härom.
          </p>
          <pb facs="riksdagen-motions-pdf/data/1950/mot_1950__ak__83/mot_1950__ak__83-002.pdf"/>
          <p>
            Motioner i Andra kammaren, nr 83. 15 Motionen II: 85 vid 1949
            års riksdag föranledde ingen åtgärd från riksda- gens sida. Utskottet
            sade sig behjärta de motiv, som legat till grund för motionen,
            och i princip dela de synpunkter på frågan, som i denna motion
            framförts. Men då samma hänsyn som under år 1948 alltjämt måste
            tagas till nödvändigheten att minska antalet nyinstallationer
            av telefonapparater, ansåg sig utskottet sakna tillräcklig anledning
            tillstyrka bifall till motionen. Utskottet framhöll nu liksom
            tidigare — en motivering, som också rege- ringen anfört för sitt
            beslut angående höjning av inträdesavgifterna 1947 — att grunden
            till avgiftshöjningen var att söka i av kristiden föranledda om-
            ständigheter. Vi ifrågasätta emellertid, om denna motivering för
            ett bibehållande av den höga inträdesavgiften vid telefonabonnemang
            kan anses bärande i dagens läge. Såsom framgår av årets statsverksproposition,
            ha stora framsteg nåtts under 1949 i strävandena att nå en fri
            samhällsekonomisk balans. Köpkrafts- överskottet har väsentligt
            nedgått, och den materialbrist, vilken i likhet med köpkraftsöverskottet
            tagits till huvudsaklig motivering för nödvändigheten att nedbringa
            antalet nyinstallationer av telefonapparater, torde likaså ha
            minskat i betydelse. Vad materialbristen beträffar torde det i
            detta sammanhang förtjäna att påpekas, att viss minskning av arbetsstyrkan
            vid L. M. Ericssons anlägg- ningar i Karlskrona under de senaste
            månaderna måst vidtagas på grund av svårigheterna att finna avsättning
            för produkterna. Med hänsyn till att köpkraftsöverskottet nu nedgått
            väsentligt och köpar- motståndet därigenom ökat torde man dessutom
            icke behöva befara någon alltför kraftig uppgång i antalet nyabonnemang
            hos telegrafverket. Belast- ningen för verket förefaller kunna
            bäras även med hänsyn till den i sam- band med tidigare motioner
            påtalade bristen på kabel- och stationsanlägg- ningar. Vi vilja
            dessutom erinra om löftena i samband med regeringsbeslutet angå-
            ende avgiftshöjningen, att denna höjning vore att betrakta som
            en tillfällig åtgärd och att en sänkning av avgifterna till mera
            normal storleksordning skulle företagas, så snart möjligheter
            därtill gåvos. Med stöd av vad vi sålunda anfört hemställes,
          </p>
          <p>
            att riksdagen i skrivelse till Kungl. Maj:t måtte begära, att
            beslutet av den 5 december 1947 rörande höjning av in- trädesavgifterna
            för nya telefonabonnemang från 100 till 200 kronor upphäves och
            att en återgång sker till före nämnda dag gällande inträdesavgifter.
            Stockholm den 19 januari 1950.
          </p>
          <p>
            T. G. v. Seth. Alarik Hagård. Albert Larsson. Jöns Nilsson Märta
            Boman. Einar Heggblom. i Bästekille. Carl Östlund. C. Oscar Nolin.
            Brynolf Stattin.
          </p>
          <p>
            Karin Wetterström. Ernst V. Staxäng.
          </p>
        </div>
      </div>
    </body>
  </text>
</TEI>
