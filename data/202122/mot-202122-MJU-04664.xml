<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-04664">
  <teiHeader>
    <fileDesc>
      <titleStmt>
        <title>med anledning av prop. 2021/22:210 Tidigt kommunalt ställningstagande till vindkraft</title>
        <author corresp="i-AFto3gTmjTfTgomtq31hLZ">av Jessica Rosencrantz m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4664 av Jessica Rosencrantz m.fl. (M)</title>
          <idno type="rdwebb">H9024664</idno>
          <rs type="number">4664</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9024664/text</ref>
          <ref type="dokument_url_html">http://data.riksdagen.se/dokument/H9024664</ref>
          <ref type="dokumentstatus_url_xml">http://data.riksdagen.se/dokumentstatus/H9024664</ref>
          <ref type="docx">http://data.riksdagen.se/fil/8593DE35-E3ED-4FAA-9E2B-5AF81B9A925E</ref>
          <ref type="pdf">http://data.riksdagen.se/fil/ADA19EE8-D797-46AE-971D-4E373F4D925F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AFto3gTmjTfTgomtq31hLZ</idno>
            <name>Jessica Rosencrantz</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DA9Lf4Smgj7245nr2ZEfFd" type="basedOn"/>
        <correspContext corresp="i-DA9Lf4Smgj7245nr2ZEfFd">
          <ref>Proposition 2021/22:210</ref>
        </correspContext>
        <correspAction xml:id="i-YXadztxCGQ6WfPrMLJXAna" type="signed"/>
        <correspContext corresp="i-YXadztxCGQ6WfPrMLJXAna">
          <note type="signatory" corresp="i-AFto3gTmjTfTgomtq31hLZ"/>
          <note type="signatory" corresp="i-MDmz3BZyW3T2P9Tp6bvsBM"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-QQpf2PFfFFju1i4WCUSPqS" type="submitted">
          <date when="2022-04-20"/>
          <time when="18:14:13"/>
        </correspAction>
        <correspAction xml:id="i-2QvEYYuqUzDMJhsDdseQPb" type="reviewed">
          <date when="2022-05-02"/>
          <time when="11:29:02"/>
        </correspAction>
        <correspAction xml:id="i-FomhLd2XhGihG6jbWKEcrT" type="dismissed">
          <date when="2022-05-03"/>
        </correspAction>
        <correspAction xml:id="i-BRUZwaSLU99qpkzd6ye1iR" type="referred">
          <date when="2022-05-04"/>
        </correspAction>
        <correspAction xml:id="i-Qk83vZxoGnLhKQsy1JfjwY" type="assigned">
          <date when="2022-10-12"/>
          <time when="11:37:51"/>
        </correspAction>
        <correspContext corresp="i-Qk83vZxoGnLhKQsy1JfjwY">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-2iH3KDxhQPgKy2KZmWWAGx" type="behandlas_i"/>
        <correspContext corresp="i-2iH3KDxhQPgKy2KZmWWAGx">
          <ref type="uppgift">2021/22:MJU28</ref>
          <ref type="ref_dok_id">H901MJU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU28</ref>
          <ref type="ref_dok_titel">Tidigt kommunalt ställningstagande till vindkraft</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QdqeqToizMvvVfwx3XXs7L" type="motHeader">
        <div xml:id="i-D2WQmSssy1sTNXbwQiMjsE" type="motTitle">
          Motion till riksdagen 2021/22:4664 av Jessica Rosencrantz m.fl.
          (M) med anledning av prop. 2021/22:210 Tidigt kommunalt ställningstagande
          till vindkraft
        </div>
      </div>
      <div xml:id="i-3YQFpF2pq1pPwi96cHdzmP" type="motBody">
        <div xml:id="i-QVV7HcZMa5KgFzWDdkm9Uh" type="motProposal" subtype="förslag">
          <head xml:id="i-EGCQEn7mK88DtQFCnfQ9x1">
            Förslag till riksdagsbeslut
          </head>
          <list xml:id="i-QD7bEHToPNLB3R2ASYk6VG">
            <item xml:id="i-G9AMSXnyyoX3kXC7ZP9wBz" sortKey="Yrkande 1">
              Riksdagen avslår propositionen.
            </item>
          </list>
        </div>
        <div xml:id="i-9zpPZRwbZhskXhE8vPfELP" type="motContent">
          <head xml:id="i-WgYApUKARv2Ubrf2bPt9vM" type="h1">
            Motivering
          </head>
          <p xml:id="i-54FoJNsmYV9YUgqxoqiSnQ">
            I propositionen föreslår regeringen att en kommun på begäran
            ska ta ställning till om en viss plats kan tas i anspråk för vindkraft
            eller inte. Ställningstagandet ska bygga på en karta som utvisar
            det mark- eller vattenområde som är avsett att tas i anspråk samt
            uppgifter om det högsta antalet vindkraftverk och deras högsta
            höjd. Kommunens ställningstagande ska motiveras och lämnas inom
            nio månader från det att en begäran har kommit in. Kommunens ställningstagande
            ska utgöra en processförutsättning för tillståndsprövningen. Förslagen
            syftar bl.a. till att göra tillståndsprocessen mer effektiv och
            förutsägbar.
          </p>
          <p xml:id="i-UxK4wcZP98jsV4x2Fh7q6A">
            Moderaterna delar ambitionen att göra tillståndsprocesserna effektivare
            och mer förutsägbara. Skyndsam handläggning av alla typer av tillståndsärenden
            är centralt för företags möjligheter att utveckla och expandera
            sin verksamhet. Vi har länge kritiserat regeringen för att den
            inte har agerat i fråga om de alltför långdragna miljötillståndsprocesser
            som i dag hämmar bl.a. industrins omställning. Detta gäller även
            utbyggnaden av energisystemet, som i dag tar alltför lång tid.
            Vi menar samtidigt att kommuners möjligheter att fatta beslut
            om vindkraftsetableringar bör bevaras.
          </p>
          <head xml:id="i-E9S1pFBH2cqFRY9XPwwJUG" type="h2">
            Regeringen saknar svar på hur Sveriges växande elbehov ska tillgodoses
          </head>
          <p xml:id="i-LH37vbp5G8zNMenBVpLKFi">
            Sveriges elbehov är växande. Experter menar att vi inom bara
            några tiotal år kommer att behöva dubbelt så mycket el för att
            tillgodose det växande behov som uppstår när industrier och transporter
            elektrifieras.
          </p>
          <p xml:id="i-MaawHYnegwSsJvKUApFB8A">
            Svensk elproduktion har länge varit en av världens mest trygga
            och rena. Vatten­kraften och kärnkraften producerar ren el med
            pålitlig leverans och det senaste decenniet har även vindkraften
            spelat en allt viktigare roll. Sammantaget har det varit avgörande
            för industrins konkurrenskraft, den ekonomiska välfärden och de
            förhållandevis låga utsläppen.
          </p>
          <p xml:id="i-HFHtkPyeRqskEYSMe9jhSc">
            De senaste åren har dock det tidigare så stabila svenska elsystemet
            haft mindre marginaler och elproduktionen är inte lika pålitlig.
            Företag som vill etablera sig eller expandera sina verksamheter
            har inte kunnat göra det för att det saknas tillgång till el.
            Elpriserna har varierat kraftigt, inte minst i södra Sverige,
            och beroendet av import av el från Europa är alltför stort – inte
            minst i dagens ansträngda säkerhetsläge.
          </p>
          <p xml:id="i-9FQV97SKqTadq3Sy9q81Rz">
            Därtill har oljekraftverket i Karlshamn – en effektreserv i elsystemet
            – startats för att säkerställa att det finns tillräckligt med
            el under dagar med låg elproduktion och hög efterfrågan. Bristerna
            i elsystemet är ett hot mot Sverige som industriland, slår direkt
            mot svenska jobb och försämrar våra möjligheter att bidra till
            det globala klimatarbetet.
          </p>
          <p xml:id="i-3JdgMHokE7CXNFvhUdf8px">
            Situationen är ett resultat av regeringens dysfunktionella energipolitik,
            där fossilfri elproduktion har lagts ned på rent ideologiska grunder.
            Stängningen av Ringhals reaktor 1 och 2 innebär att leveranssäker
            elproduktion motsvarande nästan 10 procent av Sveriges årliga
            elkonsumtion har försvunnit.
          </p>
          <p xml:id="i-GGxSfJDnTCrUetSRrzkA1i">
            Regeringen utgår från att de problem man orsakat ska kunna lösas
            genom ett ensidigt fokus på omfattande utbyggnad av vindkraft.
            Som en del i detta förväntar man sig att kommunerna ska acceptera
            stora mängder vindkraftsprojekt, med långtgående konsekvenser
            för såväl kommunernas möjlighet att planera hur dess mark ska
            användas, påverkan på enskildas fastigheter och långtgående konsekvenser
            för människors närmiljö.
          </p>
          <p xml:id="i-QGBuXfee4izHKaL8UcFRb1">
            Den proposition som regeringen nu lagt på riksdagens bord är
            ett exempel på detta ensidiga fokus. Den berör enbart tillståndsprocesserna
            för vindkraften. Samtidigt saknar regeringen en helhetssyn på
            hur elsystemet ska kunna möta framtidens behov, liksom svar på
            varför kommuner och enskilda i allt högre grad ska acceptera vindkraften.
          </p>
          <head xml:id="i-7cs99PWD775JJKxBStjHJn" type="h2">
            Förslagen ökar risken för kommunerna
          </head>
          <p xml:id="i-64qvEBCvX7eni9mpzdJpuZ">
            Enligt förslagen i propositionen ska kommuner ta ställning till
            etablering av vindkraft utifrån en ansökan som omfattar en karta
            som utvisar det mark- eller vattenområde som är avsett att tas
            i anspråk, uppgifter om det högsta antal vindkraftverk som anläggningen
            är avsedd att omfatta och vindkraftverkens högsta höjd. Moderaterna,
            liksom flera remissinstanser, menar att detta är ett alltför begränsat
            underlag.
          </p>
          <p xml:id="i-TvRu6dASMFtnMNNCkdgG2G">
            Kommuners medborgare bör ges möjlighet att påverka hur kommunen
            utvecklar medborgarnas närmiljö. Kommunala beslutsfattare i frågor
            om kommunens mark och vatten har därmed långt fler aspekter att
            ta hänsyn till än den information som regeringen menar ska ligga
            till grund för begäran. Det handlar t.ex. om utredningar av buller,
            siktanalyser och visualiseringar av anläggningen i landskapet.
            Detta är inte minst viktigt mot bakgrund av att kommuner som lämnar
            ett positivt besked till vindkrafts­utbyggnad enligt förslagen
            kommer att vara låsta till detta under en lång tid.
          </p>
          <p xml:id="i-6ohhwZMyDN9XofwZmBkK6D">
            Regeringen menar att den typen av underlag prövas senare i tillståndsprocessen,
            och att det skulle innebära en dubbel prövning av vindkraften
            om de var ett krav för det kommunala ställningstagandet.
          </p>
          <p xml:id="i-E7SohP27mVevZerY3ioYAZ">
            Moderaterna menar att detta visserligen stämmer, men att regeringens
            lösning på problemet kommer att innebära att kommuner i hög utsträckning
            kommer att neka vindkraftsetableringar för att inte löpa risken
            att godkänna projekt med omfattande negativ inverkan på medborgarnas
            närmiljö eftersom dessa inte kan bedömas.
          </p>
          <head xml:id="i-GkSAj7N6M3S4tnL8m6voSh" type="h2">
            Förslagen leder till osäkerhet för kommuner och vindkraftsprojektörer
          </head>
          <p xml:id="i-JgE79YWc4ke4GEwwkxoQhK">
            Under 2021 avvisade kommuner ansökningar om att bygga vindkraft
            omfattande fyra av fem ansökta vindkraftverk. Det är uppenbart
            att kommuner bedömer att nackdelarna överväger fördelarna vid
            många vindkraftsetableringar, och att detta leder till en ovilja
            att ta emot vindkraft.
          </p>
          <p xml:id="i-KE5PbiYgEMpuD4HZ66SGaX">
            Regeringen har tillsatt en utredning som ska lämna förslag som
            stärker kommunernas incitament att medverka till utbyggnad av
            vindkraft. Uppdraget ska redovisas senast den 31 mars 2023, vilket
            i praktiken innebär att någon lagstiftning på området inte kan
            bli aktuell förrän mitten av 2024.
          </p>
          <p xml:id="i-Y6ozzFSZugLzp5KU4n7Kf6">
            Samtidigt föreslår regeringen i och med propositionen att kommuner
            redan från den 1 januari 2023 blir skyldiga att lämna ett tidigt
            besked om de tillåter en vindkrafts­etablering eller ej. Moderaterna
            menar att regeringen därmed skapar en situation där såväl kommuner
            som vindkraftsprojektörer i hög utsträckning kommer att vilja
            invänta de aviserade förslagen om incitament, och att ansökningar
            därmed kommer att antingen utebli eller avslås i än högre grad
            än i dag.
          </p>
          <p xml:id="i-HpoHMkPbmXaDRPykYJutG2">
            Vi menar att regeringen därmed har hanterat frågeställningen
            om kommuners incitament att medverka till utbyggnad av vindkraft
            på fel sätt, och i fel ordning.
          </p>
          <p xml:id="i-BL2AegrAVQjJeUevrgadtF">
            Moderaterna menar att det krävs en ny riktning för energipolitiken
            – en riktning som inte ensidigt fokuserar på ett kraftslag utan
            som tar tag i den stora utmaningen att bygga ett elsystem med
            växande produktion av pålitlig och ständigt tillgänglig fossilfri
            elproduktion. Regeringen saknar denna helhetssyn, och de förslag
            som presenterats i propositionen bidrar inte heller till att möta
            framtidens behov av el. Propositionen bör därför avslås.
          </p>
        </div>
        <div xml:id="i-5aYLPwbvimtLPZMnR2DGGV" type="motSignatures">
          <list xml:id="i-Pj8UMxtnWd3i9hxSx2ZYU5">
            <item xml:id="i-LojyLZsymwdqiWR5TgG4sG">
              Jessica Rosencrantz (M)
            </item>
            <item xml:id="i-97RzJsXyVU4C3AZYJ6B1sy">
              John Widegren (M)
            </item>
            <item xml:id="i-77DmRMoyHMrC7aTzwtVcCV">
              Betty Malmberg (M)
            </item>
            <item xml:id="i-HJz3w3MFDjSfLYvvGPcJGq">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
