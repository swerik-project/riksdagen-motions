<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-01486">
  <teiHeader>
    <fileDesc>
      <titleStmt>
        <title>Avhopparverksamhet</title>
        <author corresp="i-BZ7PcK8D1efvHXsafGEMKE i-Ev6Dx3pWj2WT32VGQpabaz">av Andreas Norlén och Finn Bengtsson (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1486 av Andreas Norlén och Finn Bengtsson (båda M)</title>
          <idno type="rdwebb">H3021486</idno>
          <rs type="number">1486</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3021486/text</ref>
          <ref type="dokument_url_html">http://data.riksdagen.se/dokument/H3021486</ref>
          <ref type="dokumentstatus_url_xml">http://data.riksdagen.se/dokumentstatus/H3021486</ref>
          <ref type="docx">http://data.riksdagen.se/fil/3F87B529-B5B5-48AF-95F0-C97FCB7EE53C</ref>
          <ref type="pdf">http://data.riksdagen.se/fil/FA3B651B-95A9-4F35-B24B-50AADAEC304E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-R93K489qh4tWYzUwiitRyu" type="signed"/>
        <correspContext corresp="i-R93K489qh4tWYzUwiitRyu">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction type="submitted" xml:id="i-HSqcfatDUsw6RJNMWkEiHJ">
          <date when="2015-10-05"/>
          <time when="15:20:05"/>
        </correspAction>
        <correspAction type="referred" xml:id="i-GjmwxxqPqgp7WXUN39pbZ2">
          <date when="2015-10-13"/>
        </correspAction>
        <correspAction type="assigned" xml:id="i-JeatiD1rgTHK56hAj7Wmrp">
          <date when="2016-09-08"/>
          <time when="09:25:35"/>
        </correspAction>
        <correspContext corresp="i-JeatiD1rgTHK56hAj7Wmrp">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-CbBUqVPGbZbAMNyWb9C1jc"/>
        <correspContext corresp="i-CbBUqVPGbZbAMNyWb9C1jc">
          <ref type="uppgift">2015/16:JuU21</ref>
          <ref type="ref_dok_id">H301JuU21</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU21</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1486 av Andreas Norlén och Finn Bengtsson (båda M) Avhopparverksamhet</div>
      </div>
      <div type="motBody">
        <div type="motProposal" subtype="förslag">
          <head xml:id="i-LtxtUBkQYpDTNocHhap9ho">
            Förslag till riksdagsbeslut
          </head>
          <list style="ol">
            <item xml:id="i-Ed19pvNGCUNp9EzEVChmtx">
              Riksdagen ställer sig bakom det som anförs i motionen om en översyn
              av statliga myndigheters uppbackning av kommuner som bygger upp
              och utvecklar avhopparverksamhet för vuxna kriminella, och riksdagen
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-VwzwFhRZa6eEYtoK3SC8NR">
            Motivering
          </head>
          <head type="h1" xml:id="i-Mr1WRAjtPsWpzTpGzjHtBz">
            Problemen med gängkriminalitet och annan organiserad kriminalitet
            i olika svenska kommuner är välkända. Det är angeläget att kommunerna
            samverkar med andra aktörer, till exempel polisen och Kriminalvården,
            för att förebygga och motverka denna typ av allvarlig brottslighet.
            Varje aktör har givetvis sin speciella roll, bland annat mot bakgrund
            av de olika regelverk som finns för respektive verksamhet, men
            för att få bästa möjliga resultat är samverkan en nödvändighet.
          </head>
          <p xml:id="i-MtWvyNzPtpJnniohHDrfN2">
            Ett exempel på samverkan är de sociala insatsgrupper som initierades
            av regeringen och inrättades för några år sedan i tolv försökskommuner.
            Insatsgrupperna består av företrädare för främst polisen, socialtjänsten
            och skolan och deras uppdrag är att arbeta nära unga personer
            som har en kriminell livsstil eller som befinner sig i riskzonen
            för att välja en sådan livsbana. Syftet är att förmå de unga att
            bryta med det kriminella livet och i stället satsa på jobb och
            utbildning. Erfarenheterna av arbetet är goda.
          </p>
          <p xml:id="i-To7cWbki7QAPTz1mRB6MbM">
            En fråga som i en del kommuner har varit mer kontroversiell gäller
            hur man ska förhålla sig till vuxna kriminella, det vill säga
            personer som är omkring 25 år och äldre. Ska man agera för att
            få dem att bryta med sitt kriminella liv och vem bär i så fall
            ansvar för att bedriva sådan verksamhet, som brukar kallas ”avhopparverksamhet”?
          </p>
          <p xml:id="i-UJutzLHqFjrRX7gUTC9Yim">
            Under 2012 bedrev socialtjänsten i Norrköping avhopparverksamhet
            som riktade sig till vuxna kriminella, och mycket tyder på att
            viktiga resultat då uppnåddes. Från och med 2013 har dock det
            arbetet avbrutits och socialtjänsten inriktar sig enbart på unga
            personer i eller nära kriminell verksamhet. Linköpings kommun
            har gjort ett annat vägval än Norrköpings kommun och är i full
            färd med att bygga upp en avhopparverksamhet för även personer
            över 25 år. Linköpings kommun menar att det behövs en verksamhet
            även för vuxna kriminella, eftersom det finns så nära kopplingar
            mellan ungdomars och vuxnas kriminalitet. Det är vuxna kriminella
            som lockar in ungdomar i gängkriminalitet och de vuxna använder
            inte sällan ungdomar som redskap för att de vuxna själva ska slippa
            att begå vissa brott.
          </p>
          <p xml:id="i-VmYkAjU4th6J4x9WbsUQ7X">
            Vår uppfattning är att kommuner som har problem med organiserad
            brottslighet har anledning att överväga att arbeta för att även
            vuxna kriminella ska byta spår i livet. Varje gång en person kan
            förmås att lämna ett kriminellt gäng blir kommunen en lite tryggare
            plats att leva på, samtidigt som man kan se en betydande potentiell
            besparing i form av minskade kostnader för till exempel kommunen,
            rättsväsendet och försäkringsbolagen.
          </p>
          <p xml:id="i-8XfL5hwgbvw6PpbgxmTFSm">
            Staten erbjuder samarbete mellan kommunen, Kriminalvården och
            Arbetsförmedlingen inom ramen för projektet Krami (se www.kramimoa.se).
            Krami syftar till att underlätta inträdet på arbetsmarknaden för
            personer som har varit i kontakt med kriminalvården. En av de
            viktigaste förutsättningarna för att en person ska lämna ett kriminellt
            gäng är att vederbörande har ett nytt liv att gå till, i första
            hand genom att ha ett jobb. Jobbfrågan är därför mycket viktig
            även om man diskuterar avhopparverksamhet. Samverkan mellan kommunen,
            Kriminalvården och Arbetsförmedlingen ger bättre möjligheter att
            hjälpa människor in på arbetsmarknaden och därmed minska återfallen
            i brott genom att bryta ett socialt mönster. Deltagarna ska finna,
            få och behålla ett arbete, leva ett laglydigt liv samt bli självförsörjande
            och delaktiga i nya sociala sammanhang. Verksamhet bedrivs för
            närvarande på 18 platser i landet, men fler kommuner kan bli delaktiga.
          </p>
          <p xml:id="i-Gj8fNWdoqGdLAsYdppfbD6">
            Krami har tydligt arbetsmarknadsfokus, men avhopparverksamhet
            kan behöva handla även om många andra saker, och det finns därför
            anledning att se över vilken uppbackning som statliga myndigheter
            ger till kommuner som bygger upp och utvecklar avhopparverksamhet.
            Polisens medverkan är rimligen en nödvändighet, till exempel för
            att kommunerna ska kunna få hjälp att bedöma vilka personer som
            kan komma att hoppa av, om avhopp är uppriktiga och vilken hotbild
            som finns på en viss avhoppare. Är polisen i alla delar av riket
            redo att ge detta stöd? Vilka andra myndigheter kan kommunerna
            behöva hjälp av? Finns det behov att utveckla ett övergripande
            koncept för avhopparverksamhet på samma sätt som har skett med
            de sociala insatsgrupperna (även om de på operativ nivå i hög
            grad har utformats utifrån lokala förutsättningar)?
          </p>
          <p xml:id="i-4bBzMGiU6Etb2C24N4rrBX">
            I sitt yttrande över en liknande motion förra riksmötet nämner
            justitieutskottet som skäl för att avslå motionen att Brå fått
            i uppgift att göra en kartläggning av tillgången till stöd för
            avhoppare och att Polisen arbetar med en strategi. Enligt vår
            uppfattning är dessa åtgärder otillräckliga och vi yrkar därför
            att riksdagen ska göra ett tillkännagivande till regeringen om
            en översyn av statliga myndigheters uppbackning av kommuner som
            bygger upp och utvecklar avhopparverksamhet för vuxna kriminella.
          </p>
        </div>
        <div type="motSignatures">
          <list>
            <item xml:id="i-XsrSwaRVRp6pHCdDLgMZ48" who="i-BZ7PcK8D1efvHXsafGEMKE">
              Andreas Norlén (M)
            </item>
            <item xml:id="i-W8qAoZkeEGYTkQL1rVRiJL" who="i-Ev6Dx3pWj2WT32VGQpabaz">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
