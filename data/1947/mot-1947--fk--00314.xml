<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__314/mot_1947__fk__314-001.pdf"/>
      <div type="motHeader" xml:id="i-S5gLoeAF9A95LCQSqDaXN">
        <div type="motTitle" xml:id="i-Ducu9iuiz19gp48vXwEWkh"/>
        <div type="motSubmissionInfo" xml:id="i-3mCBh7UrrP1xqwUtiL7jkh"/>
      </div>
      <div type="motBody" xml:id="i-GVXY48Y4YDhxUv5qTLvhuo">
        <div xml:id="i-R61BTN5C21fkfBRbgrqvS1">
          <p xml:id="i-SUCRg6z6rqroRs7m4gct7C">
            26 Motioner i Första kammaren, nr 314.
          </p>
          <p xml:id="i-DzqeZR54DT1aaXiT7ak8s1">
            Nr 314.
          </p>
          <p xml:id="i-S2k1zENc6ovQDuJSrQ2eiS">
            Av herr Domö m. fl, i anledning av Kungl. Maj:ts proposition
            angående fortsatt subventionering av införseln av vissa varor
            m. m.
          </p>
          <p xml:id="i-S7vV64XRx47bsW7MdAkxBf">
            I proposition nr 250 begär Kungl. Maj:t för budgetåret 1947/48
            ett re- servationsanslag av 40 milj. kronor till fortsatt subventionering
            av införseln av vissa varor. Som skäl för åtgärden anföres, att
            densamma är påkallad för att begränsa återverkningarna på den
            svenska marknaden av den inter- nationella prisstegringen under
            senaste året. När samma fråga behandlades av 1946 års riksdag
            — anslagsäskandet gällde då ett belopp av 25 milj. kronor för
            budgetåret 1946/47 — tillstyrktes förslaget av statsutskottet,
            som dock förklarade, att utskottet liksom då- varande departementschefen
            och flertalet av de i ärendet hörda myndig- heterna ansåge vissa
            principiella betänkligheter föreligga mot införandet av ett subventionsförfarande
            av ifrågavarande slag. Att dessa betänkligheter då övervunnos,
            berodde väl främst därpå, att det förutsattes, att subventio-
            neringen skulle tillämpas restriktivt och vidtagas endast i sådana
            fall, då prisstegringen i utlandet beräknades vara av tillfällig
            och spekulativ natur. Den utländska prisstegringen har emellertid
            fortsatt. Huru förhållandena komma att gestalta sig i fortsättningen
            är svårt att förutse. Det är icke ute- slutet, att importpriserna
            till slut komma att stabilisera sig på en högre nivå än den, med
            vilken man räknade vid subventionernas införande. Där- med uppstår
            fara för att dessa senare få en mera permanent karaktär än som
            från början varit avsedd. Svårigheterna att avveckla subventionerna
            bli större, och i samma mån skärpas de olägenheter, som otvivelaktigt
            äro förbundna med att på detta sätt i längden en konstlad skillnad
            upprätthålles mellan den utländska och den inhemska prisnivån.
            Eftersom den spekulation i fallande importpriser, vilken 1946
            års beslut måste anses innebära, hittills slagit fel och då det
            är vanskligt att nu be- döma den vidare utvecklingen, föreligga
            starka skäl för en omprövning av frågan, huruvida överhuvud taget
            systemet med importsubventioneringar bör bibehållas. De betänkligheter
            som anförts däremot ha vunnit i styrka. Det förtjänar erinras
            om att priskontrollnämnden i sin skrivelse den 13 september 1946
            framhöll, att ett beträdande av subventionsvägen i all- mänhet
            vore förenat med allvarliga olägenheter och en åtgärd som i princip
            måste anses förkastlig. Riksbanksfullmäktige framhöllo vid ärendets
            remiss- behandling 1946, att det icke kunde undvikas, att en importsubventionering
            vore ägnad att minska importörernas intresse och möjlighet att
            vid sina
          </p>
          <pb facs="riksdagen-motions-pdf/data/1947/mot_1947__fk__314/mot_1947__fk__314-002.pdf"/>
          <p xml:id="i-XPC2pFKeA9BPyzW9euRAC8">
            Motioner i Första kammaren, nr 314. 27
          </p>
          <p xml:id="i-KgyEARt4qvhc3iLmRj2Q7d">
            kontakter med utländska leverantörer nå lägsta möjliga priser.
            Det är också uppenbart, att subventionsförfarandet är ägnat att
            försvaga de svenska myndigheternas ställning vid handelsförhandlingar
            med utlandet, när det gäller att uppnå bästa möjliga villkor;
            den utländska leverantörens eget intresse att komma in på marknaden
            trubbas med nödvändighet i viss mån av, när han vet, att priset
            ändå kan komma att undergå reduktion till följd av från det allmännas
            sida utbetalad subvention. Därtill kommer, att en importsubventionering
            lätt kan ge upphov till klagomål över diskrimine- rande behandling.
            Ett land som har huvudsakligt intresse av exporten av en viss
            råvara, som icke subventioneras, finner sig tillbakasatt till
            förmån för ett annat land, vars råvaror för export subventioneras.
            I sin skrivelse den 17 april 1947 framhåller priskontrollnämnden
            såsom ett skäl för fortsatt subventionering, att denna skulle
            ingå såsom ett led i den allmänna ekonomiska stabiliseringspolitiken.
            Denna synpunkt skulle givetvis äga värde, därest riktlinjer hade
            presterats för en genomtänkt och över hela linjen verkande ekonomisk
            politik med syfte att hindra en infla- torisk utveckling. Detta
            har icke veterligen skett. De försök som gjorts för att nå samförstånd
            i fråga om den ekonomiska politiken ha hittills strandat. Den
            artificiella prissättning, som importsubventionerna medföra, framstår
            endast som ett försök att bota vissa symtom för bristen på samhällsekono-
            misk balans. Priskontroll och prissättning genom statliga subventioner
            kunna emellertid icke i och för sig återställa jämvikten. Snarare
            försvåra de i längden situationen genom att för människorna dölja
            de ekonomiska realiteterna och på så sätt motverka den eftersträvansvärda
            anpassningen av efterfrågan med hänsyn till våra varutillgångar.
            Det karakteristiska för läget är, att den monetära köpkraften
            i samhället till följd av penninginkomsternas hastiga stegring
            är synnerligen stor, me- dan däremot bristen på arbetskraft och
            materiel starkt begränsar produk- tionen och varuförsörjningen.
            Vad som därjämte just nu ger anledning till bekymmer är att vårt
            lands tillgångar i guld och värdefulla utländska valu- tor starkt
            beskurits, med påföljd att sträng återhållsamhet måste iakttagas
            med avseende på importen. Under sådana förhållanden förefaller
            det, som om importsubventioneringarna skulle snarare motverka
            än understödja den allmänna stabiliseringspolitik, som nu är påkallad.
            Ytterligare förtjänar framhållas, att föreliggande fråga också
            har stats- finansiell betydelse. Priskontrollnämnden har preliminärt
            beräknat kost- naderna för subventionering av importen av bomull
            och hudar till 37 milj. kronor. Departementschefen framhåller,
            att denna beräkning dock är täm- ligen oviss med hänsyn till osäkerheten
            i fråga om den fortsatta internatio- nella prisutvecklingen. Vidare
            är att märka, att det i propositionen förut- sättes, att möjlighet
            bör föreligga för Kungl. Maj:t att i fall, »där särskilt starka
            prispolitiska skäl kunna anföras, förordna om importsubventione-
          </p>
          <pb facs="riksdagen-motions-pdf/data/1947/mot_1947__fk__314/mot_1947__fk__314-003.pdf"/>
          <p xml:id="i-PLxT3gBgzD6wZ1fc22a8vW">
            28 Motioner i Första kammaren, nr 314.
          </p>
          <p xml:id="i-HK9C8rYVDZFJAfPJRbwQ7M">
            ring även där fråga är om andra än nyss angivna varuslag»&gt;, d.
            v. s. andra än »sådana importerade råvaror eller intill råvarustadiet
            stående varor, vilkas importpriser utöva ett avsevärt inflytande
            på den allmänna pris- nivån inom landet». Några preciserade uttalanden
            om de varuslag, som således skola kunna bli föremål för subventionering
            i samband med import, ha icke gjorts i propositionen. Uppenbart
            är emellertid, att det kan bli fråga om åtskilliga viktiga varukategorier.
            I så fall är det sannolikt, att det begärda anslaget för 1947/48
            jämte reservationen å anslaget för inne- varande år, 8 milj. kronor,
            kan komma att visa sig otillräckligt. I nuva- rande läge, då det
            med hänsyn till vikten att återställa den samhällsekono- miska
            balansen är nödvändigt att i möjligaste mån begränsa statens utgifter,
            måste förslaget väcka de allvarligaste betänkligheter. Slutligen
            må anföras, att stora svårigheter kunna möta, då det gäller att
            upphöra med subventionerna. Detta blir i synnerhet fallet, om
            åtgärden vid uteblivet prisfall utomlands skulle antagas komma
            att utlösa en ome- delbar höjning av de inhemska priserna. Tendensen
            kan befaras gå i rikt- ning mot ett uppehållande av en sådan konstlad
            prisskillnad mellan de utländska och de inhemska priserna, som
            enligt samstämmig uppfattning bör undvikas. Även detta är ett
            skäl för att man nu inte vandrar vidare på den inslagna vägen,
            utan i tid beslutar sig för att upphäva importsubventio- neringen.
            De av priskontrollnämnden påpekade svårigheterna att vid fram-
            tida prisfall utomlands få priserna inom landet att återgå i en
            mot pris- sänkningen svarande utsträckning torde överskattas.
            I samma mån som den utländska konkurrensen får göra sig gällande
            i ett från omfattande och ingående regleringar frigjort samhällsekonomiskt
            system kommer det inter- nationella prisfallet att göra sig gällande
            även på den svenska marknaden. På grund av vad sålunda anförts
            hemställes,
          </p>
          <p xml:id="i-3N51D1QU7N6DfRQMYp9i8P">
            att riksdagen måtte avslå proposition nr 250 angående fortsatt
            subventionering av införseln av vissa varor m. m.
          </p>
          <p xml:id="i-3kZQHDxmuvHgfkJRQ3JZNJ">
            Stockholm den 21 maj 1947. J. Fritiof Domö. J. B. Johansson.
            Karl Wistrand. Gustaf Velander. K. G. Ewerlöf. Ebon Andersson.
          </p>
          <p xml:id="i-Rrb9EoPtUuQBMtmcEM2vwN">
            Georg Andrén. Axel Mannerskantz. Ivar Anderson.
          </p>
        </div>
      </div>
    </body>
  </text>
</TEI>
