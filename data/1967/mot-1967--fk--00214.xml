<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--fk--00214">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__214/mot_1967__fk__214-001.pdf"/>
      <fw xml:id="i-JFmcLAVgisNkjKm7pGmNir">
        Motioner i Första kammaren, nr 214 år 1967 13
      </fw>
      <div xml:id="i-ATFHV5AYS8Si9jVkxqAEaz" type="motHeader">
        <div xml:id="i-7RUWj78N2eKsjkuPDrLJsM" type="motTitle"/>
        <div xml:id="i-9dms1Sa93Bt6tT45iFnDKa" type="motSubmissionInfo"/>
      </div>
      <div xml:id="i-A4hLVZk9xA3qVKGXNVG5g6" type="motBody">
        <div xml:id="i-Rr8ecqi1sm3Lx9YxEir9mS">
          <p xml:id="i-UoCxF7bTnbTJcC4NjWBdYx">
            Nr 214
          </p>
          <p xml:id="i-CcMtUfuknjSrtQpActrHg8">
            Av herr Schött m. fl., angående personalutbildningen inom den
            statliga förvaltningen.
          </p>
          <p xml:id="i-6UPbAiqzfZ1J5hpjEUa8XM">
            (Lika lydande med motion nr 269 i Andra kammaren)
          </p>
          <p xml:id="i-B9oUSAdeLynxVuvKmNANeH">
            I takt med samhällets snabba utveckling på alla områden har också
            vi- dareutbildning av den redan anställda arbetskraften fått ökad
            betydelse. Att därmed skapats behov av personalutbildning även
            på den statliga ar- betsmarknaden är uppenbart. Av de ytiranden
            som avgivits med anledning av personalutbildningsberedningens
            betänkande »Centralt statligt personal- utbildningsorgan»&gt;
            (SOU 1966:57) framgår också att behovet av statlig personalutbildning
            allmänt sett bedöms som mycket stort, en uppfattning som vi delar.
            Liksom all personalutbildning gagnar såväl arbetsgivare som anställda
            har även en omsorgsfull utbildning av personal i offentlig tjänst
            stor betydelse för statsförvaltningens effektivitet och de statsanställdas
            till- fredsställelse med sina arbetsuppgifter. Vi vill i likhet
            med bl. a. personal- organisationerna understryka denna väsentliga
            synpunkt. Om alltså utbildningsbehovet i stort kan konstateras
            vara betydande, tor- de det emellertid vara svårare att bedöma
            huruvida detta avser för statsför- valtningen väsentligen gemensamma
            utbildningsbehov. Eftersom den ge- mensamma utbildningen torde
            vara avsedd att bli ett huvudsyfte med det av Kungl. Maj:t i proposition
            nr 1 till årets riksdag, bil. 14, punkt B 6 före- slagna centrala
            utbildningsorganets verksamhet, påverkas enligt vår mening härigenom
            också bedömningen av den omfattning som en central verksam- het
            kan få. Det torde kunna fastslås att långtifrån all personalutbildning
            är sådan att den lämpar sig för gemensamma arrangemang. Med statsförvaltningens
            olikartade verksamhetsgrenar följer av naturliga skäl olikartade
            utbild- ningsbehov. Av remissyttranden över personalutbildningsberedningens
            be- tänkande framgår att behovet av central utbildning sålunda
            bedöms olika inom olika förvaltningsgrenar. Man kan i princip
            urskilja speciellt två Syn- sätt. Remissinstanser med egen utbildning
            har mindre krav på central kurs- verksamhet, medan å andra sidan
            myndigheter utan inomverksutbildning följaktligen anser behovet
            vara stort. Till den förra gruppen hör stora för- valtningsenheter,
            främst de affärsdrivande verken, som har mycket speciella utbildningsbehov.
            I beredningens arbetsuppgifter synes icke ha ingått en kartläggning
            av
          </p>
          <pb facs="riksdagen-motions-pdf/data/1967/mot_1967__fk__214/mot_1967__fk__214-002.pdf"/>
          <fw xml:id="i-4JgNWj11wM1ij7GNtyd24R">
            14 Motioner i Första kammaren, nr 214 år 1967
          </fw>
          <p xml:id="i-WEb2XtE12g4jTMjrDea4vR">
            det centrala, för förvaltningen gemensamma utbildningsbehovet.
            Flera re- missinstanser har efterlyst en sådan redovisning, men
            inte heller i den före- liggande propositionen har detta skett.
            Frågan om hur stort det gemen- samma utbildningsbehovet i verkligheten
            är kvarstår sålunda obesvarad. Ett centralt förvaltningsorgans
            ansvar och befogenheter i förhållande till andra förvaltningsenheters
            är en fråga av största vikt vid bedömningen av en verksamhet av
            detta slag. Det måste anses angeläget att inomverksut- bildningen
            får fortsätta och därmed de enskilda myndigheternas möjlighe-
            ter att själva bedöma och ansvara för sitt utbildningsbehov och
            det sätt på vilket det bör tillgodoses. Vår uppfattning är att,
            även om ett särskilt centralt utbildningsorgan inrättas, stort
            utrymme för egna åtgärder måste lämnas myndigheterna, om de speciella
            behov som finns skall kunna till- godoses på bästa, billigaste
            och effektivaste sätt. I detta sammanhang vill vi understryka
            vad som under remissbehandlingen påpekats beträffande möj- ligheterna
            att utnyttja icke-statlig utbildning, då detta visar sig vara
            mest rationellt och ekonomiskt lönsamt. Dessa möjligheter bedöms
            som synner- ligen önskvärda. Gränsdragningen och därmed ansvarsfördelningen
            mellan ett centralt or- gan och de enskilda myndigheterna i fråga
            om personalutbildning har en- ligt vår mening icke tillräckligt
            klarlagts i propositionen. Detta hade varit befogat inte minst
            mot bakgrunden av att flera remissinstanser antytt osä- kerhet
            på denna punkt. Även om vissa andra samordnande uppgifter, som
            vi här icke berört, på detta område kan vara av intresse för statsförvaltningen
            centralt, måste, som vi ovan anfört, den direkta utbildningsuppgiften
            uppfattas som den viktigaste funktionen och sålunda den viktigaste
            bedömningsgrunden för en central organisation. Trots att det centrala
            utbildningsbehovet och dess för- hållande till andra utbildningsbehov
            icke tillräckligt utretts, synes Kungl. Maj:t ha bundit sig för
            en fristående central organisationsenhet, som enbart under den
            allra närmaste uppbyggnadsperioden, d. v. s. budgetåret 1967/
            68, kräver en kostnad av 590 000 kronor, vartill kommer kurskostnader
            be- räknade till 1,4 milj. kronor. I detta läge vill vi hemställa
            att vid bifall till Kungl. Maj:ts proposition om inrättande av
            statens personalutbildningsnämnd denna nämnd får till närmaste
            uppgift att verkställa den kartläggning av det centrala utbild-
            ningsbehovet som vi efterlyser. Med hänsyn till myndigheternas
            behov av rörelsefrihet på området även i framtiden föreslår vi,
            att statliga myndigheter med egen personalutbildning skall äga
            rätt att efter eget bedömande genomföra egna utbildningsprogram.
            Den centrala personalutbildningen föreslås av Kungl. Maj:t bli
            finansie- rad genom anslag direkt till den föreslagna centrala
            utbildningsnämnden. Flera remissinstanser har gentemot personalutbildningsberedningens
            för- slag på denna punkt framfört åsikten att utbildningen borde
            finansieras genom avgifter från myndigheterna, då de utnyttjar
            den centralt ordnade
          </p>
          <pb facs="riksdagen-motions-pdf/data/1967/mot_1967__fk__214/mot_1967__fk__214-003.pdf"/>
          <fw xml:id="i-HPJ1PnsbaAUFwrw77WKSwc">
            Motioner i Första kammaren, nr 214 år 1967 15
          </fw>
          <p xml:id="i-AHC1QTr1Xz1S1RWJtnJrgu">
            utbildningen. Därigenom skulle man, enligt remissinstanserna,
            förutom en klarare ekonomisk ansvarsfördelning få större garanti
            för en effektiv och såväl kvalitativt som kvantitativt tillfredsställande
            utbildning, som motsva- rar behovet. Enligt vår mening talar många
            skäl för en i princip avgiftsfinansierad verksamhet. Det bör framhållas
            att åtskillig statlig verksamhet, nämligen den som faller på de
            affärsdrivande verken, skall bedrivas enligt företags- ekonomiska
            principer. Den fria marknadens regler om konkurrens på lika villkor
            och utbud med hänsyn till efterfrågan bör i största möjliga utsträck-
            ning appliceras även på den statliga sektorn för att också där
            kunna ha en rationaliserande, effektivitetshöjande och kostnadsbesparande
            effekt. Till saken hör att en viss icke önskvärd förskjutning
            av konkurrensbetingel- serna i förhållande till icke-statlig verksamhet
            givetvis uppstår, om kost- nader som borde belasta affärsverken
            i stället belastar annan myndighet. Det bör vara angeläget att
            ett organ för statlig personalutbildning tvingas ta hänsyn till
            vad som erbjuds på utbildningsmarknaden i stort, så att onö- dig
            fördyring inte uppstår. Såsom riksrevisionsverket framhållit i
            sitt ytt- rande gäller detta inte minst om en statlig kursgård
            skall tas i anspråk. Den omständigheten att den statliga verksamheten
            blir i olika avseenden norme- rande understryker ytterligare kravet
            på avgiftsfinansiering. För förslaget talar enligt vår mening
            dessutom principen om den ekono- miska ansvarsfördelningen sådan
            den framställts av t. ex. statens järnvägar. Personalutbildning
            måste i princip betraktas som en bland andra kvalitets- befrämjande
            åtgärder inom en statlig myndighet med eget ekonomiskt an- svar.
            Därav följer att även denna kostnad bör redovisas i den egna bud-
            geten, så mycket mer som detta redan sker vid all inomverksutbildning.
            De totala utbildningskostnaderna för respektive myndighet framgår
            endast om samma system tillämpas för all personalutbildning som
            berör myndigheten, oavsett om den sker i egen eller någon annans
            regi. Departementschefen har i fråga om avgiftsfinansiering anfört
            följande som argument mot förslaget: »Det föreslagna utbildningsorganet
            avses få en i vissa hänseenden samord- nande funktion och skall
            bl. a. kunna ta initiativ till åtgärder som är önsk- värda för
            statsförvaltningen i dess helhet. I denna funktion får organet
            på utbildningssidan en ställning motsvarande t. ex. statskontorets
            i rationali- seringsfrågor. Denna myndighetsfunktion i avseende
            på gemensamma per- sonalutbildningsfrågor ger organet en särställning,
            som kan vara svår att förena med avgiftsbelagd verksamhet. Mot
            verkens angivna ståndpunkt ta- lar även starka praktiska skäl.
            Av organet anordnade kurser bör för stats- anställda vara i princip
            kostnadsfria varigenom verken befrias från onödiga bokföringsmässiga
            och andra administrativa åtgärder.» Dessa skäl mot avgiftsfinansiering
            kan vi inte finna övertygande. Den samordnande funktion som skall
            bestå i centralt anordnade av gemensam utbildning hindrar på intet
            sätt att avgifter för kursdeltagarna erlägges av
          </p>
          <pb facs="riksdagen-motions-pdf/data/1967/mot_1967__fk__214/mot_1967__fk__214-004.pdf"/>
          <fw xml:id="i-TioMSwciJNQQapG7BUGDSZ">
            16 Motioner i Första kammaren, nr 214 år 1967
          </fw>
          <p xml:id="i-2uvTomoKsYjjD9Wji77FR3">
            berörda myndigheter. Åtgärder på utbildningsområdet som är önskvärda
            för statsförvaltningen i dess helhet kan knappast vara andra än
            sådana som är önskvärda för myndigheterna var för sig, vilka får
            förutsättas bäst kunna bedöma sina egna behov och följaktligen
            vara beredda att betala för att få dem tillgodosedda. Utbildningsorganet
            måste ses som en servicebetonad en- het i förhållande till andra
            myndigheter. Denna dess funktion utesluter möj- ligheten att verksamhet
            skulle mer eller mindre kunna »påtvingas»&gt; avnä- marna. I motsats
            till departementschefen vill vi hävda att starka praktiska skäl
            ur ekonomisk ansvars- och redovisningssynpunkt talar för avgiftsfi-
            nansiering. Den omständigheten att kurserna skall vara kostnadsfria
            för den anställde är enligt vår uppfattning inget argument mot
            avgifter från arbets- givaren, d. v. s. den statliga myndigheten.
            De bokföringsmässiga åtgärderna kan inte anses vara så betungande
            att de kan tjäna som argument mot av- giftsfinansiering. Mot bakgrunden
            av vad vi ovan framhållit yrkar vi att avgiftsfinansiering skall
            tillämpas på den statliga personalutbildningen och att anslaget
            till kurskostnader under punkt D 5 i proposition nr 1, bilaga
            14, nedbringas med 600 000 till 1.000 000 kronor. Reserverade
            medel av storleksordningen 800 000 kronor beräknas i propositionen
            stå till förfogande för den igångsatta per- sonalutbildningen.
            Med stöd av ovanstående får vi hemställa, I. att riksdagen måtte
            besluta att verk och myndigheter med egen personalutbildning skall
            äga rätt att efter eget bedömande själva genomföra ut- bildningsprogram,
            att den personalutbildning som sker inom ramen för av personalutbildningsnämnden
            centralt bedriven verksamhet skall finansieras medelst avgifter
            erlagda av berörda verk och myndigheter, att till » Viss utbildningsverksamhet&gt;
            för budgetåret 1967/ 68 anvisa ett reservationsanslag av 1000
            000 kronor; II. att riksdagen måtte i skrivelse till Kungl. Maj:t
            hem- ställa att Kungl. Maj:t måtte utfärda sådana anvisningar
            för den av personalutbildningsnämnden bedrivna verksamhe- ten
            att nämnden såsom sin första uppgift har att ingående kartlägga
            behovet av centralt anordnad personalutbildning inom den statliga
            förvaltningen i dess helhet.
          </p>
          <p xml:id="i-AKQ1uznJMswiy7GDPJW4F" type="date">
            Stockholm den 24 januari 1967
          </p>
          <div type="signatureBlock" id="i-RgEcZ3Hzd2V26JrW6LaexC">
            <p who="i-2vSoREUgDMM9du3oZhTyJR" type="signature">
              Lars Schött (h)
            </p>
            <p who="i-4gJumJgEuP6Xz9pqA1wnWG" type="signature">
              Mary Hultell (h)
            </p>
            <p who="i-SYnekVL9mDffoGFYdnpdrW" type="signature">
              Bertil Strandberg (h)
            </p>
            <p who="i-LVt1m3KFXpJrbwoEm1nsfT" type="signature">
              Bertil Lidgard (h)
            </p>
          </div>
          <p xml:id="i-4HxM9Fkxo1WvL9321nLbDE">
            MARCUS BOKTR. STHLM19687 670023
          </p>
        </div>
      </div>
    </body>
  </text>
</TEI>
