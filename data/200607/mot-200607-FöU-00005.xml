<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-FöU-00005">
  <teiHeader>
    <fileDesc>
      <titleStmt>
        <title>med anledning av prop. 2006/07:116 Vissa frågor rörande totalförsvarsplikt m.m.</title>
        <author corresp="i-YLCb84oKoGK1m8cPa9cw3z">av Karla López (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:116 Vissa frågor rörande totalförsvarsplikt m.m.</title>
          <idno type="rdwebb">GU02Fö5</idno>
          <rs type="number">Fö5</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GU02Fö5/text</ref>
          <ref type="dokument_url_html">http://data.riksdagen.se/dokument/GU02Fö5</ref>
          <ref type="dokumentstatus_url_xml">http://data.riksdagen.se/dokumentstatus/GU02Fö5</ref>
          <ref type="doc">http://data.riksdagen.se/fil/D7786690-E356-41C2-B2C9-22D84FEE61F7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Yb3xbftt4xaYFL8dLN2UR9" type="basedOn"/>
        <correspContext corresp="i-Yb3xbftt4xaYFL8dLN2UR9">
          <ref>Proposition 2006/07:116</ref>
        </correspContext>
        <correspAction xml:id="i-2RTtEpwXXqKsWNoXGqpjLf" type="signed"/>
        <correspContext corresp="i-2RTtEpwXXqKsWNoXGqpjLf">
          <note type="signatory" corresp="i-YLCb84oKoGK1m8cPa9cw3z"/>
        </correspContext>
        <correspAction xml:id="i-VQzbaLnKRQusyiRmzKBjQR" type="referral">
          <date when="2007-06-12"/>
        </correspAction>
        <correspAction xml:id="i-SztjWGcnbwr7mUvkzdd2fn" type="dismissal">
          <date when="2007-06-11"/>
        </correspAction>
        <correspAction xml:id="i-3MWqSHyt61ifMTKtktckgE" type="dismissal">
          <date when="2007-06-11"/>
        </correspAction>
        <correspAction xml:id="i-Mi9paXeEm8jrSvxtQNiWmF" type="transfer">
          <date when="2007-06-08"/>
        </correspAction>
        <correspAction xml:id="i-5UbieKHvbV8oDZoJYHQZr2" type="submission">
          <date when="2007-06-08"/>
        </correspAction>
        <correspAction xml:id="i-NWESAFkDDgmMvsnvxnkGG7" type="assigned"/>
        <correspContext corresp="i-NWESAFkDDgmMvsnvxnkGG7">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GShJjwoLeKrHko4THNnmmz" type="motBody">
        <div xml:id="i-4HWivfHeCPwXzNWTuQisab" type="motProposal" subtype="förslag">
          <head xml:id="i-9jT7KaNGpxzaWkKiKfToDX">
            Förslag till riksdagsbeslut
          </head>
          <list xml:id="i-Q5WNG55pRVjputvKkMk4wm" style="ol">
            <item xml:id="i-RsdC1FyZc7nkxASdE5YAxM">
              Riksdagen tillkännager för regeringen som sin mening vad i motionen
              anförs om att förslaget även bör inkludera samtliga anställda
              inom Försvarsmakten, framför allt de kvinnor och män som befinner
              sig i utlandstjänstgöring.
            </item>
            <item xml:id="i-QvRjaL23Lc9oYm3rmTR9Ad">
              Riksdagen tillkännager för regeringen som sin mening vad i motionen
              anförs om att förse värnpliktiga med långsiktiga preventiva åtgärder
              mot droger.
            </item>
            <item xml:id="i-GEmwE532mY3G7b9fcVYgxa">
              Riksdagen tillkännager för regeringen som sin mening vad i motionen
              anförs om att tydligt definiera vilka droger som man vid provtagningen
              ska leta efter.
            </item>
            <item xml:id="i-9XAz4DmZEj4Nv61PbGSp2Q">
              Riksdagen tillkännager för regeringen som sin mening vad i motionen
              anförs om att Försvarsmakten åläggs att ta fram tydliga riktlinjer
              och föreskrifter för hur hjälpkontakter ska förmedlas.
            </item>
            <item xml:id="i-V8X5onVToeh3BxFP6kSR9E">
              Riksdagen tillkännager för regeringen som sin mening vad i motionen
              anförs om att alla som kallas till total­försvarsplikt måste ge
              sitt samtycke till att man under sin tjänstgöring får utsättas
              för slumpvisa drogtester.
            </item>
            <item xml:id="i-E51wDAT1vBanuPAozWScpi">
              Riksdagen tillkännager för regeringen som sin mening vad i motionen
              anförs om att tillsätta en bred parlamentarisk utredning om totalförsvarsplikten
              som baserar sig på de nya hoten mot Sverige.
            </item>
          </list>
        </div>
        <div xml:id="i-VfCa9fWJUzKDzc17dcrU6E" type="motContent">
          <head xml:id="i-3NCAjpCujJL5kUeJfqE5u9" type="h1">
            med anledning av prop. 2006/07:116 Vissa frågor rörande totalförsvarsplikt
            m.m.
          </head>
          <head xml:id="i-TavJGY7d3jBfpT5QmLnxDT" type="h1">
            Motivering
          </head>
          <p xml:id="i-UdUpJkt7N9iKdnXaU3vUjv">
            I regeringens proposition 2006/07:116 Vissa frågor rörande totalförsvarsplikt
            m.m. föreslås att totalförsvarspliktiga som fullgör värnplikt
            eller civilplikt ska vara skyldiga att medverka vid slumpmässiga
            drogtester. Undersökningar visar att värnpliktigas användning
            av alkohol och droger förekommer i en inte obetydlig omfattning.
            Det övergripande skälet för förslaget är därför att skapa en drogfri
            miljö och därmed höjd säkerhet inom totalförsvaret.
          </p>
          <p xml:id="i-2fMhV1Aqu9EPug7phV4UBh">
            Droger i arbetslivet är ett stort problem och finns överallt
            i samhället i dag. Även inom försvaret och bland de värnpliktiga.
            Det finns dock på senare år en tendens från de ansvarigas sida
            att när ett problem ska hanteras, då ska det hanteras via förbud
            eller tvingande åtgärder. Ibland kan dessa vara befogade, men
            i många fall är förbud och tvingande åtgärder kontraproduktiva
            lösningar.
          </p>
          <head xml:id="i-6EHAoNqrzEtiPCwBNV3naZ" type="h1">
            Psykosocial miljö
          </head>
          <p xml:id="i-YDKJwXzi7fX2UkT7dNKry6">
            Drogproblematiken i samhället kräver en rad åtgärder som inte
            löses med kortsiktiga panikåtgärder när problemet har uppstått,
            åtgärder som tenderar att bli ineffektiva eller i värsta fall
            förvärra situationen. Problemen löses genom långsiktiga och preventiva
            åtgärder. Såsom till exempel kampanjer och medvetandegöranden
            som vänder sig till grupper i riskzoner. Åtgärderna bör också
            vara inriktade på att se över människors psykosociala miljö i
            både arbetet, hemmen och skolan. Om den psykosociala miljön är
            ohållbar finns det större risk att människor flyr in i droger
            för att hantera situationen. För att motverka detta bör man från
            samhällets sida underlätta att människor får tillgång till psykologisk
            behandling så att människor lär sig att hantera obehagliga situationer.
            Dagen situation är den rakt motsatta. Psykologisk behandling ingår
            inte i högkostnadsskyddet, vilket gör det svårare för unga vuxna
            och låginkomsttagare att få tillgång till psykologisk hjälp. Andra
            preventiva åtgärder är att ge unga människor kunskap och möjlighet
            att utöva sin kreativitet genom olika kulturyttringar. Det är
            en känd faktor att om människan lyckas kanalisera sin energi och
            kreativitet på ett konstruktivt sätt, är hon mer harmonisk och
            på så sätt mindre benägen att fly till destruktiva handlingar
            såsom droganvändning. Andra liknande åtgärder är satsningar på
            idrott och folkhälsa.
          </p>
          <head xml:id="i-5XvERS26FiUhViVnXmTCz2" type="h1">
            Personlig integritet
          </head>
          <p xml:id="i-8ftmZH5WXhTgPK3bTx7Qxu">
            Drogtester kan i visa fall vara berättigade vid misstanke . Problemen
            uppkommer när det handlar om slumpvisa drogtester i miljöer där
            det förekommer tvång. Traditionellt sett ser Miljöpartiet frågan
            om slumpvisa drogtester som problematisk med tanke på att testerna
            riskerar att kränka den personliga integriteten. Miljöpartiet
            har tidigare sagt nej till att tillåta slumpvisa drogtester inom
            skolan och på våra fängelser. När det gäller frågan om slumpvisa
            drogtester bland de totalförsvarspliktiga infinner sig samma farhågor,
            men vi inser samtidigt nödvändigheten av att göra försvaret till
            en drogfri miljö eftersom det finns en stor risk för att andra
            personer kan komma till skada när man hanterar skarp­laddade skjutvapen.
            För många är det självklart att vi ska ha drogtester inom det
            militära liksom att vi ska ha alkotester utmed vägarna och på
            sjön. Frågan är bara om regeringens förslag är rätt väg att gå?
          </p>
          <head xml:id="i-T9hq8PhRV2g5ZioMkcLsT7" type="h1">
            Drogtester för samtliga inom försvaret
          </head>
          <p xml:id="i-7EDqh5iaoPKKhygFJ2dQj1">
            Om syftet är att höja säkerheten och skapa en drogfri miljö inom
            totalförsvaret så framstår det som lika självklart att även försvarsanställda
            omfattas av förslaget. Behovet är kanske som störst bland de män
            och kvinnor som tjänstgör utomlands i FN-sanktionerade fredsfrämjande
            uppdrag som i Afghanistan och Kosovo; uppdragen där är farliga
            och tillgången till droger är stor vilket kan leda till ett drogberoende.
            Därför yrkar vi i Miljöpartiet att förslaget även inkluderar samtliga
            anställda inom Försvarsmakten, framförallt de kvinnor och män
            som befinner sig i utlandstjänstgöring.
          </p>
          <p xml:id="i-NCPoGjHc8hr3CD7Be9xiqa">
            En annan invändning är att propositionen inte tydligt redogör
            för vilka droger som ska ingå i testerna. Och vilka läkemedel
            ska man leta efter? Detta måste tydligare definieras i lagtexten.
          </p>
          <p xml:id="i-T7V9F1ZS1WBt9Eg2DqzgG8">
            Liksom Socialstyrelsens remissvar, vill Miljöpartiet poängtera
            att det är oerhört viktigt att Försvarsmakten förmedlar hjälpkontakter
            om någon skulle fastna i försvarets drogtester. Och att Försvarsmakten
            åläggs att ta fram tydliga riktlinjer och föreskrifter för hur
            dessa hjälpkontakter ska förmedlas.
          </p>
          <p xml:id="i-JH7QaxdgbaVgKQqXg6jpzU">
            Liksom remissinstansen Uppsala universitets juridiska fakultet
            anser Miljöpartiet att slumpvisa drogtester inte är helt tillfredsställande
            då endast ca 20 procent av de total­försvarspliktiga kommer att
            testas årligen. Risken är uppenbar att denna begränsade omfattning
            inte kommer att ha någon påvisbar preventiv effekt. Risken är
            i stället stor att Försvarsmakten invaggas i en falsk säkerhet
            när man tror att man har ett kraftfullt program som ska upptäcka
            drogberoende bland de totalförsvarspliktiga, när sanningen är
            den att man inte har det.
          </p>
          <head xml:id="i-Hg6hdg2C2NCo6P4Bxy8o1W" type="h1">
            Preventiva åtgärder
          </head>
          <p xml:id="i-RMu9uTVYFxyBdN3tcmS2af">
            Ska man komma åt drogproblemet inom Försvarsmakten och samhället
            i stort krävs kraftfulla långsiktiga preventiva åtgärder som måste
            sättas in långt innan man kommer upp i värnpliktsåldern. Det är
            därför av yttersta vikt att samhället, vilket Försvarsmakten är
            en del av, för en levande kampanj mot droger. Försvaret borde
            ha en arsenal av åtgärder för att förmå de värnpliktiga att frivilligt
            avstå från droger. Man behöver också se över den psykosociala
            miljön inom det militära och till exempel underlätta tillgången
            av psykologisk hjälp för de värnpliktiga.
          </p>
          <p xml:id="i-TnDn8KrkKXwTdJiQPjM5ao">
            Sedan har vi problemet med pliktmomentet i totalförsvarsplikten.
            Enligt lag ska alla unga män göra värnplikt. Men långt ifrån alla
            gör den. I praktiken är det endast ett litet antal, drygt 10 000
            unga män och kvinnor, som gjorde värnplikten under år 2006.
          </p>
          <head xml:id="i-2uudkkJpCFVLH8w6kq9XVL" type="h1">
            Tillsätt utredning om totalförsvarsplikten
          </head>
          <p xml:id="i-VBwytzFaSib5Z5NoE3KySR">
            För att komma förbi frågan om att de som kallas till totalförsvarsplikt
            är tvungna att tjänstgöra föreslår Miljöpartiet att alla de som
            ska fullgöra värnplikt eller civilplikt ger sitt skriftliga samtycke
            till att man under sin tjänstgöring får utsättas för slumpvisa
            drogtester. De som inte accepterar riskerar då att helt undantas
            från tjänstgöring. Detta är inte en optimal lösning. Därför yrkar
            Miljöpartiet att försvarsutskottet uppdrar åt regeringen att dra
            igång en bred parlamentarisk utredning om totalförsvarsplikten
            som baserar sig på de nya hoten mot Sverige.
          </p>
          <p xml:id="i-Q9ao77N6XwnGvP3iMwYvfR">
            Miljöpartiet har i riksdagen under flera års tid hävdat att den
            säkerhetspolitiska situationen har förändrats radikalt i vår omvärld.
            De hot som Sverige i dag står inför är inte i första hand militära.
            Om det finns det i dag en bred samsyn bland partierna i Sveriges
            riksdag. Det militära försvar som vi känner i dag har kanske inte
            den mest idealiska utformningen för att möta dessa hot. Beredskapen
            för att möta dessa andra hot måste därför förbättras. Miljöförstöringen
            och växthuseffekten kan komma att orsaka såväl konflikter som
            omfattande flyktingströmmar. Kärnkraftsincidenter, oljekatastrofer
            i Östersjön och sabotage mot IT-system är exempel på nya hot mot
            Sverige och andra ekonomiskt rika nationer i vår närhet.
          </p>
          <p xml:id="i-S4ZGYueWfuKZ1WWLDevoSH">
            Stora naturkatastrofer till exempel kräver en omfattande och
            genomtänkt civil beredskap. Därför föreslår Miljöpartiet att Sverige
            ersätter den allmänna värnplikten med en frivillig värntjänst
            som bättre kan stå rustad mot de icke-militära hot som Sverige
            står inför.
          </p>
          <p xml:id="i-UJyJVkGvpD5hCAV5rVs8Mu">
            I de övriga frågor som propositionen berör har Miljöpartiet ingen
            annan uppfattning än att de är en anpassning till verkligheten,
            och därför accepterar vi dessa ändringar utan invändningar.
          </p>
        </div>
        <div xml:id="i-MWfGwSRsSw8aRey5vpsyhi" type="signatureBlock">
          <list xml:id="i-8DRFbfBBEhbCSm6RSmdM9C">
            <item xml:id="i-XNH5K14QeQuJqBrBnTpHVC" who="i-YLCb84oKoGK1m8cPa9cw3z" type="signature">
              Karla López (mp)
            </item>
          </list>
        </div>
      </div>
    </body>
  </text>
</TEI>
