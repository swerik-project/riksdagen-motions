<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00912">
  <teiHeader>
    <fileDesc>
      <titleStmt>
        <title>Bostadslångivningen till renskötande samefamiljer</title>
        <author>Martin Olsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bostadslångivningen till renskötande samefamiljer</title>
          <idno type="rdwebb">G802912</idno>
          <rs type="number">912</rs>
          <ref type="dokument_url_text">http://data.riksdagen.se/dokument/G802912/text</ref>
          <ref type="dokument_url_html">http://data.riksdagen.se/dokument/G802912</ref>
          <ref type="dokumentstatus_url_xml">http://data.riksdagen.se/dokumentstatus/G802912</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y4chDkKaWDrYgvoCr9F3Xq" type="signed"/>
        <correspContext corresp="i-Y4chDkKaWDrYgvoCr9F3Xq">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__912/mot_198485__912-001.pdf"/>
      <fw xml:id="i-L9Dwoy3oBbDptj3t8ow1QQ">
        Motion 1984/85:912
      </fw>
      <div xml:id="i-78opM4AzYhryDQY1XfxtxY" type="motHeader">
        <div xml:id="i-PB8AzaTV3YeaEJ7zX5QGpE" type="motTitle"/>
        <div xml:id="i-6qxRrf9tVk4kk1X5b9JFaE" type="motSubmissionInfo"/>
      </div>
      <div xml:id="i-952oTU3ACsFzWopW3vFE5q" type="motBody">
        <div xml:id="i-QmwfS2jxsNUU2TMYnyP4pB">
          <p xml:id="i-A7PwdPBK15XhoaMSdcPcJw">
            Martin Olsson Bostadslångivningen till renskötande samefamiljer
          </p>
          <p xml:id="i-57ynhAxcpGBXCxG7WY7x3Y">
            Renskötande samefamiljer tillhörande fjällsamebyarna måste ha
            bostad på olika platser under olika årstider för att kunna bo
            inom eller i närheten av de områden där renarna betar. Under sommaren
            är detta på fjället, under höst och vår i skogsområden i närheten
            av fjällen och under vintern i skogslandet. Avstånden mellan dessa
            olika områden kan vara mycket stora. 250 km mellan vår- och höstområdet
            och vinterbeteslandet är inte ovanligt. Dessa renskötande familjer
            behöver och måste anses ha rätt till en motsvarande bostadsstandard
            som andra grupper. Därför behöver många av dem ha fullgoda bostäder
            åtminstone på två olika platser, nämligen dels där renarna betar
            vår och höst, dels inom vinterbeteslandet. De behöver så att säga
            mer än en bostad som kan betraktas som permanent. Den statliga
            bostadslånegivningen är dock förbehållen permanenta bostäder.
            Lån kan därför endast beviljas om sökanden — inkl. hushållet i
            övrigt — är mantalsskriven på fastigheten och stadigvarande bebor
            den. Detta har medfört att länsbostadsnämnder och bostadsstyrelsen
            avslagit framställningar om lån för byggande av bostadshus inom
            vinterbeteslandet för familjer som är mantalsskrivna på och har
            bostadshus inom höst- och vårområdet. Reglerna är följaktligen
            inte anpassade efter de speciella behov som renskötande familjer
            har. Fram till den 1 juli 1982 fanns däremot förbättringslån som
            var särskilt förmånliga för samerna. Utöver lånereglerna har även
            möjligheterna till panträtt i bostadshus på arrenderad mark i
            många fall stor betydelse för samiska familjers lånemöj- ligheter,
            eftersom deras bostadshus ofta är uppförda på mark som de inte
            kunnat få förvärva. Det är otillfredsställande om boendet skall
            styras av låneformer. En acceptabel bostadsstandard på mer än
            en plats måste vara möjlig för renskötande familjer och då särskilt
            för att även barnfamiljer skall kunna ägna sig åt renskötsel och
            därigenom kunna föra vidare kunskaper och traditioner, som är
            väsentliga inslag i den samiska kulturen och är förutsättningar
            för denna kulturs bevarande. Det kan nämnas att Svenska samernas
            riksförbund (SSR) senast vid remissbehandling 1984 av rennäringskommitténs
            betänkande Rennäringens ekonomi (SOU 1983:67) tog upp detta spörsmål,
            som rennäringskommittén inte synes ha berört.
          </p>
          <pb facs="riksdagen-motions-pdf/data/198485/mot_198485__912/mot_198485__912-002.pdf"/>
          <fw xml:id="i-Bgk2BwSRKAowraXikni7Da">
            Mot. 1984/85:912 é
          </fw>
          <p xml:id="i-Ku2UbQFJ2dd5jkYN3cJdbd">
            Riksdagen bör enligt min mening ge regeringen till känna vikten
            av att bostadslånebestämmelser och eventuellt andra lagar och
            förordningar ändras så att renskötande familjer med behov därav
            får möjlighet att ha två bostäder med permanentbostadsstandard.
            Med hänvisning till det anförda hemställs att riksdagen som sin
            mening ger regeringen till känna vad som i motionen anförts om
            vikten av att renskötande samefamiljer får lånemöjligheter för
            mer än en bostad med fullgod standard.
          </p>
          <p xml:id="i-SXU1JK2c9Z3VBrvn7ZeSAU" type="date">
            Stockholm den 22 januari 1985
          </p>
          <div xml:id="i-8RPeLHMkES5UNNVUASZpvz" type="signatureBlock">
            <p who="unknown" type="signature">
              MARTIN OLSSON (c)
            </p>
          </div>
        </div>
      </div>
    </body>
  </text>
</TEI>
