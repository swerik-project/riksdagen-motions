<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00269">
  <teiHeader>
    <fileDesc>
      <titleStmt>
        <title>Jordbrukspolitik i en globaliserad värld</title>
        <author corresp="i-KGqrEB2Pzg8goYxy9CcDhd">av Lars Gustafsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jordbrukspolitik i en globaliserad värld</title>
          <idno type="rdwebb">GY02U269</idno>
          <rs type="number">U269</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U269/text</ref>
          <ref type="dokument_url_html">http://data.riksdagen.se/dokument/GY02U269</ref>
          <ref type="dokumentstatus_url_xml">http://data.riksdagen.se/dokumentstatus/GY02U269</ref>
          <ref type="doc">http://data.riksdagen.se/fil/3CD35F38-D9F7-4119-999A-A87AB91D9AE2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KGqrEB2Pzg8goYxy9CcDhd</idno>
            <name>Lars Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E3ugABbAwMgo1Rqp882aGi" type="signed"/>
        <correspContext corresp="i-E3ugABbAwMgo1Rqp882aGi">
          <note type="signatory" corresp="i-KGqrEB2Pzg8goYxy9CcDhd"/>
        </correspContext>
        <correspAction type="numbering" xml:id="i-HRaYwEQr2b5JCchhN4wrnt">
          <date when="2010-10-28"/>
        </correspAction>
        <correspAction type="submission" xml:id="i-3iXVDZ3AXPNPxEq6qVeu5h">
          <date when="2010-10-27"/>
        </correspAction>
        <correspAction type="transfer" xml:id="i-PyJtpdWmJNkMf2FPsR6iSq">
          <date when="2010-10-26"/>
        </correspAction>
        <correspAction type="assigned" xml:id="i-9zRvtBsFX91X482gXHPjNV"/>
        <correspContext corresp="i-9zRvtBsFX91X482gXHPjNV">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-9xmv753KPaCNdHu1dbWDky">
            1 Sammanfattning
          </head>
          <p xml:id="i-WRULgTYwc3RXudKJ2CxRCZ">
            Världen står inför en situation med hotande klimatförändringar,
            ökat energibehov och en världsbefolkning på väg mot nio miljarder.
            Det är dessa grundläggande omständigheter som jordbrukspolitiken
            måste ta avstamp ifrån. Genom den ökade belastningen på ändliga
            naturresurser ökar behovet av en långsiktig ansvarstagande förvaltning.
            De gröna näringarna levererar ett antal ekosystemtjänster som
            är väsentliga för en hållbar utveckling. Det behövs en mer djupgående
            diskussion kring hur dessa ska värderas.
          </p>
        </div>
        <div type="TOC" xml:id="i-2W2kX4ft5dWwMTjU4wDZPv">
          <head xml:id="i-h7ypHCrDFTFWJf1Zqq1Rf">
            2 Innehållsförteckning
          </head>
          <list>
            <item>
              1 Sammanfattning 1
            </item>
            <item>
              3 Förslag till riksdagsbeslut 3
            </item>
            <item>
              4 Den globala försörjningen av livsmedel 5
            </item>
            <item>
              4.1 Jordbruksbiståndet 5
            </item>
            <item>
              4.2 Klimatförändringen för med sig vattenbrist 6
            </item>
            <item>
              4.3 Energibehovet konkurrerar 6
            </item>
            <item>
              4.4 En friare handel 7
            </item>
            <item>
              4.5 Avveckla importtullar 7
            </item>
            <item>
              4.6 Avveckla exportstöd 8
            </item>
            <item>
              4.7 Motverka exporthinder 8
            </item>
            <item>
              5 Europeiska unionens (EU:s) ansvar 8
            </item>
            <item>
              5.1 Därför behövs en gemensam jordbrukspolitik 9
            </item>
            <item>
              5.2 Lika villkor inom EU 9
            </item>
            <item>
              5.3 Ökad kundanpassning 10
            </item>
            <item>
              5.4 EU som en global spelare 10
            </item>
            <item>
              5.5 Livsmedelssäkerhet 10
            </item>
            <item>
              6 Svensk jordbrukspolitik 11
            </item>
            <item>
              6.1 Lantbrukaren som miljövårdare 12
            </item>
            <item>
              6.2 Djurhälsa 13
            </item>
            <item>
              6.3 Enklare regler 14
            </item>
            <item>
              6.4 De gröna näringarnas konkurrenskraft 14
            </item>
            <item>
              6.5 Småskalig förädling och försäljning 14
            </item>
          </list>
        </div>
        <div type="motProposal" subtype="förslag">
          <head xml:id="i-F2bctjso675LXjmBXeHrWM">
            3 Förslag till riksdagsbeslut
          </head>
          <list style="ol">
            <item xml:id="i-TYR1g8YjTPrbCQ1LheDf2e">
              Riksdagen tillkännager för regeringen som sin mening vad som
              anförs i motionen om att anpassa jordbruksinvesteringarna till
              de befarade klimatförändringarna. 1
            </item>
            <item xml:id="i-JmEuvMdDdNig3YMGM5DudF">
              Riksdagen tillkännager för regeringen som sin mening vad som
              anförs i motionen om att stärka jordbruksbefolkningens politiska
              och sociala ställning i utvecklingsländerna.
            </item>
            <item xml:id="i-Ar7i3u3mbMHib2HCrJPvZZ">
              Riksdagen tillkännager för regeringen som sin mening vad som
              anförs i motionen om att öka jordbruksbiståndets andel av biståndet.
            </item>
            <item xml:id="i-MvTLFMiLgBFZkJkZbdjVKj">
              Riksdagen tillkännager för regeringen som sin mening vad som
              anförs i motionen om att stärka framväxandet av fungerande marknader
              och lokala jordbrukarorganisationer i utvecklingsländerna.
            </item>
            <item xml:id="i-9E64we3jMJGWS2zsdXWSq">
              Riksdagen tillkännager för regeringen som sin mening vad som
              anförs i motionen om att stärka konsumentskyddet. 1
            </item>
            <item xml:id="i-J8r1tzoEEqCxbvn9RLL2eh">
              Riksdagen tillkännager för regeringen som sin mening vad som
              anförs i motionen om att utveckla EU till en hemmamarknad med
              likvärdiga regler och krav för alla producenter, vilket stimulerar
              en rationell användning av jordbruksmarken. 1
            </item>
            <item xml:id="i-4qohC8t2rWxzNzNURRMPXW">
              Riksdagen tillkännager för regeringen som sin mening vad som
              anförs i motionen om att offentligt finansierade ersättningar
              till lantbruket ska finnas även i framtiden för att garantera
              medborgarnas behov av kollektiva nyttigheter, samt att värna det
              öppna, betade landskapet. 1
            </item>
            <item xml:id="i-QmsSstBTC5KipDYM8zjLRf">
              Riksdagen tillkännager för regeringen som sin mening vad som
              anförs i motionen om att diversifiera verksamheten i de gröna
              näringarna, med ökad inriktning mot andra nyttigheter än livsmedelsprodukter.
              1
            </item>
            <item xml:id="i-ARnzKeEwxH6rkm3fYprWuv">
              Riksdagen tillkännager för regeringen som sin mening vad som
              anförs i motionen om att fortsätta avregleringen av den internationella
              handeln. 2
            </item>
            <item xml:id="i-PvbjkoW9zn7d6eSopxewqV">
              Riksdagen tillkännager för regeringen som sin mening vad som
              anförs i motionen om att medverka till ett nytt WTO-avtal, och
              förutsägbara villkor som stimulerar investeringar i jordbruket
              i EU och övriga världen. 2
            </item>
            <item xml:id="i-Boi7nQBnAdEUkBWMLV9Nnb">
              Riksdagen tillkännager för regeringen som sin mening vad som
              anförs i motionen om att begränsa användningen av bekämpningsmedel.
              1
            </item>
            <item xml:id="i-GNryiwxDxh4zVTm7ca6miv">
              Riksdagen tillkännager för regeringen som sin mening vad som
              anförs i motionen om att införa utsläppsrätter för kväve och fosfor.
              1
            </item>
            <item xml:id="i-2u8k2zAkqKRJcB34gi7LfX">
              Riksdagen tillkännager för regeringen som sin mening vad som
              anförs i motionen om att stärka djurhälsan och djurskyddet. 1
            </item>
            <item xml:id="i-S4hanXgX5YJrqut8668Kde">
              Riksdagen tillkännager för regeringen som sin mening vad som
              anförs i motionen om att gynna lokal produktion genom ett förenklat
              regelverk. 1
            </item>
            <item xml:id="i-4g4JNKNPm3z99121F8gr7c">
              Riksdagen tillkännager för regeringen som sin mening vad som
              anförs i motionen om att minska kostnaderna för de mest skötsamma
              producenterna genom ett mer riskbaserat synsätt. 1
            </item>
            <item xml:id="i-DAbqs46yyXgLDdGrB2tU9s">
              Riksdagen tillkännager för regeringen som sin mening vad som
              anförs i motionen om att lagar och regler i större utsträckning
              anpassas med hänsyn till mindre livsmedelsföretag. 1
            </item>
            <item xml:id="i-QtNzZCrydrzdiQdeMpvcn6">
              Riksdagen tillkännager för regeringen som sin mening vad som
              anförs i motionen om att för nollskalig livsmedelsförsäljning
              bör samma regler tillämpas som för konsumtion i det egna hushållet.
              1
            </item>
          </list>
          <p xml:id="i-WU5i3xrnHXGhFNhgXGW1M7">
            1 Yrkandena 1, 58 och 1117 hänvisade till MJU.
          </p>
          <p xml:id="i-4ev4rhMXtdPp1PpA2aridE">
            2 Yrkandena 9 och 10 hänvisade till NU.
          </p>
        </div>
        <div type="motContent">
          <head type="h1" xml:id="i-DYNCCBTzMRxj5fdiRyrVLE">
            4 Den globala försörjningen av livsmedel
          </head>
          <p xml:id="i-FeEBprvC6Q5XtBom6S4Hyz">
            Jordbrukspolitiken bör ta sin utgångspunkt i en global utblick.
            EU har ett ansvar för att bidra till en fungerande global livsmedelsförsörjning.
            Världsbefolkningen ökar i antal, och beräknas uppgå till 9 miljarder
            vid seklets mitt. Ändrade matvanor med mer kött medför en ökad
            efterfrågan på jordbruksmark för foder. Världens bönder måste
            nästan fördubbla sin produktion av mat, foder och fiber till 2050
            för att möta en växande efterfrågan. Jordbruksproduktionen måste
            samtidigt anpassas till förändringar i klimatet, ett hållbart
            utnyttjande av resurserna mark och vatten samt en bibehållen biologisk
            mångfald. I takt med den befarade klimatförändringen kan vi förvänta
            oss att jordbruket i de tempererade länderna, däribland de flesta
            EU-länderna, kommer att spela en större roll för livsmedelsproduktionen.
          </p>
          <p xml:id="i-LJqjEHhCbiUF9PmE4fp8HQ">
            Antalet människor som lider av hunger har vuxit dramatiskt under
            de senaste åren. Den globala ekonomiska krisen förvärrar hungern
            genom att minska arbetstillfällen och fördjupa fattigdomen. FN:s
            livsmedelsorgan FAO beräknar att antalet hungriga ökade med ytterligare
            100 miljoner under 2009 (Källa: FAO). Därmed går fler än en miljard
            människor hungriga. Jorden, skogen och landsbygdens miljö är resurser
            som behöver användas mer och effektivare för att möta världens
            utmaningar.
          </p>
          <p xml:id="i-5Y7Qxcm2goSeDvzCGS3Fen">
            Europa måste stödja utvecklingen av jordbruket i utvecklingsländerna
            så att de kan öka jordbrukets produktivitet och samtidigt ta hänsyn
            till miljöpåverkan och livsmedelskvalitet. Mycket av européernas
            konsumtion utgörs av produkter från utvecklingsländerna, t.ex.
            kaffe, ris, frukt, m.m. Det är nödvändigt att prioritera stödet
            till jordbruksutveckling i biståndspolitiken. Även demokratin
            och de rättsliga institutionerna behöver utvecklas. Grundläggande
            rättigheter, såsom äganderätt, är ofta outvecklade. Sverige och
            EU bör därför trycka på för att få till stånd reformer som innebär
            tydliga strukturer för ägande och brukarrättigheter. Lokala jordbrukarorganisationer
            i utvecklingsländerna bör stärkas. När bönderna själva går samman
            kan de pressa priserna på insatsvaror och transporter och samarbeta
            kring marknadsföring, anskaffande av lagerlokaler och upprättande
            av fungerande marknadsplatser.
          </p>
          <head type="h2" xml:id="i-XudRHxem9nCqdCYBoyNxH7">
            4.1 Jordbruksbiståndet
          </head>
          <p xml:id="i-H2zYMBr42r9ySvRUCojBDd">
            Antalet undernärda människor på jorden har ökat till följd av
            den ekonomiska krisen och har för första gången på 40 år överskridit
            1 miljard. I Afrika finns det samtidigt inom jordbruket en potential
            att öka produktiviteten och att öka de inhemska marknadsandelarna.
          </p>
          <p xml:id="i-qptxN3PXKqgqGRXbTwwx4">
            Det är mycket beklagligt att de rika länderna sedan 1980-talet
            har minskat den del av biståndet som går till jordbruksutveckling.
            I mitten av 1980-talet gav OECD-länderna 11,5 procent av allt
            sitt bistånd till jordbrukssektorn. Tjugo år senare har denna
            andel minskat till 3,4 procent. Både Sveriges bistånd och EU:s
            bistånd behöver i mycket högre grad riktas mot jordbrukssektorn.
            Det handlar om att hjälpa till med investeringar för att öka produktiviteten,
            men också om att skapa förutsättningar för en fungerande marknad,
            exempelvis fungerande infrastruktur. Världsbankens senaste utvecklingsrapport
            om jordbruket konstaterar att BNP-tillväxt som härrör från jordbrukssektorn
            har fyra gånger så stor effekt när det gäller att höja inkomsterna
            för de fattigaste jämfört med tillväxt inom andra sektorer av
            ekonomin.
          </p>
          <p xml:id="i-TW7EDuHJRgwSAJRP6SVZT3">
            Utbyggnad av infrastruktur och skapandet av fungerande avsättningsmarknader
            för jordbruksprodukter är avgörande för jordbrukets lönsamhet
            och därmed för jordbrukssektorns möjligheter att dra till sig
            investeringar. För att förbättra marknadernas funktionssätt krävs
            inte enbart insatser inom jordbruksproduktionen, även infrastrukturen
            har avgörande betydelse för fungerande marknader. Vidare bör regeringarna
            avstå från överdriven beskattning av jordbrukarna, samt liberalisera
            handel och prissättning på produkterna. Det behövs också breda
            satsningar på forskning, teknikutveckling och rådgivningsinsatser.
            Mikrokrediter, stöd till lokala marknader samt Fair Trade har
            visat sig verkningsfulla, förutsatt att de nationella institutionerna
            stärks och att importländernas tullar hålls nere. Utan fungerande
            lokala och nationella institutioner har teknologiöverföring och
            övergång till grödor med högre avkastning ingen effekt vad gäller
            att hjälpa de fattigare, småskaliga jordbrukarna (Källa: The UN
            International Agricultural Assessment, IAASTD, 2008).
          </p>
          <head type="h2" xml:id="i-G83k3TKe7DGhRT5svHdvaE">
            4.2 Klimatförändringen för med sig vattenbrist
          </head>
          <p xml:id="i-2V6Yw5HbSjMFnSiqE2C5sb">
            Världen lider redan av vattenbrist, som väntas förvärras i framtiden.
            Som följd av den klimatförändring som befaras ske till följd av
            människans utsläpp av växthusgaser kommer skördarna att bli allt
            mer osäkra när regnen inte kommer i rätt tid eller inte är tillräckliga.
            Det vatten som kan användas till konstbevattning är samma vatten
            som industrin, boskapsuppfödningen och hushållen redan konkurrerar
            om. I framtiden kommer denna konkurrens att öka. Den knappa vattenmängden
            och dåliga vattenkvaliteten påverkar matproduktionen i negativ
            riktning, höjer matpriserna och leder till sämre kvalitet och
            säkerhet. De höjda priserna beror också på ökande energikostnader
            som har att göra med vattenpumpning, transport och saltavlägsning
            från havsvatten. För att matproduktionen ska kunna garanteras
            också i framtiden måste man effektivisera vattenanvändningen genom
            att investera i forskning och utrustning, samt förnya förvaltningen
            av vattenanvändningen och vattenpolitiken.
          </p>
          <head type="h2" xml:id="i-6iRnVKKJJ7bPXVtNmQvEUC">
            4.3 Energibehovet konkurrerar
          </head>
          <p xml:id="i-6xPq9nsGca57wdkd47XsuQ">
            Andelen jordbruksmark som används till biodrivmedel uppgår ännu
            till enbart cirka 1 procent på global nivå. Den ökade efterfrågan
            på biobränslen leder dock redan till ökad konkurrens om markanvändningen,
            vilket driver upp priserna på jordbruksprodukter. I grunden innebär
            detta en stor möjlighet för världens fattiga, eftersom de fattiga
            är överrepresenterade i landsbygdsbefolkningen, i synnerhet i
            utvecklingsländerna. Samtidigt utgör de ökande odlingsarealerna
            att den naturliga växtligheten, och med denna de naturliga ekosystemen,
            trängs undan. För att bevara ekosystemen och den biologiska mångfalden
            är det därför önskvärt att den odlade marken används så effektivt
            som möjligt. Därför bör det vara ett villkor för biobränsleodling
            att det sker en samtidig produktion av biobränslen och foder alternativt
            grödor för humankonsumtion. När biobränslen tas från skogen är
            det viktigt att detta sker på ett uthålligt sätt så att avskogning
            undviks och att den biologiska mångfalden bevaras. Det är också
            angeläget att stärka myndigheterna i de stora skogsländerna så
            att illegal avverkning förhindras och att lokalbefolkningens rättigheter
            tillvaratas.
          </p>
          <p xml:id="i-RkBNdD6PKdyRG5TYauFWqZ">
            Kritiken mot odling av biodrivmedel har gått ut på att mark tas
            i anspråk, som annars skulle kunna användas för livsmedelsproduktion.
            Hela denna problematik är komplicerad och kräver etablerandet
            av klara regelverk som styr produktionen av biodrivmedel mot största
            möjliga klimatnytta och till att utnyttja markområden respektive
            växtmaterial som inte konkurrerar med produktionen av livsmedel
            och inte äventyrar den biologiska mångfalden. Tropikerna har generellt
            bättre förutsättningar att producera biomassa. Många u-länder
            har här en möjlighet att producera för export sedan de inhemska
            behoven av drivmedel tillgodosetts, givet att regelverket skyddar
            odlingsmark och biologiskt rika marker. Industriländernas politik
            för biobränslen bör utformas så att import från olika tropiska
            länder inte missgynnas.
          </p>
          <p xml:id="i-QQLuzNcmNze1Gg1mbuHUE3">
            Livsmedelstransporterna står för en stor del av de totala internationella
            varutransporterna. Allt fler människor lär sig uppskatta exotisk
            internationell mat, vilket genererar allt mer transporter av råvaror.
            Handel är positivt, men man måste ifrågasätta transporterna ur
            ett miljöperspektiv. Utsläppen till följd av konsumtion av importerade
            livsmedel ökar. Genom ökad miljömedvetenhet kan denna påverkan
            minskas.
          </p>
          <head type="h2" xml:id="i-8a1rRqkL9c9M4KukBQ98j5">
            4.4 En friare handel
          </head>
          <p xml:id="i-HRSyDp4baEUpiju4uWwWn4">
            Handel skapar välfärd. Det är därför positivt med en fortsatt
            balanserad avre-glering av den internationella handeln. En snar
            uppgörelse inom WTO:s Doharunda skulle innebära en fortsatt utveckling
            av det globala välståndet. WTO-reglerna ska rymma möjligheter
            till socioekonomiska hänsyn och miljöhänsyn. De fattiga ländernas
            möjligheter att bygga upp sin livsmedelsproduktion ska värnas
            inom WTO.
          </p>
          <p xml:id="i-CVD9eHsLkuWXVHPh2ZGEvx">
            Handelsavtalen med utvecklingsländer ska inte utgöra hinder för
            utveckling inom jordbrukssektorn. Många länder väljer att inte
            utnyttja de möjligheter som de har enligt gällande avtal att införa
            importtullar för att skydda det inhemska jordbruket.
          </p>
          <head type="h2" xml:id="i-ErRjskieYYEkV6SRXEKvsP">
            4.5 Avveckla importtullar
          </head>
          <p xml:id="i-RnyhUKvmXwmBd9cEbkQsmx">
            Europa kan bidra till en utveckling av u-ländernas jordbruk genom
            att köpa deras produkter. Europeiska unionens tullar mot omvärlden
            ska därför tas bort. De länder som idag får exportera tullfritt
            till EU, och som därigenom skulle missgynnas av slopade tullar,
            bör kompenseras genom särskilt riktade åtgärder.
          </p>
          <p xml:id="i-XN13R3XZGrJoqPTN3U4XaD">
            Utvecklingsländerna bör under överskådlig tid ges möjlighet att
            ha ett tullskydd för att kunna bygga upp sitt eget jordbruk. EU
            bör därför i internationella förhandlingar hävda utvecklingsländernas
            rätt att själva välja i vilken utsträckning de vill skydda sitt
            inhemska jordbruk. Samtidigt är vi medvetna om att många länder
            väljer att inte utnyttja de möjligheter som de har enligt gällande
            avtal att införa importtullar för att skydda det inhemska jordbruket.
            Det är viktigt att intäkterna kommer jordbruket till del och används
            för investeringar i produktionen och infrastrukturen för distribution
            av livsmedel inom landet.
          </p>
          <p xml:id="i-Jp8XEfaVsVhJEgq3Y2dHwn">
            Frihandel innebär ökade möjligheter för utvecklingsländerna,
            men ogenomtänkta liberaliseringar kan slå snett om inte de institutionella
            förutsättningarna för en fungerande marknad finns på plats. Det
            är utan tvekan så att vissa liberaliseringar i världshandeln i
            kombination med bibehållandet av jordbrukssubventioner inom i-länderna
            inneburit svåra problem för många människor i fattigare länder.
          </p>
          <head type="h2" xml:id="i-CZDLoq7sKYd3oF3StDg4RX">
            4.6 Avveckla exportstöd
          </head>
          <p xml:id="i-QbYsd92fwip5thzjT97Nbg">
            Vid WTO-toppmötet i Hongkong i januari 2006 beslöts att i-ländernas
            exportsubsidier för jordbruksprodukter ska avvecklas före 2013.
            Avvecklingen av dessa stöd bör inledas snarast.
          </p>
          <head type="h2" xml:id="i-BfMAmJ8HFtUKeFNyfCo4XE">
            4.7 Motverka exporthinder
          </head>
          <p xml:id="i-QRhT1UQBAK9bFo4JKb17fJ">
            WTO:s medlemsländer har inte på samma sätt som för importhinder
            gjort handelspolitiska åtaganden när det gäller exportbegränsningar.
            Men exporthinder kan vara minst lika skadliga för världshandeln
            som importhinder. Kan man inte lita på möjligheterna att importera
            livsmedel måste ju varje land öka sin inhemska försörjningstrygghet.
            Frågan om exporttullar bör därför tas upp i handelsförhandlingarna.
            Staterna har ett legitimt intresse av att förhindra att jordbruksproduktionen
            i landet säljs utomlands till högstbjudande om detta innebär att
            delar av den inhemska befolkningen svälter. Överenskommelser om
            begränsningar av exporthinder bör därför åtföljas av program för
            direkt konsumtionsstöd till de fattiga, där industriländerna bör
            stå för en del av kostnaden. Samtidigt som detta görs måste inhemska
            resurser satsas också på att utveckla jordbruket genom effektivare
            brukningsmetoder. Det är inte hållbart i längden att bara förhindra
            att produktionen säljs utomlands.
          </p>
          <head type="h1" xml:id="i-Wa5otTm648jgauZkVrUF6K">
            5 Europeiska unionens (EU:s) ansvar
          </head>
          <p xml:id="i-Qhu3kCbj6Tbg1Q9bA2Kkha">
            EU har ett globalt ansvar för livsmedelsförsörjningen. Detta
            ansvar kommer att öka i takt med klimatförändringen, då jordbrukets
            produktivitet beräknas sjunka i många fattigare länder närmare
            ekvatorn. Europas ansvar ligger i att det utgör ett tempererat
            område som särskilt väl lämpar sig för livsmedelsproduktion. Europa
            har därför på kort och medellång sikt en viktig roll att spela
            för att bidra till livsmedelsförsörjningen i världens bristområden.
            Ur ett internationellt perspektiv är det därför nödvändigt att
            åkermarken nyttjas för livsmedelsproduktion eller annan produktion
            som lätt kan ställas om till livsmedelsproduktion.
          </p>
          <p xml:id="i-DKo4ttq1ujzHnaxyz8EeRQ">
            De speciella villkor som är förknippade med jordbruk och livsmedelsproduktion
            måste få konsekvenser i form av en ansvarsfullt utformad jordbrukspolitik
            som skapar rimliga förutsättningar för både livsmedelsmarknaden
            och den enskilde lantbruksföretagaren. Jorden ligger där den ligger
            och kan inte flyttas utomlands. Samtidigt bör vi ta ansvar för
            försörjningen för människor som lever i länder som saknar goda
            produktionsförutsättningar.
          </p>
          <p xml:id="i-PAkPGW1tRfBhhYHAtjfTWW">
            Landsbygden erbjuder ett antal nyttigheter, som är känsliga och
            ändliga. De speciella villkor som är förknippade med jordbruk
            och livsmedelsproduktion motiverar en jordbrukspolitik som i olika
            avseende skiljer sig från allmän närings- och handelspolitik.
            Det gäller omställning till miljömässigt hållbara brukningsmetoder,
            och att vårda och sköta även icke produktiva områden där miljöhänsyn
            fodrar särskild skötsel.
          </p>
          <head type="h2" xml:id="i-37JA7sX9xkJHCVnjUFocMT">
            5.1 Därför behövs en gemensam jordbrukspolitik
          </head>
          <p xml:id="i-Rv2QcBg5BvcK7kAJJMbPmo">
            EU behöver även fortsättningsvis ha en gemensam jordbrukspolitik.
            En nationalisering av jordbrukspolitiken skulle sannolikt innebära
            ökade subventioner och regleringar, det vill säga minskat utrymme
            för marknadsmekanismerna. Mindre länder, däribland Sverige, skulle
            missgynnas. Samhället måste vara berett att betala för de samhällstjänster
            som bara lantbruket kan leverera. Den gemensamma jordbrukspolitiken
            behövs för att detta stöd skall vara likvärdigt över hela unionen
            och inte leda till att orimliga skillnader uppstår i förutsättningarna
            mellan de olika medlemsländerna. Kristdemokraterna anser att EU:s
            jordbruksbudget bör minska över tid.
          </p>
          <head type="h2" xml:id="i-DoJM8EpdU9TwQ4WFLbHr8U">
            5.2 Lika villkor inom EU
          </head>
          <p xml:id="i-E4MuqSFdo2URsptc3WKsQM">
            Det finns ett behov av fortsatt politisk reglering av jordbruket
            för att garantera medborgarnas behov av miljömässigt odlade livsmedel
            av hög kvalitet. Den gemensamma politiken ska möjliggöra en marknad
            med lika regler för alla producenter i unionen, vilket stimulerar
            en sund konkurrens och en rationell användning av jordbruksmarken.
            Den gemensamma jordbrukspolitiken ska ge alla producenter inom
            EU samma ekonomiska villkor och kvalitetsmässiga krav. Konsumenternas
            krav ska stå i centrum genom ökad marknadsanpassning och nödvändig
            konsumentanpassad reglering. Genom förbättrad information ska
            konsumenterna kunna göra rationella val. Därför är det viktigt
            med krav på tydliga märkningssystem. Starka miljö- och djurhållningskrav,
            som innebär ökade produktionskostnader, måste få leda till högre
            priser eller ekonomisk kompensation. De miljö- och landskapsvårdande
            inslagen, som är en kollektiv nyttighet, måste också betalas av
            alla. Som konsumenter måste vi betala detta antingen via skattsedeln
            eller i butiken.
          </p>
          <head type="h2" xml:id="i-6QFrkquqDc1EPUXs6d3ubZ">
            5.3 Ökad kundanpassning
          </head>
          <p xml:id="i-9RdVrKb4rSjc9mGbnURehp">
            Den europeiska jordbrukspolitiken ska reformeras i riktning mot
            ökad kund- och marknadsanpassning i ett tempo som biologiska och
            ekonomiska förutsättningar tål, med bibehållna krav på god miljö
            och livsmedelskvalitet. Detta måste ske på ett ansvarsfullt sätt
            så att företagen och konsumenterna kan hantera anpassningen. Politiken
            ska inriktas på att främja produktion av hög livsmedelskvalitet
            för god hälsa.
          </p>
          <p xml:id="i-Pg3MUvx8Ro7VmqJjT6EFdp">
            Genom forskning och utveckling ska nya marknader öppnas för jordbruket
            inom en miljövänlig energisektor i god samverkan med livsmedelsproduktionen.
            På åkermark eller potentiell åkermark ska primärt livsmedel produceras.
            EU ska vara föregångare och initiativtagare till en jordbrukspolitik
            och livsmedelspolitik som uppfyller högt ställda miljö- och klimatkrav
            i både produktions- och distributionsledet. Ökat fokus ska inriktas
            mot forskning och utveckling av miljövänliga bränslen.
          </p>
          <p xml:id="i-HTNpgBxcyfhr2StCA2apjW">
            Gentekniken öppnar möjligheter, men det finns också obesvarade
            frågor som gör att stor försiktighet måste iakttas på området.
            Som medborgare ska man ha möjlighet att avstå produkter som innehåller
            genetiskt modifierade organismer. Det är helt nödvändigt med tydliga
            märkningssystem så att konsumenter, inte minst allergiker, upplyses
            om att livsmedlet utsatts för genmodifiering. Det är också viktigt
            att kommuner, andra lokala myndigheter och organisationer har
            laglig rätt att endast köpa in varor som är fria från genetiskt
            modifierade organismer.
          </p>
          <head type="h2" xml:id="i-KfHo6xMwjxMgdHLULdzZdx">
            5.4 EU som en global spelare
          </head>
          <p xml:id="i-BKfn4pT2yKkLhANFwGokh8">
            EU är världens största livsmedelsimportör och samtidigt världens
            största livsmedelsexportör. För att det europeiska jordbruket
            ska ha förutsägbara villkor behövs ett nytt WTO-avtal. Ett nytt
            WTO-avtal ska innebära en större förutsägbarhet och stimulera
            till fler investeringar i jordbrukssektorn världen över.
          </p>
          <head type="h2" xml:id="i-NrcyxXw92CuETwf2EjXR9r">
            5.5 Livsmedelssäkerhet
          </head>
          <p xml:id="i-JbizF2YyzLFG4CoGPJ9Cwp">
            Konsumenten har rätt att känna sig trygg med den mat han eller
            hon äter. Det behövs tydliga regler för ursprungsmärkning, fullständig
            innehållsdeklaration, märkning av genmodifierade varor m.m. Förtroendet
            för svenska livsmedel är högt. Sverige har bland de friskaste
            djuren i världen. De högt ställda kraven på produktions- och distributionskostnader
            måste betalas av konsumenten, antingen via skattsedeln eller direkt
            i butiken. Tydliga gemensamma regler skapar förutsättningar för
            en fungerande marknad på lika villkor inom EU. När marknaden fungerar
            kan medvetna konsumenter genom sina val driva fram en utveckling
            mot ännu högre livsmedelskvalitet.
          </p>
          <p xml:id="i-E7h7BvruTzUfLhYJTNWvyg">
            Det är viktigt att EU skapar tydliga gemensamma regler för användning
            av kemiska bekämpningsmedel. Vi måste kunna lita på att den mat
            vi köper är sund och frisk. Genom ökade kunskaper om biologiska
            och biotekniska metoder kan användningen av konstgödsel och kemiska
            bekämpningsmedel inom det europeiska jordbruket minskas.
          </p>
          <p xml:id="i-AzZLhpHGGhQgJU2xszv4Sq">
            Konsumentskyddet behöver stärkas inom EU. Ett tydligt system
            för ursprungsmärkning och för ekologisk märkning ska eftersträvas.
            Det är viktigt att konsumenten får bra och tydlig information
            om vad olika varor innehåller och vilken klimatpåverkan de har.
            De långväga transporterna av livsmedel är ett problem som skapar
            oro kring matens kvalitet. Transporter bidrar till utsläpp av
            växthusgaser. En ökad andel närproducerat innebär minskade transporter
            och ett ökat förtroende för livsmedelskvaliteten.
          </p>
          <p xml:id="i-TjmUP7LKy6SpV9AEGT8Ftd">
            Försiktighetsprincipen ska leda till en restriktiv hållning mot
            genetiskt modifierade livsmedel. Den genetiska variationen får
            inte utarmas. Forskning kring de långsiktiga riskerna med GMO
            måste fortsätta och resultaten måste vara vägledande för beslut
            som tas.
          </p>
          <head type="h1" xml:id="i-LKduiDJ5T9tQnHLztwfrRB">
            6 Svensk jordbrukspolitik
          </head>
          <p xml:id="i-JRJihvpmhpsLCCRGcZkedi">
            Jordbrukssektorn och lantbruksföretagen är en viktig tillväxtbransch.
            Klimatförändringarna väntas medföra att växtsäsongen förlängs
            med 1-2 månader i Sverige, medan södra Europa kommer att få ökad
            torka och lägre produktion. Detta ger Sverige en möjlighet och
            ett ansvar att öka sin livsmedelsproduktion. De gröna näringarna
            kan spela en viktig roll i omställningen till ett hållbart samhälle
            och samtidigt innebära att många nya arbetstillfällen skapas på
            den svenska landsbygden.
          </p>
          <p xml:id="i-HegiKXA2uvXzdifaePyLjZ">
            Svensk jordbrukspolitiks viktigaste uppgift i relation till europeisk
            politik är att garantera lika ekonomiska villkor mellan svenska
            och andra europeiska bönder. Ett mycket nära samarbete mellan
            staten och producentorganisationerna är nödvändigt, vid beslut
            om angelägen styrning med miljökrav och avgifter. Den svenska
            regeringens position i förhandlingarna kring den gemensamma jordbrukspolitikens
            utformning bör fastställas i samråd med jordbrukets och landsbygdens
            organisationer.
          </p>
          <p xml:id="i-XkqVCCQs8nZMiMtyMfhh2u">
            Strävan efter att ha ett jordbruk med kvalitetsmässigt fullvärdiga
            livsmedel kan ge Sverige många konkurrensfördelar. Jordbruksföretagarna
            ska ges förutsättningar att långsiktigt bedriva sin livsmedelsproduktion
            tillsammans med därtill hörande kultur- och miljöarbete. Landsbygdsutvecklingen
            ska inriktas på utveckling av ett differentierat företagande,
            där man tar till vara förädlingspotentialer. Svenskt jordbruk
            är den viktigaste ekonomiska motorn för en levande landsbygd.
          </p>
          <head type="h2" xml:id="i-9enowoghes66Rvb9VSr9pu">
            6.1 Lantbrukaren som miljövårdare
          </head>
          <p xml:id="i-PFKDstNcuuCBFiE7iTfjzf">
            Svenskt kulturlandskap är en viktig bärare av biologisk mångfald.
            Lantbruksföretagaren står i många avseenden för det trygga, långsiktiga
            och konsekventa förvaltarskapet. Ett arv väl värt att föra vidare.
            I Sverige befinner sig det öppna landskapet i fara. Ansenliga
            natur-, miljö- och kulturvärden står på spel. Hagar och betsmarker
            växer igen. Bygder överges. När det öppna landskapet hotas försvinner
            samtidigt en biotop som är viktig för många växt- och djurarters
            överlevnad.
          </p>
          <p xml:id="i-87xbyxEQoiG3Unf6hDE9jn">
            En förutsättning för det öppna landskapet är att marken brukas
            och betas. Det är därför nödvändigt att den svenska mjölk- och
            köttproduktionen värnas. Även hästnäringens betydelse ska i detta
            sammanhang lyftas fram. För att kunna hålla djur på markerna under
            sommaren krävs odling av vinterfoder. Ett riktat vallstöd är ett
            verksamt instrument för att möjliggöra fortsatt djurhållning och
            nyttjande av naturbetesmarkerna. Vallodling och betesmarker kompletterar
            således varandra och båda dessa former för markanvändning bör
            finnas i hela landet.
          </p>
          <p xml:id="i-KNAoZ5GdbbKrB17M9at3fd">
            Ett ändamålsenligt skydd behövs för att säkra de biologiska värdena
            gentemot det rörliga friluftslivet. Utveckling och forskning för
            miljövänliga drivmedel ska öka svensk jordbruks- och skogsproduktion.
            Extensiv odling ska långsiktigt hushålla med hög mark- och jordkvalitet.
            Ekologisk produktion ska utvecklas i takt med marknadens efterfrågan.
            De senaste åren har företag med småskalig livsmedelsproduktion
            kunnat dra nytta av marknadens ökade efterfrågan på ekologiska
            produkter och mat med lokal prägel. Ändå visar det sig att det
            är svårt att nå riksdagens mål om att 20 procent av jordbruksarealen
            skall vara certifierad ekologisk odling år 2013. År 2008 var endast
            9,3 procent sådan mark (Källa: Regeringens budgetproposition prop.
            2009/10:1). Regeringen konstaterar i budgetpropositionen för 2010
            att några av de befintliga miljöersättningarna inom Landsbygdsprogrammet
            har en lägre anslutning än väntat. För att de mål som finns angivna
            i programmet ska kunna uppnås, och därmed flera av riksdagens
            fastställda miljökvalitetsmål, föreslår regeringen att vissa miljöersättningar
            ska förstärkas. Det gäller bl.a. ersättningar för ekologiska produktionsformer,
            upprätthållande av hävden av ängs- och betesmarkerna samt vatteninsatser.
            Vi anser att regeringen bör agera kraftfullt för att uppnå de
            fastställda miljömålen inom jordbruket. Riktade åtgärder inom
            bl.a. Landsbygdsprogrammet ger goda förutsättningar för en ökad
            produktion av ekologiska livsmedel som kan tillgodose konsumenternas
            efterfrågan. Kommuner och landsting spelar en viktig roll för
            att nå målet om att 25 procent av den offentliga konsumtionen
            av livsmedel ska vara ekologiska livsmedel.
          </p>
          <p xml:id="i-2WLjLvm6RFgaLhjguQrHc8">
            Det finns i Sverige ett antal styrmedel som syftar till att minska
            utsläppen av kväve och fosfor till sjöar och hav. Flertalet av
            dessa är sektors- eller åtgärdsspecifika, vilket skapar dåliga
            förutsättningar för att styra mot kostnadseffektiva åtgärder.
            Forskningsresultat pekar också på dessa styrmedel genererat onödigt
            kostsamma åtgärder.
          </p>
          <p xml:id="i-RR5VBj4kVGSrxzScJTJpww">
            Naturvårdsverket har föreslagit införandet av ett system med
            avgifter för kväve och fosfor, som kan innebära en gradvis övergång
            till ett system med överlåtelsebara utsläppsrätter (Källa: Naturvårdsverkets
            rapport 5913, 2008). Avgifterna skall betalas för utsläpp som
            överskrider ett angivet tak. För eventuella utsläpp som överskrider
            utsläppstaket kan utsläpparen välja mellan att antingen genomföra
            egna åtgärder för att minska utsläppen eller betala en avgift
            till en reglerande myndighet. Denna myndighet tecknar sedan avtal
            med aktörer som utför åtgärder som kompenserar för den överskjutande
            belastningen. Efterhand kan en andrahandsmarknad upprättas för
            handel med belastningsrättigheter. Naturvårdsverket föreslår att
            systemet först skall testas i ett pilotområde. Regeringen bör
            gå vidare med Naturvårdsverkets förslag. På sikt bör kravet på
            sådana utsläppsrätter också vidgas till att omfatta alla spårbara
            utsläpp av dessa ämnen, även från industrier. Genom effektiva
            åtgärder skulle lantbruksföretagaren då kunna tjäna på att sälja
            utsläppsrätter och därigenom få kapital till ytterliggare förbättringar
            i sin produktion. Ett system med utsläppsrätter bör få största
            möjliga geografiska täckning.
          </p>
          <head type="h2" xml:id="i-Mk2Zaq3znqnsjik8W5NMoU">
            6.2 Djurhälsa
          </head>
          <p xml:id="i-RA3WQGnfpVPdCxZJGkBLMk">
            Det är viktigt att konsumenterna har tillgång till korrekt och
            tydlig information om krav på djurskydd och djurhälsa. Både offentliga
            och ideella aktörer kan spela en viktig roll för att vägleda konsumenterna.
            Under lång tid har svenska staten investerat mycket i att förebygga,
            kontrollera och bekämpa inhemska djursjukdomar. I och med dessa
            program kan de direkta kostnaderna för bekämpningen vid akuta
            sjukdomsutbrott hållas nere. Dessa uppbyggda kontroll- och bekämpningsprogram
            är grunden i den svenska modellen för god djurhållning och livsmedelssäkerhet.
          </p>
          <p xml:id="i-BM19kgM5HmcdD2SYL5WDHF">
            Övervakningen av sjukdomar som kan smitta till människa, s.k.
            zoonoser, har direkt betydelse för människors hälsa och för kostnaderna
            för hälso- och sjukvård. Handel med levande djur är en stor riskfaktor
            vad gäller spridning av smittsamma sjukdomar. Att minska användningen
            av antibiotika i djurhållningen är inte bara en fråga om djurhälsa,
            utan även folkhälsa. EU har från och med år 2006 börjat fasa ut
            antibiotika i djurfoder. Resten av världen bör följa EU:s linje.
            Till att börja med bör den generella användningen av antibiotika
            begränsas.
          </p>
          <p xml:id="i-NfY7Zv8x5G5b5mGfidWCEw">
            De långa och ofta plågsamma djurtransporterna som förekommer
            inom EU är oacceptabla. För att korta transporter och transporttider
            bör EU främja närbelägna, eller mobila, småskaliga slakterier
            med bibehållen livsmedelssäkerhet. EU-stöd av olika slag bör kunna
            användas för investeringar för förbättrat djurskydd. Alla bidrag
            för transport av levande djur måste upphöra. Sverige har varit
            pådrivande för att transport på färjor ska räknas in i den totala
            transporttiden för djur, vilket gick igenom 2008. Djuren får nu
            transporteras max 28 timmar innan de måste vila. Detta är alldeles
            för länge. Gränsen måste sänkas till 8 timmar.
          </p>
          <head type="h2" xml:id="i-FyNH4rjt8pAwC7etmq9TQy">
            6.3 Enklare regler
          </head>
          <p xml:id="i-5sAchPWxaKHU2qoe9r3RR9">
            Alliansregeringen bedriver ett omfattande arbete med att förenkla
            reglerna för småföretagare. De största förenklingarna har gjorts
            just inom jordbruksområdet, där företagarnas kostnader för regelhanteringen
            har kunnat minska med 3 miljarder kronor per år. Detta regelförenklingsarbete
            bör fortsätta. För varje regel vill vi resa frågorna: Behövs denna
            regel? Löser den det problem som den ska? Vilken kostnad innebär
            den för ett företag?
          </p>
          <p xml:id="i-VmSC33XHqvLdR1qDAgFjm5">
            I synnerhet behöver regelverket kring småskalig lokal produktion
            förenklas. Det är förvisso företagarna själva som, i samspel med
            marknaden, har bäst förutsättningar för att utveckla sina företag
            och sin produktion. Statens roll bör vara att skapa goda förutsättningar
            för producenter och konsumenter. Det finns dock regler som drabbar
            små företag oproportionerligt. Ett förenklat och tydligare regelverk
            är nödvändigt. Det gäller bl.a. flexiblare krav på köttbesiktning,
            insatser för att underlätta gårdsnära slakt, minskade kontrollavgifter,
            samt insatser för vägledning och kompetensutveckling.
          </p>
          <head type="h2" xml:id="i-PorhPcRZTEeQaHE51m8AHT">
            6.4 De gröna näringarnas konkurrenskraft
          </head>
          <p xml:id="i-MK9LLEs6UNCsp3hGtRqWYn">
            De svenska produktionskostnaderna är höga i förhållande till
            konkurrentländerna. Framför allt gäller detta den arbetskrävande
            animalieproduktionen. De ambitiösa reglerna för djurhållningen
            innebär en väsentlig skillnad i kostnaden för produktion av animalier.
          </p>
          <p xml:id="i-A6mrUtzpPwkJSpdy1Top1F">
            Trots att de svenska konsumenterna i undersökningar ofta uppger
            sig vara beredda att betala mer för svenskproducerat kött, ser
            verkligheten annorlunda ut. Den stora majoriteten av svenska konsumenter
            väljer det billigaste köttet, som oftast är importerat. För att
            öka den svenska animalieproduktionens konkurrenskraft är det därför
            nödvändigt att se över kontrollen och debiteringen av de mest
            kostnadskrävande djurskyddsåtgärderna. Kostnaderna kan sänkas
            för de mest skötsamma producenterna genom en mer riskbaserad tillsyn.
            Det är också av stor vikt att EU:s gemensamma regler, exempelvis
            tvärvillkoren, efterlevs i alla medlemsländer. Det leder till
            en konkurrens på lika villkor.
          </p>
          <p xml:id="i-HqBkPwdJtiaVo84n6am6dn">
            En diversifiering av de gröna näringarna, med ökad inriktning
            mot andra nyttigheter än livsmedelsprodukter, är en nödvändig
            utveckling under alla omständigheter.
          </p>
          <head type="h2" xml:id="i-8LhMaAz51FQqtS8Dcf1grH">
            6.5 Småskalig förädling och försäljning
          </head>
          <p xml:id="i-4fKcTSgJ5DJxW4zXvZoBCS">
            Alliansregeringen har initierat satsningen Sverige det nya matlandet.
            Detta initiativ svarar mot ett stort intresse för närproducerade
            livsmedel och småskalig livsmedelsförädling. Sammanlagt satsar
            regeringen 160 miljoner kronor på kompetensutveckling hos företagare
            för att stödja småskalig livsmedelstillverkning och utveckling
            av företag inom mat och turism.
          </p>
          <p xml:id="i-4PctdzZVXNr6mM99Y4FD4R">
            Lagar och regler måste i större utsträckning anpassas till att
            ta hänsyn till mindre livsmedelsföretag. Avgifter för rutininspektioner
            skall vara återhållsamma och skall endast tas ut för tillsynsbesök
            som verkligen äger rum. Avgifterna för förnyade inspektioner till
            följd av avvikelser från regelverket skall ej överstiga ett rimligt
            självkostnadspris för en kommun.
          </p>
          <p xml:id="i-LVbKnnAieDsG6aM8LEjNeW">
            Vid sidan av småskalig produktion har även begreppet nollskalig
            produktion fått ökad aktualitet. Det handlar om när den som bedriver
            viss jordbruksverksamhet för självförsörjning säljer exempelvis
            kött till grannen eller andra enskilda. För t.ex. de tillfällen
            då några ägg, en höna, en stek av hägnad hjort eller dylikt säljs
            privat till exempelvis en granne eller släkting skall de regler
            tillämpas som gäller för konsumtion i det egna hushållet. Sådan
            försäljning skall alltså inte betraktas som utbjudande på marknaden
            i EU-lagstiftningens mening. Förutsättningen är att sådan försäljning
            är ringa i omfattning och ej sker under butiksliknande former.
            För nollskalig livsmedelsförsäljning skall samma regler tillämpas
            som för konsumtion i det egna hushållet.
          </p>
          <p xml:id="i-JUVaVckKH2udPWB6GimbnT">
            Lagstiftningen skall utvecklas så att den tar hänsyn till vilt
            som föds upp i hägn. Varken de regler som gäller för tamdjur eller
            de regler som gäller för vilda djur är fullt ut anpassade för
            ej domesticerade djur som föds upp i hägn.
          </p>
        </div>
        <div type="motSignatures">
          <list>
            <item xml:id="i-BRXe1FdU5FHGpCCsH6rGq1">
              Lars Gustafsson (KD)
            </item>
          </list>
        </div>
      </div>
    </body>
  </text>
</TEI>
