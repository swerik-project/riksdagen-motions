<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199495-KrU-00004">
  <teiHeader>
    <fileDesc>
      <titleStmt>
        <title>med anledning av skr. 1994/95:127 Ungdomsfrågor</title>
        <author corresp="i-h1aVBzexdmWPt4dFvXiYA i-yK38BEJnELUH8aVLdVNbu i-h1aVBzexdmWPt4dFvXiYA i-yK38BEJnELUH8aVLdVNbu">av Inger Davidson och Fanny Rizell (kds)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 1994/95:127 Ungdomsfrågor</title>
          <idno type="rdwebb">GI02Kr4</idno>
          <rs type="number">Kr4</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GI02Kr4/text</ref>
          <ref type="dokument_url_html">http://data.riksdagen.se/dokument/GI02Kr4</ref>
          <ref type="dokumentstatus_url_xml">http://data.riksdagen.se/dokumentstatus/GI02Kr4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-h1aVBzexdmWPt4dFvXiYA</idno>
            <name>Inger Davidson</name>
            <state type="partyAffiliation" ref="Q213654">
              <desc>kds</desc>
            </state>
          </person>
          <person gender="woman">
            <idno>i-yK38BEJnELUH8aVLdVNbu</idno>
            <name>Fanny Rizell</name>
            <state type="partyAffiliation" ref="Q213654">
              <desc>kds</desc>
            </state>
          </person>
          <person gender="woman">
            <idno>i-h1aVBzexdmWPt4dFvXiYA</idno>
            <name>Inger Davidson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-yK38BEJnELUH8aVLdVNbu</idno>
            <name>Fanny Rizell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PDWkaZ9PdptCVV6e4hb1vv" type="basedOn"/>
        <correspContext corresp="i-PDWkaZ9PdptCVV6e4hb1vv">
          <ref>Regeringsskrivelse 1994/95:127</ref>
        </correspContext>
        <correspAction xml:id="i-YHTFg5JP9jXXQ7SicR7dKh" type="signed"/>
        <correspContext corresp="i-YHTFg5JP9jXXQ7SicR7dKh">
          <note type="signatory" corresp="i-h1aVBzexdmWPt4dFvXiYA"/>
          <note type="signatory" corresp="i-yK38BEJnELUH8aVLdVNbu"/>
          <note type="signatory" corresp="i-h1aVBzexdmWPt4dFvXiYA"/>
          <note type="signatory" corresp="i-yK38BEJnELUH8aVLdVNbu"/>
        </correspContext>
        <correspAction xml:id="i-NF8ftLGAyrJ62jruyR4MWJ" type="referral">
          <date when="1995-02-16"/>
        </correspAction>
        <correspAction xml:id="i-AXoA2U1fewVaqB6muS4Ho3" type="dismissal">
          <date when="1995-02-14"/>
        </correspAction>
        <correspAction xml:id="i-KnppE6gxLaMDRfxQH8svRZ" type="submission">
          <date when="1995-02-10"/>
        </correspAction>
        <correspAction xml:id="i-Vb6YL2yHFeUKgYi6RMKK1x" type="referral">
          <date when="1995-02-16"/>
        </correspAction>
        <correspAction xml:id="i-Wf2Juwsjh3nHay8fARqhhL" type="dismissal">
          <date when="1995-02-14"/>
        </correspAction>
        <correspAction xml:id="i-Wp3nWBiP3KehhcUPaL3CHa" type="submission">
          <date when="1995-02-10"/>
        </correspAction>
        <correspAction xml:id="i-PFEXm6JRRku4xhSRNHtS2U" type="assigned"/>
        <correspContext corresp="i-PFEXm6JRRku4xhSRNHtS2U">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199495/mot_199495_KrU_4/mot_199495_KrU_4-001.pdf"/>
      <div xml:id="i-LxdaADbCVJNqwmvU8weqPo" type="motHeader">
        <div xml:id="i-UPYRCM2Umdi55vcq5QRbFV" type="motTitle"/>
        <div xml:id="i-ACfjoEc8rzGivEnwAU4emP" type="motSubmissionInfo"/>
      </div>
      <div xml:id="i-AZ7LmBq6YYJVjCTN2RyLbg" type="motBody">
        <div xml:id="i-WHi1Nh34sAh1zkjc6TF3ek">
          <p xml:id="i-HzsjoJzerBewiB8aNnS4SY">
            Motion till riksdagen
          </p>
          <p xml:id="i-9fT6QqGqXTb4t7dGdTV4uf">
            1994/95:Kr4
          </p>
          <p xml:id="i-JhKBPfbQb6u3nwxPq76kA5">
            av Inger Davidson och Fanny Rizell (kds) med anledning av skr.
            1994/95:127 Ungdomsfrågor
          </p>
          <p xml:id="i-SEXb8dSTuqPngLjeJRpcPw">
            Ungdomars framtidstro formas i stor utsträckning av deras framtidsutsikter.
            En positiv framtidstro motiverar engagemang, utbildning, ansvar
            och stimule- rar till delaktighet i samhället. Brist på framtidstro
            och på de egna möjlighe- terna att skapa ett gott liv för sig
            själva och sina närmaste leder lika osvikligt till brist på engagemang
            och ansvarstagande. Att hitta vägar för att ge våra ungdomar framtidstro
            och vilja till engagemang är därför en uppgift för hela samhället.
            När identiteten formas behövs nära och varma relationer med vuxna
            männi- skor som är mogna att tåla konflikter och frigörelseprocesser
            utan att svika. Föräldrar behöver stöd i sin roll för att orka
            med det civilkurage som krävs för den uppgiften. För att kunna
            bryta sig loss och bli en självständig individ måste man ha något
            att bryta sig loss ifrån. Idag saknar tyvärr många ungdo- mar
            vuxna i sin närhet som orkar, har tid och vilja att vara den trygghetsfaktor
            som är en förutsättning för frigörelseprocessen och identitetsskapandet.
            Det är en av förklaringarna till den rotlöshet och det utanförskap
            som många ung- domar ger uttryck för idag. Samtidigt som ungdomar
            tydligt uttrycker att de vill ha mer kontakt med vuxna sitter
            äldre människor ofta isolerade utan kon- takt ens med sina närmaste
            Större gemenskap mellan generationerna, inte bara mellan föräldrar
            och barn utan i alla olika miljöer i samhället är en viktig förutsättning
            för att öka ungdomarnas möjligheter att utveckla självkänsla och
            stark identitet. Därför måste olika åtgärder vidtas för att bryta
            generationsseg- regationen genom att samvaron mellan generationerna
            underlättas. En annan viktig faktor för identitetsskapandet är
            känslan av kontinuitet. Den stöds av ett allmänt accepterat normsystem
            för hur samverkan mellan människorna i ett samhälle ska fungera.
            En etik som betonar alla människors lika värde och det personliga
            ansvaret för sig själv och sina medmänniskor är en viktig grund
            när en ung människa söker fast förankring i en snabbt förän- derlig
            omvärld. Samtidigt som etiken och normsystemet syftar till fasthet
            och skydd av varje individ måste det inspirera till utveckling
            av personligheten, till initiativ och nytänkande, till vilja att
            ta ansvar för allt större både person- liga och gemensamma uppgifter.
            Också i upplevelsen av förändring behöver man en referensram,
            en trygghet i att man kan lita på både medmänniskors och det offentligas
            handlande. De flesta av de beslut som fattas av politiker och
            av offentlig förvaltning påverkar också, direkt eller indirekt,
            ungdomarnas framtidsutsikter. Miljöpo-
          </p>
          <pb facs="riksdagen-motions-pdf/data/199495/mot_199495_KrU_4/mot_199495_KrU_4-002.pdf"/>
          <p xml:id="i-KQpmnoYrK46XRoiQuY5tKK">
            litiska beslut bestämmer deras framtida livsbetingelser, beslut
            inom närings- politikens område påverkar chanserna att få jobb,
            hur ekonomin hanteras får effekter för framtida skatteuttag och
            bidragssystem, skolpolitikens utform- ning påverkar deras dagliga
            liv mycket påtagligt. Det finns ett stort behov av samordning
            av de insatser som görs för ungdomar på olika nivåer i samhället.
            Risken är annars stor att de inte får avsedd effekt. Det gäller
            inte minst ungdo- mar som har behov av särskilda insatser. Den
            förra regeringen blev den första att presentera en samlad proposition
            om ungdomspolitik. I den angavs sex riktlinjer för ungdomspolitiken,
            vilka riksdagen sedan ställde sig bakom. Riktlinjerna ska ge vägledning
            för statliga och kommunala insatser för ungdomar. Eftersom ungdomsfrågor
            berör flera olika områden är det viktigt att man samverkar över
            traditionella gränser både mellan olika offentliga myndigheter
            och förvaltningar och mellan förvalt- ningar och ideella krafter
            i samhället. Ungdomarna själva är den viktigaste resursen i allt
            utvecklingsarbete och det måste därför utgå från ungdomarnas perspektiv.
            Riksdagen beslutade om följande riktlinjer för ungdomspolitiken:
            Stödjande insatser. De offentliga insatserna för ungdomar bör
            i första hand vara stödjande och bygga på ungdomars, föräldrars
            och andra närståendes en- gagemang. Helhetssyn. Åtgärder inom
            olika områden skall präglas av en helhetssyn på ungdomars situation
            och utgå från ett ungdomsperspektiv. Goda uppväxtvillkor. Alla
            ungdomar skall ha rätt till goda uppväxtvillkor som tillgodoser
            både behovet av trygghet och av personlig utveckling. Etablering
            i vuxensamhället. Ungdomar skall ges goda förutsättningar att
            etablera sig som vuxna och göra egna val. Främja ansvarstagande.
            Ungdomars personliga ansvarstagande, med- mänsklighet, delaktighet
            och inflytande skall främjas. Ökad samverkan. Myndigheter och
            organisationer bör i ökad utsträckning samverka i ungdomspolitiska
            frågor. Engagemanget inom den ideella sektorn skall tas tillvara.
          </p>
          <p xml:id="i-QDRviy96z8D2HM2vFgvSru">
            Det är märkligt att regeringen i sin skrivelse om ungdomsfrågor
            inte med ett ord redovisar på vilket sätt arbetet hittills att
            förverkliga de mål för ungdoms- politiken som riksdagen beslutade
            om så sent som i våras har fortskridit. Att bara hänvisa till
            en ny proposition innebär att det påbörjade förnyelsearbetet bromsas
            upp på ett olyckligt sätt. Många offentliga insatser har tidigare
            varit baserade på att ungdomar måste sysselsättas, bland annat
            för att förebygga sociala problem. En bättre helhets- syn leder
            till att man också ser ungdomarna som en viktig resurs i samhället,
            inte bara som framtida arbetskraft och blivande vuxna. Det är
            ungdomars en- gagemang, kreativitet, nytänkande och ifrågasättande
            som bidrar till dynami- ken i samhället. Nu pågår en hel del nyskapande
            arbete runt om i landet där otraditionella arbetsmetoder och samverkansformer
            prövas. En väsentlig upp- gift är därför att följa hur den utvecklingen
            påverkar ungdomars uppväxtvill- kor. I riksdagens beslut ingick
            delvis nya uppgifter för Ungdomsstyrelsen som också omorganiserades
            för att på ett bättre sätt kunna arbeta för att genomföra
          </p>
          <p xml:id="i-UBeQyqt4o4teBqCYEZcAhj">
            Mot. 1994/95 Kr4
          </p>
          <p xml:id="i-5hxByTrGK3jSb8piAK1E47">
            10
          </p>
          <pb facs="riksdagen-motions-pdf/data/199495/mot_199495_KrU_4/mot_199495_KrU_4-003.pdf"/>
          <p xml:id="i-8yxaMQ7yUvabskJiRjQLkQ">
            riktlinjerna för ungdomspolitiken inte minst på kommunal nivå.
            En av de upp- gifter som Ungdomsstyrelsens arbete skall inriktas
            på under perioden 1994/95-19957/96 är att kartlägga ungdomars
            uppväxtvillkor samt följa upp och utvärdera ideellt och offentligt
            ungdomsarbete som ett led i ett utvecklat sektorsövergripande
            arbetssätt. I regeringens skrivelse aviseras en rapport om ungdomars
            uppväxtvillkor från Ungdomsstyrelsen under våren men vi note-
            rar att ingenting sägs om utvärderingen av ideellt och offentligt
            ungdomsar- bete i det sammanhanget. Kristdemokraterna förutsätter
            att uppdraget till Ungdomsstyrelsen ligger fast i sin helhet och
            förväntar oss att rapporten också innehåller en utvärdering av
            ideellt och offentligt ungdomsarbete. Vi finner det också anmärkningsvärt
            att det viktiga arbete som pågår i den ideella be- redningen och
            som kan bidra till att förbättra ungdomars uppväxtvillkor och
            möjlighet till delaktighet ännu inte kommit igång efter regeringsskiftet.
            Det är positivt att regeringens skrivelse betonar vikten av att
            stora ansträng- ningar görs för att skapa ett samhälle där alla
            har möjligheter att få ett arbete. Samtidigt är det inte minst
            i tider av hög arbetslöshet, särskilt bland ungdo- mar, viktigt
            att samhällsdebatten inte skapar ett klimat där människovärdet
            knyts till innehavet av traditionellt förvärvsarbete eller till
            en yrkesidentitet. Trots den ekonomiska uppgång vi har för närvarande
            är arbetsmarknadssi- tuationen för ungdomar fortfarande mörk.
            Därför är det viktigt att ungdo- marna erbjuds meningsfull utbildning
            eller praktik. Enligt vår bedömning är det en stor chanstagning
            regeringen gör genom att ersätta det väl fungerande och inarbetade
            systemet med ungdomspraktik med en ny åtgärd — ungdoms- introduktionen.
            Ungdomspraktiken har under vissa perioder omfattat ca 100 000
            ungdomar och flera undersökningar har visat att en mycket hög
            andel av ungdomarna varit nöjda med systemet. Idag har knappt
            60 000 ungdomar en ungdomspraktikplats, som de förlorar den 1
            juli 1995. Ungdomsintroduk- tionen omfattade 1500 ungdomar under
            januari. Även om det var den första månaden bådar det inte gott.
            Kristdemokraterna har i en särskild motion om ungdomsarbetslöshet
            istället föreslagit att ungdomspraktiken skall utvecklas i riktning
            mot en mer långsiktig lösning , med praktik- och lärlingsplatser.
            Det finns också anledning att diskutera andra sätt för ungdomar
            att etablera sig på arbetsmarknaden i framtiden. Även detta belyser
            vi i en tidigare motion där vi bla föreslår en skatterabatt för
            vissa tjänsteföretag som drivs av ungdo- mar. Det är långt kvar
            när det gäller att ge ungdomar en självklar plats i samhäl- let,
            men flera viktiga steg har ändå tagits för att skynda på utvecklingen.
            I december 1992 tillsattes en utredning, kallad Generationsutredningen,
            som presenterade sitt betänkande ” Tillvarons trösklar — Ungdomars
            levnadsvillkor och framtidsutsikter” förra våren. Syftet med utredningen
            var att samman- ställa kunskaper och ge en helhetsbild av ungdomars
            livsvillkor, ge förslag på hur generationsperspektivet kan få
            en mer fram-skjuten plats i det politiska beslutsfattandet samt,
            lägga förslag som bidrar till att under-lätta ungdomars etablering,
            främst på arbets- och bostadsmarknaden. Nu är det viktigt att
            arbe- tet med att utarbeta förslag utifrån utredningens slutsatser
            påskyndas. Utredningen betonade bland annat vikten av ytterligare
            initiativ för att stärka ungdomars inflytande på olika nivåer.
            Det är nödvändigt att på allvar anta utmaningen att ge ungdomar
            möjligheter att engagera sig i samhällsarbe-
          </p>
          <p xml:id="i-L25BZNKCYhYHm5zRqTnZxU">
            Mot. 1994/95 Kr4
          </p>
          <p xml:id="i-PxoPCt2Tnf1JUFixmA6TCg">
            11
          </p>
          <pb facs="riksdagen-motions-pdf/data/199495/mot_199495_KrU_4/mot_199495_KrU_4-004.pdf"/>
          <p xml:id="i-DxoYat7A3cBdo9fUdTZHTB">
            tet. Att ha inflytande innebär också att dela ett ansvar. Ungdomar
            behöver uppmuntras tidigt till samhällsansvar genom att de får
            inflytande och får delta aktivt i skolan, på arbetsplatsen, i
            närmiljön, i ideellt arbete osv. Genom att visa tillit till och
            stödja ungdomars egna aktiviteter stimuleras deras kreativitet
            och ansvarskänsla. Ungdomars deltagande i föreningslivet har minskat
            kontinuerligt. Framför allt har de idéburna folkrörelserna och
            de politiska ungdomsförbunden tappat medlemmar. Det ska inte tolkas
            som att ungdomar är ointresserade av sam- hällsfrågor, men deras
            intresse tar sig nya och andra uttryck som är viktiga att fånga
            upp. Den vuxna delen av befolkningen kan inte förvänta sig ansvar
            från ungdo- mar om de unga inte känner att deras uppfattningar
            och åsikter tas på allvar. Samtidigt kan inte alltid ungdomars
            förväntningar och krav tillgodoses. Det är därför viktigt att
            på alla nivåer ha en dialog byggd på ömsesidig respekt. Olika
            former för försöksverksamhet som kan öka ungdomars möjligheter
            att delta i den demokratiska beslutsprocessen bör också stödjas,
            till exempel ung- domsfullmäktige och ungdomsråd, som prövas på
            några ställen i landet. Den förra regeringen beslutade om direktiv
            för en utredning om hur de poli- tiska partiernas arbete kan underlättas
            och hur de förtroendevaldas roll och arbetssituation kan förbättras.
            Denna utredning bör genomföras utan dröjs- mål. Dessutom bör valresultatet
            från 1994 analyseras utifrån de förtroendeval- das representativitet
            när det gäller ålder och kön . De politiska partierna har ett
            stort ansvar när det gäller att släppa fram underrepresenterade
            grupper t ex ungdomar och kvinnor till olika förtroendeuppdrag.
            Känslan av kompetens, att duga något till är fundamental för alla
            männi- skor. Den upplevelsen växer fram i växelspel med andra.
            För föräldrar och vuxna i förskolan och skolan gäller det att
            hitta något hos varje barn att ut- veckla, uppmuntra och berömma.
            Tyvärr premierar vuxna ofta färdigheter och kunskaper som står
            i överensstämmelse med samhällets statusordning. Där kommer de
            praktiska kunskaperna ofta i skymundan. En viktig uppgift är att
            uppvärdera just de praktiska färdigheterna både i hemmet, förskolan
            och sko- lan. Den unga som inte får sin kompetens bekräftad i
            familjen eller skolklassen, kan kanske istället få den upplevelsen
            i fotbollsföreningen, schackklubben, rockbandet eller någon annan
            grupp. Unga som istället befästs i en känsla av inkompetens, av
            att inte duga något till, löper större risk att attraheras av
            grup- per där kompetenskänslan byggs upp i kriminella sammanhang
            eller i den falska värld som skapas av drogbruk. Ett antal händelser
            med inslag av allt grövre våld, har på senare år drabbat Sverige.
            Samtidigt noterar olika iakttagare — forskare, journalister och
            ”lek- män” — en rad förändringar i inställningen till mänskliga
            relationer i vid me- ning och till människovärdet. Barn och ungdomar
            har oftare behov av psykia- triska och psykologiska stödinsatser.
            Det går självfallet inte att peka ut en enda orsak till det grova
            våldet — och inte en eller ett par åtgärder som hastigt skulle
            stoppa våldshändelserna. En handlingsplan för att skapa ett tryggt
            sam- hälle där om möjligt alla medborgare har en aktiv, medskapande
            roll är i reali- teten också den bästa handlingsplanen mot våldsbrottslighet.
            Den statliga våldskommissionen som presenterade sitt slutbetänkande
            Våld
          </p>
          <p xml:id="i-P5Sz9HFu74SkkmHaJR5JyN">
            Mot. 1994/95 Kr4
          </p>
          <p xml:id="i-A4dakCg9ouqvDUttkKXh5R">
            12
          </p>
          <pb facs="riksdagen-motions-pdf/data/199495/mot_199495_KrU_4/mot_199495_KrU_4-005.pdf"/>
          <p xml:id="i-62C1hfSg2DxWcqAbKKd67k">
            och brottsoffer (SOU 1990:92) 1990 inleder sin redovisning av
            förslagen i kampen mot våldet med att konstatera att våldsbrottsligheten
            är en del av ett större socialt problem. Den viktiga frågan är
            var i orsakskedjan kampen mot den sociala utslagningen börjar.
            Vi kristdemokrater anser att insatserna oftast kommer när utförsbacken
            redan börjat. Det är de tidiga förebyggande åtgär- derna, av det
            slag vi pekat på bla i den här motionen, som är de viktigaste.
            Vi måste dock också prioritera direkt brottsförebyggande åtgärder.
            Vi delar regeringens uppfattning som framförs i skrivelsen om
            ungdomsfrå- gor, att kampen mot våldet måste föras på alla nivåer
            i samhället — bland en- skilda organisationer, i skola och på
            arbetsplatser osv. Inte minst är det nöd- vändigt att ta tillvara
            den ideella sektorns engagemang och kunnande. Cen- trala direktiv
            kan aldrig ersätta insatser som bygger på kunskap och omsorg om
            den egna lokala miljön och människorna som vistas där. På många
            håll bedrivs det på den grunden ett värdefullt lokalt brottsförebyggande
            arbete i form av grannsamverkan , föräldravandringar på stan,
            nätverksuppbyggnad och samarbete mellan offentliga och ideella
            insatser. De brottsförebyggande projekt som genom Civildepartementet
            fått medel ut Allmänna arvsfonden, som projektet mot läktarvåld
            och projektet mot skadliga våldsskildringar bör följas upp och
            utvärderas för att sedan spridas. Kultur i vid mening är ytterligare
            en förutsättning för ett tryggt och männi- skovärdigt samhälle.
            Kulturen måste finnas tillgänglig där och när barn och ungdomar
            kan ta del av den. I en rapport till Barn- och ungdomsdelegationen
            och Generationsutredningen, Ungdomars välfärd och värderingar
            (SOU 1994:73) påvisas att de yngres kulturaktiviteter, till skillnad
            från de äldres, minskar i de flesta avseenden. De områden som
            belysts är biblioteksbesök, bokläsning, deltagande i studiecirklar,
            museibesök, dans och körsång. Det inger oro, men samtidigt är
            det viktigt att våga lita på ungdomarnas eget val av kulturaktiviteter.
            Att lyckas tillfredsställa människors behov är också ett mått
            på kvalitet. Ungdomar föredrar ofta kulturupplevelser och egna
            aktivite- ter såsom musikfestivaler, rockklubbar, bio eller fria
            teatergrupper och besö- ker i mindre utsträckning traditionella
            kulturinstitutioner. Kulturlivet är ett sätt för ungdomar att
            markera sin självständighet i förhållande till vuxna. Det finns
            ingen motsättning mellan att erkänna ungdomars egna kulturyttringar
            och att söka mer av samverkan över generationsgränserna, att ta
            ungdomar mer i anspråk i gemensamma aktiviteter. Ungdomsorganisationerna
            måste ges möjlighet att förmedla kultur och göra de unga kulturellt
            medvetna. Den prio- ritering av kulturinsatser för barn och ungdom
            som regeringen aviserar ser vi positivt på. Det är enligt vår
            mening mycket viktigt att det förändringsarbete som på- börjats
            för att förbättra barns och ungdomars uppväxtvillkor och för att
            ge våra ungdomar en framtidstro som bygger på självkänsla och
            goda framtidsut- sikter drivs vidare utan dröjsmål.
          </p>
          <p xml:id="i-EnWkqHPuCMZf1FAXVUERF7">
            Hemställan
          </p>
          <p xml:id="i-QJPLconVfVn5k4mQA1oXWL">
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om mål för ungdomspolitiken,
          </p>
          <p xml:id="i-9kFtKEfzpQBSntuD3XxgLt">
            Mot. 1994/95 Kr4
          </p>
          <p xml:id="i-CmKgiLHpWkWDSReVHuRaMV">
            13
          </p>
          <pb facs="riksdagen-motions-pdf/data/199495/mot_199495_KrU_4/mot_199495_KrU_4-006.pdf"/>
          <p xml:id="i-K5UTdugyK6i87ddNxdneiQ">
            2. att riksdagen som sin mening ger regeringen till känna vad
            i mo- Mot. 1994/95 tionen anförts om uppdraget till Ungdomsstyrelsen,
            Kr4 3. att riksdagen som sin mening ger regeringen till känna
            vad i mo- tionen anförts om åtgärder mot ungdomsarbetslösheten,
            4. att riksdagen som sin mening ger regeringen till känna vad
            i mo- tionen anförts om att arbetet med att utarbeta förslag utifrån
            Genera- tionsutredningens slutsatser påskyndas, 5. att riksdagen
            som sin mening ger regeringen till känna vad i mo- tionen anförts
            om att olika former för försöksverksamhet som kan öka ungdomars
            möjligheter att delta i den demokratiska beslutsprocessen bör
            stödjas, 6. att riksdagen som sin mening ger regeringen till känna
            vad i mo- tionen anförts om en utredning om hur de politiska partiernas
            arbete kan underlättas och de förtroendevaldas roll och arbetssituation
            kan förbättras, 7. att riksdagen som sin mening ger regeringen
            till känna vad i mo- tionen anförts om att valresultatet från
            1994 bör analyseras utifrån de förtroendevaldas representativitet
            när det gäller ålder och kön, 8. att riksdagen som sin mening
            ger regeringen till känna vad i mo- tionen anförts om att brottsförebyggande
            projekt som fått stöd genom Civildepartementet utvärderas och
            följs upp för att sedan spridas, 9. att riksdagen som sin mening
            ger regeringen till känna vad i mo- tionen anförts om ungdomskultur.
          </p>
          <p xml:id="i-MjNazA6JGysWU5cBGCe4tk" type="date">
            Stockholm den 10 februari 1995
          </p>
          <div xml:id="i-BDxzJjgCyD834YiSnMiUTS" type="signatureBlock">
            <p who="i-h1aVBzexdmWPt4dFvXiYA" type="signature">
              Inger Davidson (kds)
            </p>
            <p who="i-yK38BEJnELUH8aVLdVNbu" type="signature">
              Fanny Rizell (kds)
            </p>
          </div>
          <pb facs="riksdagen-motions-pdf/data/199495/mot_199495_KrU_4/mot_199495_KrU_4-007.pdf"/>
          <p xml:id="i-P4GgPSsXaEsBN3PULqWKcq">
            gotab 48037, Stockholm 1995
          </p>
        </div>
      </div>
    </body>
  </text>
</TEI>
