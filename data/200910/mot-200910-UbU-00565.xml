<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00565">
  <teiHeader>
    <fileDesc>
      <titleStmt>
        <title>Stockholm kunskapshuvudstaden</title>
        <author corresp="i-TcNfrp7fRvP58buMahA7Gi i-NW2TEoH8XmW9aSn2aKJ8EA">av Maryam Yazdanfar och Anders Ygeman (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stockholm kunskapshuvudstaden</title>
          <idno type="rdwebb">GX02Ub565</idno>
          <rs type="number">Ub565</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub565/text</ref>
          <ref type="dokument_url_html">http://data.riksdagen.se/dokument/GX02Ub565</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub565</ref>
          <ref type="doc">http://data.riksdagen.se/fil/129B9DBA-3F51-4EAA-B53D-6A01337A785B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TcNfrp7fRvP58buMahA7Gi</idno>
            <name>Maryam Yazdanfar</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SZuc5Pih58Xv8jN2YTemkH" type="signed"/>
        <correspContext corresp="i-SZuc5Pih58Xv8jN2YTemkH">
          <note type="signatory" corresp="i-TcNfrp7fRvP58buMahA7Gi"/>
          <note type="signatory" corresp="i-NW2TEoH8XmW9aSn2aKJ8EA"/>
        </correspContext>
        <correspAction type="numbering" xml:id="i-JKA21g95Gre1NAiffMfsaK">
          <date when="2009-10-09"/>
        </correspAction>
        <correspAction type="submission" xml:id="i-Xz8mnaiiAnUkCwPaGFwcVa">
          <date when="2009-10-06"/>
        </correspAction>
        <correspAction type="transfer" xml:id="i-DszqpPGXDm27xTyv1Mwvwr">
          <date when="2009-10-05"/>
        </correspAction>
        <correspAction type="assigned" xml:id="i-BdiooZoAzeRJQT6PCH3kUn"/>
        <correspContext corresp="i-BdiooZoAzeRJQT6PCH3kUn">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9VLuHBNh19fr4EjfYPSGBy">
            Förslag till riksdagsbeslut
          </head>
          <list style="ol">
            <item xml:id="i-SFnjpXnak8ZeQhzHRyvPFX">
              Riksdagen tillkännager för regeringen som sin mening vad som
              anförs i motionen om en kvalitetsskola och Stockholm som kunskapens
              huvudstad.
            </item>
            <item xml:id="i-EmvSfNV141nMxeWg9ZbkfV">
              Riksdagen tillkännager för regeringen som sin mening vad som
              anförs i motionen om fler högskoleplatser.
            </item>
            <item xml:id="i-5ZeXLaK9HoX5vWG8e4N75A">
              Riksdagen tillkännager för regeringen som sin mening vad som
              anförs i motionen om fler utbildningsplatser och om traineeplatser
              och praktik i högskoleutbildningarna.
            </item>
            <item xml:id="i-2hy4vhFPg1zPqVQZgLWv63">
              Riksdagen tillkännager för regeringen som sin mening vad som
              anförs i motionen om ett kunskapslyft.
            </item>
          </list>
        </div>
        <div type="motContent">
          <head type="h1" xml:id="i-NpgKB9CMcU5aj1RhGQ1CvK">
            Motivering
          </head>
          <p xml:id="i-QHrMqCL6BkSLBqQmgyVL5c">
            Stockholmsregionen står inför många utmaningar. Ett Stockholm
            som växer innebär att kunskap kommer att spela en allt viktigare
            roll för framtidens jobb. Vi tror att utbildningsfrågorna kommer
            att spela en stor roll, det gäller alla och på alla nivåer. Utbildningen
            måste också vara av högsta kvalité för alla ska ha möjligheter
            att växa.
          </p>
          <p xml:id="i-GM5u4ndmTcC3wiYXTX9Rag">
            Idag ser vi att klyftorna i samhället till stora delar beror
            på skillnader i utbildningsnivå. Den höga ungdomsarbetslösheten
            drabbar framför allt dem som har ofullständiga betyg från gymnasiet,
            eller som slutade redan efter grundskolan. Lösningen på detta
            kan aldrig vara att ställa lägre krav på vissa elever. Istället
            måste alla nödvändiga resurser sättas in för att tillförsäkra
            alla barn och ungdomar en god utbildning och en bra start i livet.
            Det måste också vara enkelt att bygga på sin utbildning senare
            i livet och kanske flera gånger om.
          </p>
          <head type="h2" xml:id="i-VV3ETT3wJgKrVNRnSPQG9M">
            En kvalitetsskola
          </head>
          <p xml:id="i-7mxxB1gZmwLvW11F4H6gjn">
            En av de största utmaningarna är att alltför många elever fortfarande
            lämnar skolan utan nödvändiga kunskaper. Enligt Skolverket saknar
            fler än var tionde avgångselev godkända betyg. En av de viktigaste
            förklaringarna till de svaga skolresultaten är att klyftorna inom
            och mellan skolor har ökat på senare år. Till skillnad från den
            borgerliga regeringen anser vi socialdemokrater inte att förskolan
            och skolan ska tvingas betala priset av den ekonomiska krisen.
            Det krävs tydliga ekonomiska investeringar för att undvika ytterligare
            personalneddragningar och bryta den negativa trenden i huvudstaden
            med allt större barngrupper. Men det räcker inte bara med mer
            pengar. Det krävs också att det ställs högre krav på vad eleverna
            ska lära sig och vad rektorer och lärare ska prestera.
          </p>
          <p xml:id="i-AKiVnW9vatTfWbGu5VRF4t">
            För att lyckas ge alla barn och ungdomar som växer upp i Stockholmsregionen
            de bästa framtidsförutsättningarna krävs både långsiktiga prioriteringar
            och mod att fatta kontroversiella beslut om att till exempel stänga
            eller omstarta skolor som regelmässigt inte håller måttet. Men
            ännu viktigare är att tydliggöra vilket stöd och vilken hjälp
            elever som inte når målen faktiskt ska ha rätt till. Att flytta
            dem vidare i skolsystemet trots att de inte har tillräckliga kunskaper
            är ingen lösning. Först och viktigast är behöriga och bra lärare,
            och elevens rätt till undervisning är ett överordnat mål för skolan.
            För att underlätta elevers och föräldrars valmöjligheter behöver
            stödet för att göra valen förstärkas markant genom exempelvis
            kvalitetsval och öppna jämförelser. Kvaliteten på lärarnas undervisning
            är helt central för att fler elever ska nå kunskapsmålen och må
            bra i skolan. Det är i klassrummet som kärnan i kvalitetslyftet
            i Stockholmsregionens skolor måste ske. Vi kan också konstatera
            att det finns för lite personal i skolan, vi behöver investeringar
            som förstärker närvaron av vuxna i skolan.
          </p>
          <p xml:id="i-GUBNRpvU3n9C5JTfQxCKGo">
            Vår utgångspunkt är att alla förskolor och skolor ska behandlas
            lika. Om systemet med en gemensam finansiering av skolor och förskolor
            ska behålla sin legitimitet hos skattebetalarna borde varje regering
            inse att det är viktigt att kommunala och fristående skolor behandlas
            lika. Vi kan konstatera att det finns avarter och brister när
            det gäller både kvalitén och sättet att hantera vinster i enskilda
            skolor och förskolor. Därför bör möjligheterna att begränsa vinstuttag
            ses över så att vinsterna kan användas för att öka kvalitén i
            verksamheten. Det krävs en bättre tillsyn och att samhället ställer
            höga kvalitetskrav på skolor och förskolor.
          </p>
          <head type="h2" xml:id="i-F83PYtSFGBWtyTaUKt3two">
            Kunskapens huvudstad
          </head>
          <p xml:id="i-T2Mft4MTumVLrqFsP6W6Yu">
            Vi vill göra Stockholm till en kunskapshuvudstad. Förutsättningarna
            är goda. Vi har redan idag högskolor av världsklass, t.ex. Karolinska
            Institutet och KTH. Vi anser att det är viktigt att alla högskolor
            får en tydlig profil, att de satsar på att bli riktigt bra på
            vissa områden. Högskolorna i regionen ska få nödvändig spets och
            bredd när det gäller kunskaper. Södertörns Högskola, med sitt
            positiva resultat, spelar en viktig roll för att minska klyftorna
            i utbildningen. Därför är det angeläget att Södertörns Högskola
            också uppgraderas till att bli ett universitet.
          </p>
          <p xml:id="i-GwEtnKUjCVZJ1hGeBZTvra">
            Vi behöver också ett campus som samlar universitet och högskolor
            i regionen. Alla universitet och högskolor i regionen har inte
            nödvändig spetskompetens och därför behövs det en ökad samverkan
            och mer gemensamma projekt mellan de olika disciplinerna.
          </p>
          <p xml:id="i-KsQTno2LDWPqtnPvgamwH2">
            En rekordhög ungdomsarbetslöshet och en mycket besvärlig situation
            på arbetsmarknaden har gjort allt fler unga söker sig till högre
            utbildningar. Universitet och högskolor i Stockholmsregionen har
            rekordmånga sökande men många tvingas att avstå för att regeringen
            inte satsar tillräckliga resurser. Även de unga som är i utbildning
            och som nu vill gå vidare måste ges förutsättningar till fortsatta
            högre studier. Vi anser att det krävs andra grepp för att klara
            efterfrågan. Förutom fler utbildningsplatser behövs också investeringar
            i traineeplatser och mer praktik också i högskoleutbildningar.
            Även möjligheterna att läsa mer avancerade kurser eller doktorera
            är åtgärder som skulle förstärka utbildningsnivån.
          </p>
          <p xml:id="i-67W85jMbKkfSE62idzDAHA">
            Även om utgångsläget när det gäller utbildningsnivån i regionen
            är ganska bra krävs det ständig förnyelse av kunskapen. Utvecklingen
            kräver en ständig uppdatering av kunskaper och erfarenheter. Vi
            anser att det behövs ett kunskapslyft för att stimulera till utveckling
            av sina kunskaper. Framtida pensionsavgångar gör att Stockholm
            behöver göra ett språng i kompetensutvecklingen och sätta lärandet
            i centrum. I en region som växer behövs fler utbildningsplatser,
            särskilt viktigt är det när konjunkturen sviktar. Regeringens
            politik sviker istället Stockholm även på detta område.
          </p>
          <p xml:id="i-D5Nj1i3tAr6otRSZSHworY">
            För att klara utmaningarna att göra Stockholm till kunskapens
            huvudstad behöver lärarutbildningen förbättras avsevärt. Vi behöver
            fler motiverade, kunskapsrika lärare. Den kritik som riktats mot
            utbildningen ska naturligtvis tas på allvar och åtgärdas. Ytterligare
            en konkret åtgärd är att andelen disputerade lärare på lärarutbildningarna
            ska öka. Vi socialdemokrater vill se en sammanhållen lärarutbildning,
            en utvecklad professionsutbildning samt en ökad forskningsanknytning
            för all lärarutbildning med utbildningsvetenskap som ett sammanhållande
            kitt.
          </p>
          <p xml:id="i-NaVp65p4hs29cBhkHMBLpS">
            En slutsats från Socialdemokraterna i Stockholmsregionens jobbkommission
            var att det råder brist på yrkesinriktade gymnasieutbildningar.
            Få kommuner vill ta på sig dessa dyrare utbildningar, vilket leder
            till en överetablering av mer ensidigt studieförberedande program.
            Det är angeläget se över hur vi kan göra det enklare att anpassa
            utbudet till de behov som finns. Vi behöver också finna former
            för att förbättra möjligheterna till en mer jämn utbildningskvalitet
            i hela länet. Idag rådet det en stor obalans som hämmar kvalitén.
            En bättre gymnasieutbildning och att fler får möjlighet till högre
            utbildning är modellen även när det gäller de yrkesinriktade programmen.
            Det är viktigt att vi också värnar yrkesutbildningen. Utbildning,
            kunskap och ständigt lärande för alla är modellen för framtiden.
          </p>
          <p xml:id="i-DM82rLzRGxdzUAswZ5JVpX">
            Alla elever måste ha rätt till breda kunskaper för att kunna
            vara attraktiva på många olika platser i yrkeslivet. Samtidigt
            måste det finnas goda möjligheter att vidareutbilda sig som vuxen.
            Det kan inte vara så att hela ens yrkesliv avgörs av några val
            man gjorde i nedre tonåren. Det måste finnas möjlighet att byta
            spår mitt i livet. Det finns ingen motsättning mellan spets och
            bredd när det gäller kunskaper. Stockholmsregionen behöver bägge
            delarna.
          </p>
        </div>
        <div type="motSignatures">
          <list>
            <item xml:id="i-Gbb7buE7s54Hr7Uc519G2s" who="i-TcNfrp7fRvP58buMahA7Gi">
              Maryam Yazdanfar (s)
            </item>
            <item xml:id="i-RzFpZMMkNoi2aAS1MUTaQo" who="i-NW2TEoH8XmW9aSn2aKJ8EA">
              Anders Ygeman (s)
            </item>
          </list>
        </div>
      </div>
    </body>
  </text>
</TEI>
