<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1934--ak--00308">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__ak__308/mot_1934__ak__308-001.pdf"/>
      <fw xml:id="i-CKagMZ5J89GRtzjND7kEjW">
        Motioner i Andra kammaren, Nr 308. 13
      </fw>
      <div xml:id="i-6Gy2ebCGYeKAfWiuwZZd1N" type="motHeader">
        <div xml:id="i-LHCggvbwXhbAk4QRpRZnn8" type="motTitle"/>
        <div xml:id="i-QyNwMFiRhtrjMY83TvaYrs" type="motSubmissionInfo"/>
      </div>
      <div xml:id="i-HhZaGabBrhxRBdW8qdRmZi" type="motBody">
        <div xml:id="i-E4LctXPizwR6f1GJMKkV4h">
          <p xml:id="i-W79htGUvW44jMtnDdQVSbK">
            Nr 308.
          </p>
          <p xml:id="i-V4PVADjECE3pUHNEw4Su8B">
            Av fru Nordgren och fru Gustafson, angående revision av gällan-
            de bestämmelser om behandlingen av minderåriga förbrytare.
          </p>
          <p xml:id="i-VPkeCY6gQM3Jf2VMVdJ6Ss">
            Under oktober månad förra året inträffade en händelse, som väckte
            stor uppmärksamhet i landet och som gav vid handen att vissa strafflagsbestäm-
            melser, när det gäller minderåriga förbrytare, icke äro tillfredsställande
            utan i behov av skyndsam revidering. En 15-årig gosse som gjort
            sig skyldig till sed- lighetsförbrytelse häktades och införpassades
            i avbidan på rannsakning till Långholmen, där han till cellkamrat
            fick en fånge, vilken gjort sig skyldig till svåra förbrytelser,
            nämligen den s. k. Alsikerånaren. Denne satt häktad för rån mot
            en äldre kvinna och var dessutom misstänkt för ett flertal cykel-
            stölder ävensom förskingring och annan oredlighet i icke mindre
            än fjorton olika fall. Att sällskapet i cellen tillkommit av barmhärtighetsskäl
            för att icke femtonåringen skulle få sina nerver alldeles förstörda
            och att den ifråga- varande fången ansågs vara den mest lämpliga
            av dem som stodo till buds, är visserligen en måhända godtagbar
            förklaring till vederbörande fångvårds- myndigheters dispositioner
            i förevarande fall men förringar därför icke det ohyggliga i denna
            bedrövliga historia. Det är i högsta grad upprörande att barn
            skola föras till fängelse där de komma i kontakt med vuxna förbrytare,
            därom var man allmänt ense i den pressdiskussion som följde på
            händelsernas bekantgörande i en av huvudstads- tidningarna och
            i vilken diskussion flera jurister ävensom ett par läkare gåvo
            sina meningar tillkänna. Kravet på lagändringar i ändamål att
            förhindra ett upprepande var likaledes enhälligt från juristernas
            sida. Det framhölls att i förevarande fall hade endast gällande
            lag följts, enär straffet för den begångna förbrytelsen vore lägst
            två års straffarbete, vilket föranledde ett obligatoriskt häktningsbeslut
            av vederbörande åklagare. Allmänt humanitära och sociala skäl
            tala för att barn över huvud icke insät- tas i fängelse, även
            om de begått så svåra brott som det varom här var fråga. När det
            gäller tillrättaförandet av minderåriga förbrytare kan det knappast
            vara lämpligt att uppfostringsarbetet påbörjas med en fängelsesejour.
            En sådan torde vara ägnad att sätta outplånliga märken i själen
            för hela livet, liksom vederbörande är offentligt märkt för all
            framtid. Han har »suttit inne», och det är icke otroligt att han
            kommer att rekrytera de ständiga fängelsekunder- nas skara. Visserligen
            har det från vederbörande myndigheters sida anförts att fall som
            det ovannämnda äro sällsynta. Enbart det förhållandet att så-
            dant fall kan inträffa är dock enligt vår mening tillräckligt
            att motivera en lagändring.
          </p>
          <pb facs="riksdagen-motions-pdf/data/1934/mot_1934__ak__308/mot_1934__ak__308-002.pdf"/>
          <fw xml:id="i-QavzW2JWhmqPmqyW4XPD2i">
            14 Motioner i Andra kammaren, Nr 308.
          </fw>
          <p xml:id="i-EFXBoZZRVrekPCW3UikZY8">
            Vilka ändringar och åtgärder som härvid äro att förorda, anse
            vi oss icke kompetenta att avgöra. Från sakkunnigt håll har emellertid
            framhållits att det viktigaste vore att få till stånd en ändring
            beträffande åtalsplikten och att i svensk rätt i likhet med vad
            som gäller i Norge och Danmark åklagare- myndigheten medgåves
            rätt att underlåta att åtala eller att nedlägga ett re- dan anhängiggjort
            åtal. Åtminstone synes oss en utvidgning böra ske av den möjlighet
            till inställande av åtal som redan nu står allmän åklagare till
            buds i fråga om minderårig som är intagen å allmän uppfostringsanstalt
            (se 7 $ lagen den 27 juni 1902 angående verkställighet av domstols
            förordnande om tvångsuppfostran). Vi anse vidare att häktningstvånget
            för minderåriga för- brytare bör avskaffas, att åldersgränsen
            i fråga om straffbarhet bör höjas, att ett utvidgat lagstadgat
            samarbete mellan åklagarmyndigheterna och barna- vårdsnämnderna
            bör komma till stånd samt att de unga förbrytarna böra i stället
            för i fängelset avvakta domen i ett hem som stode under barnavårds-
            nämndernas kontroll m. m. Då vi ha oss bekant att det inom justitiedepartementet
            pågår en utred- ning av frågan om åklagareväsendets reformering
            och att under utrednings- arbetet uppmärksamheten jämväl riktats
            på frågan om åtals eftergift i all- mänhet, ha vi genom denna
            motion velat understryka vikten av att en lag- ändring för de
            minderåriga förbrytarnas vidkommande skyndsamt kommer till stånd.
            Samtidigt vilja vi uttala önskemålet om att denna utredning jämväl
            måtte komma att omfatta en prövning av huruvida dessa minderåriga
            förbrytare borde ställas under barnavårdsnämndernas kontroll —
            särskilt med tanke på ett kommande lagförslag om att dessa nämnder
            skola handhava vården om vanartad ungdom upptill 21 år — liksom
            att dessa unga förbry- tare, även i fall, då de dömts till två
            års straffarbete och däröver, borde få intagas på uppfostringsanstalt
            istället för fängelse. På grund av vad sålunda anförts hemställa
            vi vördsamt,
          </p>
          <p xml:id="i-NXuCaoxWi4FYiDA6CVWK2R">
            att riksdagen måtte besluta att i skrivelse till Kungl. Maj:t
            anhålla om utredning rörande en revision av gällande bestäm- melser
            angående behandlingen av minderåriga förbrytare, med särskilt
            beaktande av vad ovan anförts i fråga om straff- barhetsålder,
            åtal, häktning och sättet för den brottsliges tillrättaförande.
          </p>
          <p xml:id="i-AT6sSQ3J2cMWHSGSN4tChf" type="date">
            Stockholm den 22 januari 1934.
          </p>
          <div xml:id="i-PgVewSMrveEJt5XJVShzCU" type="signatureBlock">
            <p who="i-P4bPUPyGmqoAqg292wWb7Z" type="signature">
              Olivia Nordgren
            </p>
            <p who="i-QBpQJ8nzJadauYpnxWcBWH" type="signature">
              Ruth Gustafson
            </p>
          </div>
          <pb facs="riksdagen-motions-pdf/data/1934/mot_1934__ak__308/mot_1934__ak__308-003.pdf"/>
          <p xml:id="i-AYKD6AJGzirmUaoJoekp4S">
            =
          </p>
        </div>
      </div>
    </body>
  </text>
</TEI>
