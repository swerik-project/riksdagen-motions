<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00845">
  <teiHeader>
    <fileDesc>
      <titleStmt>
        <title>Rätten att förvärva mindre jordbruk</title>
        <author>Martin Olsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rätten att förvärva mindre jordbruk</title>
          <idno type="rdwebb">G702845</idno>
          <rs type="number">845</rs>
          <ref type="dokument_url_text">http://data.riksdagen.se/dokument/G702845/text</ref>
          <ref type="dokument_url_html">http://data.riksdagen.se/dokument/G702845</ref>
          <ref type="dokumentstatus_url_xml">http://data.riksdagen.se/dokumentstatus/G702845</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QD529ywv2NxNf9n1Uh7cuj</idno>
            <name>PÄR GRANSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-TVpY9zEquJ2jKT7pqxS85w</idno>
            <name>KARIN ISRAELSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-CVCXfw1YgSNtfc8szARmnb</idno>
            <name>JAN HYTTRING</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4BCsEuyTWrX3aghWF8i72b</idno>
            <name>INGVAR KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>P.O. ERIKSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3NQwgepQf2vTwvJTrqaMfi</idno>
            <name>SIGVARD PERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-QF9w7weamuxjZGtJKPPkwp</idno>
            <name>MARIANNE KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-8Db8jR6saTELpLZLDGAjHE</idno>
            <name>BIRGITTA HAMBRAEUS</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W5avxamjpep3J3i52UpXUA" type="signed"/>
        <correspContext corresp="i-W5avxamjpep3J3i52UpXUA">
          <note type="signatory" corresp="r-0"/>
          <note type="signatory" corresp="i-QD529ywv2NxNf9n1Uh7cuj"/>
          <note type="signatory" corresp="i-TVpY9zEquJ2jKT7pqxS85w"/>
          <note type="signatory" corresp="i-CVCXfw1YgSNtfc8szARmnb"/>
          <note type="signatory" corresp="i-4BCsEuyTWrX3aghWF8i72b"/>
          <note type="signatory" corresp="r-0"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-3NQwgepQf2vTwvJTrqaMfi"/>
          <note type="signatory" corresp="i-QF9w7weamuxjZGtJKPPkwp"/>
          <note type="signatory" corresp="i-8Db8jR6saTELpLZLDGAjHE"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__845/mot_198384__845-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:845
          </p>
          <p>
            Martin Olsson m. fl. Rätten att förvärva mindre jordbruk
          </p>
          <p>
            Deltids- och kombinationsjordbruk är ett livsvillkor för att
            ge landsbygden tillräcklig befolkning och därmed en framtid. Utan
            satsning på dessa typer av jordbruk vid sidan av s. k. bärkraftiga
            familjejordbruk är det i de flesta delar av landet inte möjligt
            att behålla en levande landsbygd. Dessutom fordras det också att
            åtskilliga bor på landsbygden utan att ha anknytning till de areella
            näringarna. I denna motion tar vi upp nödvändigheten av att det
            förutom bärkraftiga familjejordbruk, som ger full sysselsättning
            för en familj, även i framtiden får finnas deltids- och kombinationsjordbruk.
            För detta fordras kompletteringar av riktlinjerna för jordbrukspolitiken
            och ändringar i jordförvärvslagen och eventuellt i andra lagar.
          </p>
          <p>
            Deltids- och kombinationsjordbrukarna i flertal
          </p>
          <p>
            Inom jordbrukspolitiken och i jordförvärvslagen skiljer man mellan
            å ena sidan utvecklade och utvecklingsbara jordbruk eller lantbruksföretag
            och å andra sidan ej utvecklingsbara eller begränsat utvecklingsbara
            lantbruksfö- retag. Till den förstnämnda gruppen räknas, förutom
            de större enheterna, familjejordbruk som bedöms ge en familj full
            sysselsättning och inkomst. Gruppen ej utvecklingsbara jordbruk
            utgörs i huvudsak av fastigheter som på grund av för liten areal
            och begränsade möjligheter till djurhållning ej ger arbete och
            försörjning för en familj. Ägaren/brukaren och hans familj delar
            sin arbetstid mellan sådant jordbruksföretag och annan sysselsättning
            eller sköter jordbruket helt på fritiden. Dessa deltids- eller
            kombinationsjordbrukare har alltid varit en mycket stor grupp
            och torde f. n. utgöra mer än hälften av de ca 115 000 jordbrukare
            som finns kvar, trots att jordbrukspolitiken allt sedan slutet
            av 1940-talet gått ut på att skapa bärkraftiga enheter och därigenom
            på sikt få bort de små jordbruken. Lantbruk i kombination med
            inkomster av annat slag är mycket vanliga. Undersökningar visar
            exempelvis att 5496 av lantbrukarfamiljernas inkomster härrör
            från annat än lantbruket, alltså från annat än jord- och skogsbruk.
            Inkomster av sådana kombinationer är inget nytt utan har alltid
            förekommit, men frågan är om andelen inkomster från annat än lantbruket
            någonsin varit så hög som nu. Även bland många brukare av fastigheter
            som på grund av storlek betraktas som utvecklade är det allt vanligare
            att en av makarna -— eller båda —
          </p>
          <pb facs="riksdagen-motions-pdf/data/198384/mot_198384__845/mot_198384__845-002.pdf"/>
          <p>
            Mot. 1983/84:845 7
          </p>
          <p>
            har del- eller heltidsarbete utanför jordbruket. Som en följd
            av den tekniska utvecklingen blir detta möjligt för familjer med
            allt större arealer. Det blir därför allt svårare att dra någon
            adekvat gräns mellan vad som är bärkraftiga familjejordbruk och
            mindre enheter. Man kan heller inte bortse i från att jordbrukets
            trängda ekonomiska läge har tvingat många jordbrukarfamiljer att
            försöka få inkomster utanför lantbruket.
          </p>
          <p>
            F.n. ingen rätt att förvärva mindre jordbruk
          </p>
          <p>
            Enligt gällande riktlinjer för jordbrukspolitiken skall rationaliseringsverk-
            samheten i första hand främja uppbyggande och vidmakthållande
            av effektiva familjeföretag. I jordförvärvslagen, som är ett av
            medlen i jordbrukspolitiken, framgår detta av 3 $. Därefter anges
            i jordförvärvslagen en rad kriterier som var för sig föranleder
            att förvärvstillstånd skall vägras. Bland de viktigaste skälen
            för att vägra förvärv av ett mindre jordbruk torde vara det i
            4$ punkt3 angivna, att tillstånd skall vägras ”om egendomen behövs
            för jordbrukets eller skogsbrukets rationalisering”, alltså främst
            för att åstadkomma större enheter. I jordförvärvslagens 7 $ anges
            dessutom ytterligare två skäl för att vägra förvärvstillstånd,
            nämligen att ”om det är av särskild betydelse från regionalpolitisk
            synpunkt får ... tillstånd vägras till förvärv av egendom på vilken
            inte drivs ett utvecklat eller utvecklingsbart lantbruksföretag,
            1. om egendomen behövs för att stärka annat sådant (inte utvecklat
            eller inte utvecklingsbart) lantbruksföretag på orten, 2. om egendomen
            behövs för att främja sysselsättningen för någon som är bosatt
            på orten”. Nämnda 7$ har tillkommit av regionalpolitiska skäl,
            men den ger inte någon sökande rätt att förvärva utan anger förutsättningar
            för att — utöver rationaliseringskravet m. m. — vägra ansökan
            om förvärvstillstånd. Det var dock utan tvivel ett framsteg att
            regionalpolitiska skäl infördes i jordförvärvslagen 1979, så att
            man skall kunna främja sysselsättningen för någon som är bosatt
            på orten. Men enligt vad vi erfarit synes bestämmelsen inte ha
            hjälpt särskilt många att få förvärvstillstånd med undantag av
            dem där glesbygdsstöd utgått. Många människor önskar förvärva
            mindre jordbruksfastigheter, men det är i de flesta fall mycket
            svårt att få förvärvstillstånd, eftersom storleksrationaliseringskravet
            ger lantbruksnämnderna anledning att vägra förvärvstillstånd för
            att i stället sammanföra fastigheten med någon av grannfastigheterna
            eller övertas av lantbruksnämnden för framtida strukturrationalisering.
            Ute i de olika bygderna möts man ofta av exempel på hur unga familjer
            som begärt att få köpa ett torp eller annan mindre jordbruksfastighet
            fått avslag på förvärvsansökan, kanske sedan lantbruks- nämnden
            uppmanat grannar att begära att få köpa i stället. Någon rätt
            att få förvärvstillstånd anges alltså inte i jordförvärvslagen
            utan
          </p>
          <pb facs="riksdagen-motions-pdf/data/198384/mot_198384__845/mot_198384__845-003.pdf"/>
          <p>
            Mot. 1983/84:845 8
          </p>
          <p>
            i stället många kriterier — utom de ovan nämnda bl. a. priset
            och risk för kapitalplacering — som var för sig ger lantbruksnämnden
            motiv för att avslå ansökan om förvärvstillstånd. Denna brist
            på rätt att förvärva drabbar inte så lätt den som ansöker om att
            få köpa ett utvecklat eller utvecklingsbart lantbruk. Anledning
            till avslag i ett sådant fall skulle vara för högt pris eller
            risk för att förvärvet främst sker för kapitalplacering eller
            också att köparen inte kommer att bosätta sig på fastigheten och
            yrkesmässigt bruka den. Slutligen kan en sådan ansökan även avslås
            om köparen inte anses ha erforderliga yrkeskunskaper. Kan inte
            något av dessa kriterier tillämpas torde förvärvstillstånd knappast
            kunna vägras för ett familjejordbruk. Men om en person eller en
            familj ansöker om att få förvärva ett lantbruk som lantbruksnämnden
            — kanske inte de själva — bedömer som icke utvecklingsbart eller
            icke utvecklat tillkommer som skäl för avslag tidigare nämnda
            storleksrationaliseringsmotiv i 4 $ punkt 3 och det regionalpolitiska
            motivet i 7$. Sammantaget gäller alltså att det praktiskt taget
            nästan alltid finns stöd i lagen för att avslå en ansökan om förvärv
            av ett lantbruk som ej är eller blir av den storleksordning att
            det anses ge en familj full sysselsättning och inkomst. Det kan
            därför konstateras att ingen har rätt att förvärva ett mindre
            jordbruk om han eller hon inte har föräldrar som har ett sådant
            jordbruk. Det senare — alltså rätt för barn att förvärva — gäller
            oinskränkt endast så länge inte strukturutredningens anmärkningsvärda
            förslag genomförts. Denna utredning föreslår nämligen bl. a. förköpsrätt
            för lantbruksnämnder- na vid vägrat förvärvstillstånd och tillståndstvång
            när flera syskon vill köpa tillsammans, exempelvis för att säkra
            att en gård fortsätter att gå i släkten, samt strukturplaner som
            ytterligare minskar den enskildes rätt bl. a. genom upphävande
            av barns rätt att förvärva. Genomförs dessa och utredningens Övriga
            förslag minskas ytterligare möjligheterna att för framtiden bevara,
            bebo, bruka och äga jordbruk som lantbruksnämnden inte anser lämpliga.
            Dessutom kan erinras om att mindre jordbruk vid s. k. fastighetsregleringar
            kan tvingas avstå mer eller mindre av sin mark utan att få annan
            mark i stället.
          </p>
          <p>
            Hur ser landsbygden ut i framtiden?
          </p>
          <p>
            Hur komnier svensk landsbygd att se ut sedan rationaliseringspolitiken
            hunnit genomföras och det på landsbygden i huvudsak finns fastigheter
            med arealer så att de betraktas som bärkraftiga och/eller utvecklade,
            vilka förmodligen på grund av den tekniska utvecklingen kommer
            att bli allt större? På landsbygden kommer det med denna utveckling
            att bli allt glesare mellan gårdarna och den jordbrukande befolkningen
            alltför liten för att kunna ge underlag för service och förutsättningar
            för trivsel och socialt
          </p>
          <pb facs="riksdagen-motions-pdf/data/198384/mot_198384__845/mot_198384__845-004.pdf"/>
          <p>
            Mot. 1983/84:845 9
          </p>
          <p>
            fungerande boendemiljöer. Är det en sådan landsbygd med idel
            s.k. utvecklade jordbruk vi verkligen vill ha i vårt land? Måste
            inte beslut i förvärvsärenden också präglas av hänsyn till hela
            den bygd det gäller och inte främst av en strävan att slå samman
            fastigheter och med statligt stöd bilda s.k. bärkraftiga enheter?
            För att få eller bevara en levande landsbygd behövs enligt vår
            uppfattning — utöver bärkraftiga familjelantbruk — även mindre
            jordbruk, där innehavaren kombinerar verksamheten med annan verksamhet
            i bygden eller pendlar till annan ort. I en del fall ägnar den
            ena maken sig åt lantbruket och den andre har annat yrke. Varför
            skall inte detta vara helt acceptabelt ur samhällets synpunkt?
            Utan att ge avkall på inriktningen av jordbrukspolitiken om bl.
            a. satsning på effektiva familjeföretag och att inkomstlikställighet
            skall uppnås mellan heltidsjordbrukare och andra yrkesutövare,
            måste det bli möjligt att i framtiden även få förvärva, inneha,
            bruka och bebo jordbruksfastigheter, som lantbruksnämnderna ej
            enligt nuvarande riktlinjer bedömer som utvecklingsbara. Jordförvärvslagen
            och i viss mån riktlinjerna för jordbrukspolitiken måste enligt
            vår uppfattning ändras så att detta blir möjligt.
          </p>
          <p>
            Mindre jordbruk måste få finnas även i framtiden
          </p>
          <p>
            Anledningarna till våra krav om rätt att förvärva även mindre
            fastigheter är många, och vi vill ange några. Som nämnts är enligt
            vår uppfattning dessa jordbruk en förutsättning för att ha tillräckligt
            stor fast befolkning boende och knuten till en bygd. Utan tvivel
            tillför familjer med inkomster även från annat än det egna lantbruket
            sin bygd resurser utöver vad åker och skog kan ge underlag för.
            Detta måste vara av värde för hela bygden. BI. a. ökar det köpkraften
            och därmed underlag för service och andra verksamheter. Vad gäller
            skogen finns anledning erinra om det nytänkande som kommit när
            det gäller både skötsel och tillvaratagande av skogens produktionsmöj-
            ligheter. Det är inte längre självklart med ett högmekaniserat
            skogsbruk, med processorer, stora slutavverkningar, flygbesprutning
            av lövslyet och endast tillvaratagande av egentligt gagnvirke.
            Flygbesprutning har förbjudits, skogen skall skötas mer omsorgsfullt
            och det virke som tidigare lämnades kvar att förmultna skall nu
            tas till vara för energiändamål. Denna utveckling bör i hög grad
            motivera rätten och lämpligheten att inneha även mindre jord-
            och skogsbruksfastigheter, eventuellt i kombination med annan
            förvärvsverksamhet. Alla bygder i vårt land lämpar sig inte för
            att bygga upp jordbruksenheter som helt skall ge arbete och försörjning
            för en familj. Olika typer av kombinationer med verksamheter har
            här sitt särskilda berättigande. Ja, i många bygder utgör de de
            enda förutsättningarna för jordbruksdrift.
          </p>
          <pb facs="riksdagen-motions-pdf/data/198384/mot_198384__845/mot_198384__845-005.pdf"/>
          <p>
            Mot. 1983/84:845 10
          </p>
          <p>
            Det finns numera ett ökat intresse för alternativa odlingsmetoder
            och nya grödor och för smådjursskötsel av olika slag, för vilket
            de mindre jordbruken kan ge goda förutsättningar. Dessa jordbruk
            kan även bidra till en ur olika synpunkter större mångfald i en
            bygd. För att utnyttja landsbygdens nya möjligheter till energiproduktion
            torde även jordbruksföretag av varierande storlek och inriktning
            vara av värde. Även ur sysselsättnings- och arbetskraftssynpunkt
            fyller deltids- och kombinationsjordbrukarna en viktig roll både
            för den egna bygden och för närbelägna tätorter. Ser vi från produktionsbalanssynpunkt
            torde inte heller sådana jordbruk och sådan jordbruksdrift på
            något sätt vara till nackdel. Med den successivt kortare arbetstiden
            ökar förutsättningarna för människor att under fritiden sköta
            mindre jordbruksfastigheter. Att tillåta detta innebär ökade möjligheter
            att få tillräckligt befolkningsunderlag på landsbygden. Ett annat
            viktigt skäl till att vi vill att dessa fastighetsförvärv skall
            vara möjliga är självklart att så många människor eftersträvar
            att få förvärva sådana fastigheter. Inom ramen för valfrihet och
            tillgodoseende av människors önskemål bör samhället inte ensidigt
            motverka detta vid sammanvägning av olika synpunkter. Många satte
            stora förhoppningar på att 1977 års nya riktlinjer för jordbrukspolitiken
            och den nya jordförvärvslagen med regionalpolitiska hänsynstaganden
            skulle göra det lättare att få förvärva mindre fastigheter — liksom
            den innebar viktiga förbättringar ur allmän jordbrukspolitisk
            synpunkt. Enligt vad vi erfarit från olika delar av landet och
            vid kontakter med många berörda synes dock inte lantbruksnämndernas
            praxis ha ändrats och några lättnader vad gäller förvärv av sådana
            fastigheter inte ha skett med undantag av tillstånd i samband
            med insatser genom glesbygdsstödet.
          </p>
          <p>
            Riktlinjerna måste kompletteras och jordförvärvslagen ändras
          </p>
          <p>
            Vi vill betona att våra redovisade synpunkter och värderingar
            är en kritisk granskning av förvärvsreglerna i jordförvärvslagen,
            vilka ger uttryck för strävandena enligt riktlinjerna för jordbrukspolitiken
            främst i vad gäller strukturfrågor. Vi riktar däremot ingen kritik
            mot lantbruksnämndernas tolkning av bestämmelserna. Vi förutsätter
            nämligen att deras tillämpning överensstämmer med lagtext och
            anvisningar. Enligt vår uppfattning måste riktlinjerna för jordbrukspolitiken
            kompletteras och jordförvärvslagen ändras så att reella möjligheter
            och rättigheter kommer att finnas även för förvärv av jordbruksfastigheter
            som betecknas som icke utvecklade eller icke utvecklingsbara och
            avses att drivas på fritid, deltid eller som kombinationsjordbruk.
            En allsidig sammanvägning av olika synpunkter, strävanden och
            intressen måste självklart göras vid bedömning av varje tillståndsärende.
            Liksom vid förvärv av övriga jordbruksfastigheter skall spekulation
            om möjligt
          </p>
          <pb facs="riksdagen-motions-pdf/data/198384/mot_198384__845/mot_198384__845-006.pdf"/>
          <p>
            11
          </p>
          <p>
            förhindras. I de fall då förvärvstillstånd bör förenas med krav
            på bosättning på fastigheten bör detta ske på samma grunder som
            när det gäller s.k. utvecklingsbara fastigheter. Vår strävan är
            självklart inte att förhindra eller motverka att det byggs upp
            bärkraftiga familjejordbruk. De är en förutsättning såväl för
            vår landsbygd som för vår livsmedelsproduktion. Men vi anser att
            det vid sidan av dessa jordbruk skall finnas plats även för mindre
            jordbruk, vilka har mycket stor betydelse såväl för att svenska
            landbygden skall vara levande som för att människors önskemål
            skall tillgodoses. Landsbygds- och jordbrukspolitiken måste ta
            vara på landsbygdens möjligheter till utkomst och boende för både
            heltidsjordbrukare och deltids-, kombinations- och fritidsjordbrukare
            samt villaägare m. fl. Det ger bygderna befolkningsunderlag och
            en variation av yrken och inriktning hos de boende, vilket ökar
            förutsättningarna för ett socialt väl fungerande liv, gemenskap,
            underlag för skolor, affärer och kommunikationer samt möjligheter
            för de landsbygdsboende att få del av kulturutbudet. Eftersom
            de mindre jordbruken är viktiga hörnstenar för befolkningsun-
            derlaget på landsbygden måste dessas fortbestånd garanteras i
            kommande jordbrukspolitiska beslut. Sammanfattningsvis vill vi
            framhålla att mindre lantbruk vid sidan av de s.k. bärkraftiga
            är en förutsättning för en livskraftig landsbygd och för tillvaratagande
            av landsbygdens möjligheter till boende, sysselsättning och utveckling.
            Rätt att förvärva sådana jordbruksfastigheter är även en förutsättning
            för att tillgodose många människors önskemål och strävanden. Riksdagen
            bör därför hos regeringen begära förslag till kompletteringar
            av riktlinjerna för jordbrukspolitiken och erforderliga ändringar
            i jordförvärv- slagen och eventuellt andra lagar så att även mindre
            jordbruksfastigheter i framtiden får ägas, förvärvas, bebos och
            utvecklas.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen hos regeringen
            begär förslag till kompletteringar av riktlinjerna för jordbrukspolitiken
            och ändringar i jordförvärvsla- gen och eventuellt i annan lagstiftning
            så att reella möjligheter skapas även för förvärv och innehav
            av deltids- och kombinations- jordbruk.
          </p>
          <pb facs="riksdagen-motions-pdf/data/198384/mot_198384__845/mot_198384__845-007.pdf"/>
          <p>
            Mot. 1983/84:845 Stockholm den 19 januari 1984
          </p>
          <p>
            MARTIN OLSSON (c) PÄR GRANSTEDT (c) KARIN ISRAELSSON (c) JAN
            HYTTRING (c) INGVAR KARLSSON (c) P.O. ERIKSSON (c)
          </p>
          <p>
            12
          </p>
          <p>
            RUNE GUSTAVSSON (c) SIGVARD PERSSON (c) MARIANNE KARLSSON (c)
            BIRGITTA HAMBRAEUS (c)
          </p>
        </div>
      </div>
    </body>
  </text>
</TEI>
