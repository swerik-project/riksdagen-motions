<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00362">
  <teiHeader>
    <fileDesc>
      <titleStmt>
        <title>Översyn av lagen om byggfelsförsäkring (1993:320)</title>
        <author corresp="i-Nfefw2AzQQfkcFrzhoV9Cj">av Eliza Roszkowska Öberg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av lagen om byggfelsförsäkring (1993:320)</title>
          <idno type="rdwebb">GW02C362</idno>
          <rs type="number">C362</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C362/text</ref>
          <ref type="dokument_url_html">http://data.riksdagen.se/dokument/GW02C362</ref>
          <ref type="dokumentstatus_url_xml">http://data.riksdagen.se/dokumentstatus/GW02C362</ref>
          <ref type="doc">http://data.riksdagen.se/fil/BCC1FD79-BBB1-40C0-BD8A-E6FF3D7F3684</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Nfefw2AzQQfkcFrzhoV9Cj</idno>
            <name>Eliza Roszkowska Öberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YQi83AoTBWDeN4wJSHsKmD" type="signed"/>
        <correspContext corresp="i-YQi83AoTBWDeN4wJSHsKmD">
          <note type="signatory" corresp="i-Nfefw2AzQQfkcFrzhoV9Cj"/>
        </correspContext>
        <correspAction xml:id="i-KC1MDmi867tgvsP8Wu1mF2" type="numbering">
          <date when="2008-10-07"/>
        </correspAction>
        <correspAction xml:id="i-8DGaPjTsjK64VsEk4HzMKE" type="submission">
          <date when="2008-10-06"/>
        </correspAction>
        <correspAction xml:id="i-FhkFX33wdhgVssW5dw9ee2" type="transfer">
          <date when="2008-10-06"/>
        </correspAction>
        <correspAction xml:id="i-W2KteewF2yteuwXzTTW1JP" type="assigned"/>
        <correspContext corresp="i-W2KteewF2yteuwXzTTW1JP">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-458cR1PxeYmY1VWFxxyqwX">
            Förslag till riksdagsbeslut
          </head>
          <p xml:id="i-KeK2woGzGBsfzerwydsw4h">
            Riksdagen tillkännager för regeringen som sin mening vad som
            anförs i motionen om översyn av lagen om byggfelsförsäkring (1993:320).
          </p>
        </div>
        <div type="motContent">
          <head xml:id="i-Hafzk8NXHj9KTHLFyhrtad" type="h1">
            Motivering
          </head>
          <p xml:id="i-PNuXGAuWrbR1z7fX787cLZ">
            Enligt gällande lagstiftning skall en byggfelsförsäkring finnas
            när en byggnad som helt eller till övervägande del skall användas
            som bostad för permanent bruk uppförs eller när det i fråga om
            en sådan byggnad utförs åtgärder som kräver bygganmälan och som
            avsevärt förlänger byggnadens brukstid. Byggfelsförsäkringen skall
            omfatta en skälig kostnad för att avhjälpa fel i byggnadens konstruktion,
            i material som använts i byggnadsarbetet eller i utförandet av
            arbetet, samt skälig kostnad för att avhjälpa skador på byggnaden
            som orsakats av felet. Med fel skall, enligt försäkringen, avses
            avvikelse från fackmässigt godtagbar standard vid den tid då arbetet
            utfördes.
          </p>
          <p xml:id="i-3DC1cU21UujrCqaEBuyaAE">
            I april 2008 gav regeringen ett tilläggsuppdrag till byggprocessutredningen
            att utreda möjligheten att i viss utsträckning begränsa tillämpningsområdet
            för lagen (1993:320) om byggfelsförsäkring m.m. I juni 2008 lämnade
            utredningen sitt slutbetänkande Bygg helt enkelt! (SOU 2008:68).
            Avsnitt 15 i betänkandet tar upp byggfelsförsäkringen. Enligt
            utredningen behövs inte byggfelsförsäkring för arbeten som utförs
            av byggherren själv eller hans anställda.
          </p>
          <p xml:id="i-FYupsoQwto6TfsgXCPeDjh">
            I sammanhanget används tre kategorier. Den första kategorin,
            den renodlade självbyggaren, som inte handlar upp några moment
            av utförandet, har ett fullgott skydd för eventuella fel i materialet
            genom bestämmelserna i konsumentköplagen. Dessutom tycks fel i
            materialet inte vara vanligt förekommande. Den aspekt som handlar
            om materialet kan således inte läggas fram som ett skäl för att
            behålla försäkringsskyddet för denna grupp. Om ett fel upptäcks
            i utförandet på platsen, har konsumenten inte någon motpart att
            ställa kravet mot, eftersom han har gjort allt arbete själv. Detta
            moment är redan eliminerat ur det gällande försäkringsskyddet
            i enlighet med villkor som grundas på 6 § första stycket 1 LBF.
            Risken för fel i konstruktionen återstår emellertid, men denna
            fråga kan knappast anses vara så påtaglig att den enbart motiverar
            ett krav på fortsatt försäkringsskydd under byggfelsförsäkringen
            för den renodlade självbyggaren. Erfarenheter visar nämligen att
            det är mycket ovanligt att fel i konstruktionen är orsaken till
            de byggfel som uppdagas. Slutsatsen måste således vara att gruppen
            renodlade självbyggare utan olägenheter kan undantas från det
            obligatoriska försäkringsskyddet.
          </p>
          <p xml:id="i-H52HoejF4KsfKhwoa91mND">
            Den andra kategorin, den delade entreprenaden eller generalentreprenaden,
            kräver att byggherren har samordningsansvaret för projektering
            och för den delade entreprenaden även för byggnationen. Gränsdragningsproblem
            kan uppstå i de fall där byggherren själv utför en arbetsinsats
            större eller mindre medan övriga delar av bygget handlas upp av
            olika sidoentreprenörer. Istället för en obligatorisk byggfelsförsäkring
            bör det, enligt min mening, vid byggsamrådet klarläggas genom
            byggherrens egna uppgifter i vilken utsträckning som han/hon själv
            avser att utföra arbeten och i vilka delar som upphandling av
            entreprenörer kommer att ske. Vid samma tillfälle bör han/hon
            upplysas om vilket ansvar det innebär att utföra byggnation på
            delad entreprenad eller generalentreprenad. Därefter bör byggherren
            informeras om möjligheten att teckna en frivillig byggfelsförsäkring.
            Vidare bör ett längre garantiansvar föras in i de lagar som styr
            entreprenader mot konsument.
          </p>
          <p xml:id="i-AQDVGYjbw8rKWci5q1KWRp">
            När det gäller den tredje kategorin, det nyckelfärdiga huset,
            har entreprenören, i de fall då avtal enligt standardavtal har
            upprättats, redan ett garantiansvar i huvudsak fem år, vilket
            även gäller för den andra kategorin (se ovan). Därefter finns
            ett ansvar för väsentliga fel. En byggfelsförsäkring täcker således
            enbart det som entreprenören inte redan har ansvar för, vilket
            torde bli väldigt lite då byggaren har ansvar för projektering
            och utförande, garantiansvar och sedan ansvar för väsentliga fel.
            Vid entreprenader mot konsument bör längre garantiansvar föras
            in i de lagar som styr ett sådant förfarande.
          </p>
          <p xml:id="i-Q7vPEXcSq5eqAez49V4J19">
            Efter att byggfelsförsäkringen infördes har byggbranschen utvecklats
            i en riktning som innefattar ett allt längre garantiansvar. Femåriga
            garantier är nu branschstandard, men så var det inte när försäkringen
            infördes. Då var det två år. Detta innebär att ett mindre behov
            av försäkringen föreligger.
          </p>
          <p xml:id="i-LAvcZrAhMHmEBAG6s63kD5">
            Det är inte helt enkelt att uppskatta hur mycket som betalas
            ut årligen från byggfelsförsäkringen. HSB, Riksbyggen och Sabo
            uppskattar i SOU 2005:30 (avsnitt 9.2) att kostnaderna för byggfelsförsäkringen
            uppgår till 0,5 procent av ett byggprojekts samlade kontraktssumma
            (s. 61 f.). Åren 19932003 betalade nämnda organisationer in sammanlagt
            200 miljoner kronor för byggfelsförsäkring i nyproduktion, men
            någon utbetalning från försäkringen ägde inte rum under nämnda
            år. Enligt Ds 2007:8, Skydd mot fel och obestånd i bostadsbyggandet,
            har man inte kunnat hitta ett enda fall där de företag och organisationer
            som samverkar inom Byggherreforum, där bland annat HSB, Riksbyggen
            och Sabo ingår, har fått någon ersättning utbetald från byggfelsförsäkringar.
            Enligt Ds 2007:8 framgår även att de årliga kostnaderna för byggfelsförsäkringar
            är cirka 550 miljoner kronor.
          </p>
          <p xml:id="i-QRCQ7KkMrM11u64FdSbbpM">
            Av allt att döma betalas relativt lite ut för att täcka försäkringsskador,
            vilket medför att försäkringen inte fungerar som avsett. Konsumentskyddet
            bör stärkas så att ett längre garantiansvar gäller vid alla arbeten
            mot konsument. Byggherren bör upplysas om möjligheten att teckna
            en frivillig byggfelsförsäkring och han/hon kan därefter själv
            avgöra om en byggfelsförsäkring behövs eller inte. Mot denna bakgrund,
            samt för att minska kostnader och förenkla för konsumenter och
            företag, bör regeringen snarast möjligt avskaffa obligatoriet
            om byggfelsförsäkring.
          </p>
        </div>
        <div type="motSignatures">
          <list>
            <item xml:id="i-Q3gSjDD1DZJExACvwJDyVU" who="i-Nfefw2AzQQfkcFrzhoV9Cj">
              Eliza Roszkowska Öberg (m)
            </item>
          </list>
        </div>
      </div>
    </body>
  </text>
</TEI>
