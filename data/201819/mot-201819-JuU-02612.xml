<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-02612">
  <teiHeader>
    <fileDesc>
      <titleStmt>
        <title>Insatser mot terrorism och våldsbejakande extremism</title>
        <author corresp="i-PyYxwdbw2KYpXyCWKWHmmT">av Johan Pehrson m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2612 av Johan Pehrson m.fl. (L)</title>
          <idno type="rdwebb">H6022612</idno>
          <rs type="number">2612</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H6022612/text</ref>
          <ref type="dokument_url_html">http://data.riksdagen.se/dokument/H6022612</ref>
          <ref type="dokumentstatus_url_xml">http://data.riksdagen.se/dokumentstatus/H6022612</ref>
          <ref type="docx">http://data.riksdagen.se/fil/68BD32C8-2922-45C6-85ED-47E2111CF2B5</ref>
          <ref type="pdf">http://data.riksdagen.se/fil/0A1845C3-7F3A-4D2E-8881-FCA6C2C7E938</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>-</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6Xhhk4vTog11J457R41AvE" type="signed"/>
        <correspContext corresp="i-6Xhhk4vTog11J457R41AvE">
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction type="submitted" xml:id="i-Ruty1qmujxxLMJaPa2GpsA">
          <date when="2018-11-30"/>
          <time when="11:59:25"/>
        </correspAction>
        <correspAction type="reviewed" xml:id="i-SZA1unVAxgzzYu1VEQAe1Q">
          <date when="2018-11-30"/>
          <time when="13:02:09"/>
        </correspAction>
        <correspAction type="referred" xml:id="i-P4HtThNM2PXUGpG3MB13uz">
          <date when="2018-12-05"/>
        </correspAction>
        <correspAction type="assigned" xml:id="i-QQGi1HartmgCyT1CnDjzDK">
          <date when="2019-08-27"/>
          <time when="14:13:40"/>
        </correspAction>
        <correspContext corresp="i-QQGi1HartmgCyT1CnDjzDK">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-4fuw2FE16PpJTeYtZZT4wT"/>
        <correspContext corresp="i-4fuw2FE16PpJTeYtZZT4wT">
          <ref type="uppgift">2018/19:JuU16</ref>
          <ref type="ref_dok_id">H601JuU16</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU16</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2612 av Johan Pehrson m.fl. (L) Insatser mot terrorism och våldsbejakande extremism</div>
      </div>
      <div type="motBody">
        <div type="motProposal" subtype="förslag">
          <head xml:id="i-Zm4mHqGeNocHAFb5tA8EW">
            Förslag till riksdagsbeslut
          </head>
          <list style="ol">
            <item xml:id="i-8wFEJgRWb97BeADBTwVXPU">
              Riksdagen ställer sig bakom det som anförs i motionen om utvärdering
              av myndighetstillhörigheten för det nationella centrumet mot våldsbejakande
              extremism och tillkännager detta för regeringen.
            </item>
            <item xml:id="i-B46MPHyzchRn3DGpLpgcxW">
              Riksdagen ställer sig bakom det som anförs i motionen om analys
              av hur den regionala samordningen mot radikalisering kan stärkas
              och tillkännager detta för regeringen.
            </item>
            <item xml:id="i-5Fm7NcNQfYh6WfARo6BrB9">
              Riksdagen ställer sig bakom det som anförs i motionen om straffansvar
              för deltagande i eller stöd till en terroristorganisation och
              tillkännager detta för regeringen.
            </item>
            <item xml:id="i-YbGZNHhZhd9Ev8GVtaD5c8">
              Riksdagen ställer sig bakom det som anförs i motionen om förberedelse
              till resa i terrorismsyfte och tillkännager detta för regeringen.
            </item>
            <item xml:id="i-P1V6v82KsqkWweNt45Ytqi">
              Riksdagen ställer sig bakom det som anförs i motionen om särskild
              straffskala för grova brott gällande finansiering av terrorismresor
              och tillkännager detta för regeringen.
            </item>
            <item xml:id="i-5jB8p28XCqYV2gu9LB5U9T">
              Riksdagen ställer sig bakom det som anförs i motionen om bestämmelsen
              om olovlig kårverksamhet och tillkännager detta för regeringen.
            </item>
            <item xml:id="i-6XVUm6y4dUVbQQHnbzEps2">
              Riksdagen ställer sig bakom det som anförs i motionen om brottsutredning
              mot s.k. återvändare och tillkännager detta för regeringen.
            </item>
            <item xml:id="i-Whcn1vHgQDwKCvGgk9MGp3">
              Riksdagen ställer sig bakom det som anförs i motionen om informationsdelning
              och tillkännager detta för regeringen.
            </item>
            <item xml:id="i-P3SGEGjFkFVZx2fFAASHJ6">
              Riksdagen ställer sig bakom det som anförs i motionen om europeiskt
              samarbete mot terrorism och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Mk2C7go3iEVQU547YfoXN8">
            Motivering
          </head>
          <p xml:id="i-FmcJy4mKvDJRBUGW14CDeh">
            Den öppna demokratin måste värnas. Terrorismen är ett grundläggande
            hot mot demokratin, det öppna samhället och enskilda människors
            liv och trygghet. Terrordådet i Stockholm i april 2017 var inte
            det första exemplet på att grova terrordåd drabbar människor också
            i vårt land. Det extremistiska våldet och terrorismen kan slå
            urskillningslöst, till exempel mot de människor som råkar befinna
            sig på en plats när våldshandlingen utförs, men det kan också
            vara riktat mot människor och grupper som utpekas som motståndare.
            Konstnärer, författare, journalister och opinionsbildare kan hotas
            och utsättas för brott för det de skriver, gör och säger. Judar,
            muslimer, hbtq-personer, människor med mörk hudfärg eller människor
            från andra länder kan vara måltavlor för det de är.
          </p>
          <p xml:id="i-XYRnqE65iLzvUm5u3g7vrb">
            Drygt 2 000 personer bedöms enligt Säkerhetspolisen finnas inom
            den våldsbejak­ande islamistiska miljön. Ytterligare sammanlagt
            omkring 1 000 personer bedöms finnas inom den högerextremistiska
            respektive vänsterextremistiska miljön. Den nazistiska rörelsen
            har vuxit i styrka och synlighet och ett antal mord och grova
            våldsdåd kan knytas till denna miljö. Ökad uppmärksamhet bör också
            riktas mot problemet med så kallade ensamvargar, som visserligen
            kan drivas av politiska motiv men inte tillhör något fast nätverk.
          </p>
          <p xml:id="i-XjihAG9FLjwMhC8JdCbMob">
            Arbetet mot terrorism är tätt sammanflätat med arbetet för att
            förebygga och mot­verka radikalisering till våldsbejakande extremism.
            Den våldsbejakande extremismen hotar såväl demokratins institutioner
            som människors liv och frihet. Därför behövs långsiktiga och uthålliga
            insatser, vad gäller både att förhindra och bekämpa brottsliga
            handlingar och att förebygga våldsbejakande extremism.
          </p>
          <p xml:id="i-2wEq4CETGrctzB6RDiqWZR">
            Liberalerna medverkade till de två sexpartiöverenskommelser som
            gjordes förra mandatperioden, 2015 respektive 2017, angående det
            fortsatta arbetet mot terrorism. Vi välkomnar att det därmed finns
            en bred och blocköverskridande samsyn om många frågor, men det
            som ingår i överenskommelserna är inte tillräckligt för att skapa
            effektiva åtgärder mot terrorism och våldsbejakande extremism.
          </p>
          <p xml:id="i-TQmSqTtLJ9XeGWVjbBSYyJ">
            Cirka 300 svenskar har de senaste åren rest till Syrien eller
            Irak för att ansluta sig till islamistiska terrorrörelser, såsom
            IS. I takt med att IS pressats tillbaka har cirka 140 personer
            återvänt. Det vore farligt att ta för givet att de vänder hem
            därför att de har brutit med en extremistisk ideologi. Tvärtom
            kan det förutsättas att många kommer att fortsätta arbeta på hemmaplan
            för att stötta terrorverksamhet och dra in fler. Sverige är ett
            av de länder i Europa som, i förhållande till sin befolkning,
            har varit en särskilt stor rekryteringsbas.
          </p>
          <p xml:id="i-NUBXx8gpfwYQhSkRZd9D6E">
            I detta sammanhang bör det än en gång betonas att terrorism inte
            är något som kommer utifrån. Även om flera internationella terroriströrelser
            har förankring på svensk mark är våldsbejakande extremism och
            terrorism också en inhemsk företeelse.
          </p>
          <p xml:id="i-WZ3WVzr1SDZdMvJckp3RCS">
            Sverige måste förstärka sitt arbete på flera plan. Vi behöver
            fortsätta ett långvarigt arbete för att motverka radikalisering
            till våldsbejakande rörelser, bedriva underrättelse­arbete rörande
            dessa grupperingar och ingripa för att hindra ny terrorrelaterad
            brottslig­het. Alla ansträngningar måste ske för att de som begått
            terrordåd utomlands ställs inför rätta. Rättsstatens principer
            ska upprätthållas.
          </p>
          <p xml:id="i-H4Tc7kWteTjLtpsz6at62j">
            Arbetet mot terrorism och radikalisering till våldsbejakande
            extremism handlar inte bara om lagar. Ska vi effektivt få människor
            att vända extremismen ryggen och inte lockas in i den våldsbejakande
            spiralen måste lokalsamhället rustas. Så kan radikal­iseringens
            drivkrafter hållas tillbaka och demokratin värnas.
          </p>
          <head type="h2" xml:id="i-49u6WMXCzHZjWma4CJt3si">
            Arbetet mot våldsbejakande extremism
          </head>
          <p xml:id="i-7CU4bhqf39j7PpqTKzwUXq">
            Den 1 januari 2018 inrättades ett permanent center mot våldsbejakande
            extremism vid Brottsförebyggande rådet, Brå. Liberalerna har länge
            velat ha en större långsiktighet i arbetet, varför vi i sak välkomnar
            att verksamheten har permanentats. Vi påminner dock om att vi
            invände mot att denna verksamhet hamnar under en expertmyndighet
            med ansvar för forskning och statistik men utan koppling till
            det dagliga operativa arbetet. Brottsförebyggande rådet hade i
            sitt eget remissyttrande avvisat en sådan lösning. Vi står fast
            vid att den nationella stödfunktionen mot våldsbejakande extremism
            borde ha lagts under Polismyndigheten. Samtidigt bör man inte
            i onödan ändra på organisations­strukturer som nyss inrättats.
            När tillräcklig tid förflutit bör den nuvarande strukturen utvärderas
            och en inordning under Polismyndigheten prövas på nytt.
          </p>
          <p xml:id="i-8VWMfFMAWxN3UnXEhzQXZM">
            Trots ambitiösa satsningar brister det fortfarande i samordningen
            mellan olika insatser för att förebygga radikalisering. Det är
            också alldeles för svårt att få hjälp. Vi anser att en ny funktion
            bör införas på regional nivå för att ta fram lägesbilder, göra
            riskbedömningar och samordna de insatser som kan behövas på grund
            av varnings­signaler som har fångats upp av olika samhällsaktörer:
            socialtjänst och skola, men också polis och säkerhetspolis. Med
            tanke på att känsliga personuppgifter hanteras är det naturligt
            att även denna regionala funktion ligger inom polisen. Det behövs
            en fördjupad analys av frågan om hur den regionala samordningen
            kan stärkas.
          </p>
          <p xml:id="i-LJT8TaLuuMjeqGdG597LSQ">
            Detta arbete ska främst ske tillsammans med skolan och socialtjänsten
            i syfte att förebygga att fler radikaliseras, men inte minst förhindra
            ny rekrytering. Skolan och socialtjänsten, och även andra aktörer,
            kan tillsammans med lokal polis tidigt identifiera personer och
            direkt erbjuda dem råd och stöd för att inte fastna i miljöer
            där de radikaliseras.
          </p>
          <p xml:id="i-RmTiMJC9G7x8qVgbRTAtzT">
            Vi anser att Sverige kan lära mycket av det förebyggande arbete
            som byggts upp i Frankrike efter attackerna mot det franska samhället.
            Den franska stödlinjen mot radikalisering är väl utbyggd, och
            det finns ett brett och systematiskt arbete mellan olika samhällsaktörer
            för att fånga upp larmsignaler.
          </p>
          <p xml:id="i-3g95bhdqd9rH9Lb4iUBe35">
            I Sverige är det däremot alltför svårt att få hjälp för enskilda
            som känner oro för att någon är på väg att radikaliseras. Regeringens
            bidrag till den nationella stödtelefonen som sedan 2017 drivs
            av Rädda Barnen upphörde den 1 maj 2018, och verksamheten finansieras
            nu genom Rädda Barnens egna medel. Liberalerna anser att det behöver
            vara ett offentligt åtagande att finansiera en nationell stödlinje
            som ska fungera dygnet runt, även på helger. Det måste även gå
            att kontakta stödlinjen digitalt. De offentligfinansiella effekterna
            av detta redovisas i Liberalernas budgetalternativ för 2019, varför
            något formellt yrkande angående stödtelefonen inte läggs här.
          </p>
          <p xml:id="i-XG6xpRb2wehbrCci9ZjVhT">
            Med delvis bifall till bl.a. ett tidigare motionsyrkande från
            Liberalerna tillkännagav riksdagen under våren 2018 att det behövs
            en nationell kommunikationsstrategi mot våldsbejakande extremism
            och för demokratiska värderingar i syfte att bl.a. identifiera
            kommunikationsmetoder. I det betänkande från konstitutionsutskottet
            (bet. 2017/18:KU34) som låg till grund för tillkännagivandet framhålls
            vikten av samverkan med civilsamhället och ett proaktivt arbete
            för att motverka våldsbejakande extremism och radikalisering i
            digitala miljöer. Eftersom så kort tid förflutit sedan tillkännagiv­andet
            avstår Liberalerna från att i år lägga ett formellt yrkande, utan
            vi förväntar oss att den tillträdande regeringen nu vidtar de
            åtgärder som behövs för att tillgodose riksdagens tillkännagivande.
          </p>
          <head type="h2" xml:id="i-XA9KQNQiLWjhFg1pLt9yAa">
            Straffrättsliga åtgärder mot terrorverksamhet
          </head>
          <p xml:id="i-3VnHYKnWz2ScTq3VQJTRV5">
            Under det senaste årtiondet har den straffrättsliga lagstiftningen
            mot olika former av terroristverksamhet stegvis skärpts och luckor
            har täppts till. Bland annat har införts ett särskilt straffansvar
            för den som tar emot utbildning avseende bl.a. terroristbrott,
            eller som reser eller påbörjar en resa till ett annat land om
            avsikten är att begå eller förbereda eller att ge eller ta emot
            utbildning avseende bl.a. terroristbrott. Nu senast den 1 september
            2018 trädde ytterligare lagändringar i kraft som innebär en utvidgning
            av straffansvaret för till exempel terrorismutbildning, terrorismresor
            och terrorismfinansiering (prop. 2017/18:174, bet. 2017/18:JuU35).
          </p>
          <p xml:id="i-XHuuoSCvbb77jEo36zi3TU">
            Liberalerna har länge även förespråkat att deltagande även i
            icke stridsrelaterade stödverksamheter till terrorverksamhet kriminaliseras.
            Den 15 december 2017 presenterade en särskild utredare lagförslag
            om ett särskilt straffansvar för den som deltar i eller på annat
            sätt stöder en terroristorganisation (Ds 2017:62). Liberalerna
            står bakom den allmänna inriktningen, samtidigt som beredningen
            behöver fortsätta och de konkreta lagförslagen analyseras. I sammanhanget
            kan nämnas att Terroristbrotts­utredningen parallellt har fått
            i uppdrag att göra en samlad översyn av den straffrättsliga lagstiftningen
            mot terrorism (dir. 2017:14, 2018:21). Utredningen, som ska vara
            klar den 31 januari 2019, ska även kunna föreslå straffskärpningar.
          </p>
          <p xml:id="i-KT13bkn1Zgdc4ZkN7if3bf">
            Vid sidan av dessa lagändringar behövs även ny lagstiftning för
            att göra det möjligt att tidigare gå in och förhindra en terrorresa.
            Om exempelvis en person aktivt insamlar information, hyllar terroristorganisationer
            på sociala medier och planerar en resa i riktning mot ett konfliktområde
            med utrustning som är avsedd för stridssituation borde rättsväsendet
            kunna ingripa.
          </p>
          <p xml:id="i-HeDNAQqZpfXUpteU8ThSuj">
            Ändå är förberedelse till resa i terrorismsyfte fortfarande inte
            kriminaliserat. Det är en lucka i lagstiftningen som bör täppas
            till. Även om bevisföringen är mer komplicerad vad gäller förberedelse
            till brott är det samtidigt angeläget att kriminaliseringen fyller
            sitt avsedda syfte att förhindra resor i terrorismsyfte.
          </p>
          <p xml:id="i-BC8pt5ftHGKcN2GFb5PH36">
            Liberalerna delar i och för sig bedömningen att den tidiga fullbordanspunkten
            för själva brottet gör att en kriminalisering i förfältet skulle
            träffa förhållandevis få situationer, men i de situationerna skulle
            den å andra sidan vara av stor betydelse. Särskilt gäller detta
            möjligheten att tillfälligt dra in passet för en person som misstänks
            för ett brott. Om även förberedelse till terrorresor kriminaliseras
            kan passet eller motsvarande resehandling tillfälligt återkallas
            för den brottsmisstänkte och en resa därmed hindras i ett tidigare
            stadium.
          </p>
          <p xml:id="i-Px44mV4SpWnbxZziRnSm29">
            Straffbestämmelsen för finansiering av terrorismresa behöver
            skärpas. Enligt gällande lag gäller för finansiering av resa samma
            straffskala som för själva resan, det vill säga fängelse i högst
            två år. Detta förbiser dock att kriminaliseringen av resan riktar
            sig mot en enskild persons resa, medan finansieringen däremot
            kan syfta till att möjliggöra resor för fler personer. När det
            handlar om finansiering i större skala eller systematisk form
            av terrorismresor behöver straffskalan ligga betydligt högre.
            Det är därför rimligt att även resefinansieringsbrottet har en
            särskild straffskala för grova brott på fängelse i lägst sex månader
            och högst sex år. Detta gör att straffskalan för grova fall av
            finansiering av terrorismresor harmoniseras med straffskalan för
            andra grova fall av finansiering av terroristverksamhet.
          </p>
          <p xml:id="i-XpmJ85Bce9PDosnccytqGB">
            Som en av flera åtgärder för att underlätta lagföring av organisering
            av terrorverksamhet på svensk mark bör även en översyn göras av
            bestämmelsen om olovlig kårverksamhet. Bestämmelsen är gammal
            och straffskalan är låg. En analys bör göras av behovet att modernisera
            lagstiftningen.
          </p>
          <p xml:id="i-7XgUAzN5zAEaBDwxM3Axz7">
            När nu många som deltagit i IS eller andra terrorgruppers verksamhet
            återvänder till Sverige är det av största vikt att samtliga utreds
            för brott. Om bevisläget eller andra omständigheter inte gör det
            möjligt att inleda förundersökning kan detta inte ske, men utgångspunkten
            måste vara att rättssamhället gör sitt yttersta för att alla som
            har begått terroristbrott ska ställas till svars och lagföras
            i enlighet med rättsstatens principer.
          </p>
          <p xml:id="i-GxsD8R3qQgCxt643jGPP8t">
            För att Säkerhetspolisen ska kunna fullgöra sitt uppdrag att
            förebygga och förhindra terrorhandlingar är underrättelser från
            signalspaning avseende utländska förhållanden av stor betydelse.
            Det nuvarande regelverket om signalspaning tillämpas på ett sådant
            sätt att Säkerhetspolisen inte kan ta emot underrättelser från
            signalspaning gällande företeelser som berörs av en förundersökning.
            Liberalerna har medverkat till att det har gjorts en utredning
            av en ordning där Säkerhetspolisen kan ta emot underrättelser
            från signalspaning parallellt med en pågående förundersökning.
            Regelverket ska samtidigt tydliggöra att dessa underrättelser
            inte får användas i förundersökning. Utredningen ska inte syfta
            till att signalspaningens omfattning utökas. Den 31 augusti 2018
            presenterade en särskild utredare förslag till lagändringar (Ds
            2018:35). Förslagen är just nu ute på remiss.
          </p>
          <head type="h2" xml:id="i-PkyrDq314d2J32RpYu5zCP">
            Informationsutbyte mellan rättsväsende och kommuner
          </head>
          <p xml:id="i-5qmWrZEJCevG2pBJMA4ab1">
            De underrättelser polisen får av Säkerhetspolisen behöver komma
            vidare till lokal nivå. Den information och de lägesbilder som
            är lämpliga att lämna vidare till den lokala polisen, skolan och
            socialtjänsten når i dag inte fram. Det innebär problem eftersom
            detta är samhällsfunktioner som oftast är först med att upptäcka
            en lokal problematik. Därför måste bestämmelser och rutiner för
            så kallad informationsdelning ses över.
          </p>
          <p xml:id="i-6uhi22xUicKvDRefEWuYVf">
            Säkerhetspolisen förmedlar relevant information om personer som
            återvänt från att ha rest till konfliktområden till Polismyndigheten,
            men Polismyndighetens interna informationsspridning har inte fungerat
            tillfredsställande. Information från Säkerhets­polisen till polisen
            förs inte vidare ned till rätt nivå i organisationen, exempelvis
            den lokala polismyndigheten.
          </p>
          <p xml:id="i-EkAVp8UizDmQJd5ASjEaPP">
            Detta är allvarligt och en stor brist i samhällets arbete mot
            extremister. Dessutom innebär detta även att viktiga myndigheter
            utanför Säkerhetspolisen och polisen inte får ta del av relevant
            information. Oavsett om situationen kräver en lagändring eller
            en ny instruktion i regeringens styrning av myndigheterna så är
            det viktigt att problemet snarast åtgärdas.
          </p>
          <p xml:id="i-H5Hpn3kZBtuu765qjXSotq">
            För att det förebyggande arbetet ska vara effektivt och framgångsrikt
            krävs att alla aktörer på lokal nivå samverkar och bidrar till
            framtagandet av en lokal problembild. Det innebär bland annat
            att kommunerna, som har en särskilt viktig roll i det förebyggande
            arbetet, behöver skaffa sig en egen lägesbild och identifiera
            de åtgärder som behöver vidtas mot bakgrund av denna.
          </p>
          <p xml:id="i-JqhNV7FBGmxyptkkauMBx3">
            Utbytet av information fungerar långt ifrån enhetligt i landet.
            Det informationsutbyte som sker på vissa håll saknas på andra.
            Det gäller inte bara delning av information mellan Säkerhetspolisen
            och till exempel kommunens lokala samordnare utan även mellan
            Säkerhetspolisen och polisen.
          </p>
          <p xml:id="i-8CFEmVnMBvL2GN71zTger8">
            Om det lokala arbetet på allvar ska kunna bedrivas effektivt
            krävs att vissa sekretessregler ses över och underlättar för polisen
            och Säkerhetspolisen att utbyta information. Det är uppenbart
            att så inte är fallet i dag. Dessutom måste delning kunna ske,
            inom vissa ramar, mellan Säkerhetspolisen och den lokala socialtjänsten
            om situationen kräver att samhället ska kunna vidta åtgärder.
            Detta gäller både när det handlar om personer som är på väg att
            ansluta sig till terrorgrupper och när det handlar om personer
            som är återvändare från terrorverksamhet utomlands.
          </p>
          <p xml:id="i-QdjEuFwkhLDTBwWFsQDdvA">
            I den andra sexpartiuppgörelsen mot terrorism (2017) ingick en
            punkt om att ta fram förslag till förändringar av de regler om
            sekretess och informationsutbyte som gäller för bland annat Polismyndigheten
            och kommuner vid samverkan mot terrorism. Den 15 augusti 2018
            föreslog en särskild utredare lagändringar för att underlätta
            informations­utbyte mellan bland annat Polismyndigheten, socialtjänsten
            och Transportstyrelsen i arbetet mot terrorism (bet. SOU 2018:65).
            Betänkandet har remissbehandlats.
          </p>
          <p xml:id="i-6cNCESxo6Dg3cjMkNeQo8f">
            Detta är välkommet, men senkommet. Dyrbar tid har gått förlorad.
            Skyddet för den enskildes integritet gör att sekretessbestämmelserna
            måste vara starka, men det måste finnas möjlighet för myndigheter
            att utbyta information som är av väsentlig betydelse för ett fungerande
            arbete lokalt mot terrorism och våldsbejakande extremism.
          </p>
          <head type="h2" xml:id="i-FXHVFmwowXdSGC3uK1fVbK">
            Europeiskt samarbete
          </head>
          <p xml:id="i-PXffoabAUwaULvHqjfP4N2">
            Det är av största vikt att Sverige deltar aktivt för att stärka
            det europeiska samarbetet för att förebygga, förhindra och lagföra
            terrorism. Detta handlar både om att bygga ut de institutionella
            strukturerna för EU:s polisiära samarbete och åklagarsamarbete
            mot grov och gränsöverskridande brottslighet, och om att på nationell
            nivå hämta hem goda exempel från andra länder. Detta gäller både
            det förebyggande arbetet, där det är viktigt att lära av framgångsrika
            arbeten för att lokalt motverka radikalisering och värvning till
            våldsbejakande rörelser, och underrättelse- och lagföringsverksamheten.
            Liberalernas förslag för att stärka det europeiska brottsbekämpande
            samarbetet utvecklas bland annat i vår budgetmotion och i den
            särskilda motionen om grov organiserad brottslighet.
          </p>
          <p xml:id="i-LpEwVUmiS7NEVFR5nbvxDu">
            I detta arbete har Europol en viktig roll. Ett av de projekt
            som Europol nyligen har sjösatt handlar om att motverka värvning
            till eller uppvigling till stöd för terrorist­verksamhet via sociala
            medier. Genom vår avgift till Europol bidrar Sverige till finansiering
            av detta projekt, men det är viktigt att också operativt delta
            i satsningen mot bakgrund av de problem Sverige har med resande
            radikaliserade ungdomar och vikten av att aktivt bidra i arbetet
            mot terrorism. Även inom ramen för det starka svenska grundlagsskyddet
            för yttrandefriheten – som inte ska rubbas – torde det finnas
            goda möjligheter att delta operativt i europeiska insatser för
            att kartlägga och motverka terrororganisationers rekrytering via
            nätet.
          </p>
        </div>
        <div type="motSignatures">
          <list>
            <item xml:id="i-DjT5eDa53kkmEEL6Gae2Qm" who="i-PyYxwdbw2KYpXyCWKWHmmT">
              Johan Pehrson (L)
            </item>
            <item xml:id="i-L7KcBGM16C3PaQAZUN2MzJ" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-9vRD6WxCuaHpeyiwaHaFz6" who="i-S7wLw9aynA5vbRCsqxxL3N">
              Tina Acketoft (L)
            </item>
            <item xml:id="i-55yJa8zAJ6chFM3eBRbcC3" who="i-QQYotqFjTJA7EiQZc1Wmzs">
              Emma Carlsson Löfdahl (L)
            </item>
            <item xml:id="i-8ut47Fn7dxG5Lm2k8WJdLs" who="i-HzxR5drvvumXGW3Fi7DiXX">
              Lina Nordquist (L)
            </item>
            <item xml:id="i-NZ73qKLqprF6RM9EuyMYMJ" who="i-VBA6eUH2CpmPZFgqzCpt9N">
              Mats Persson (L)
            </item>
            <item xml:id="i-59vkw2uUd6ED6efCTBxAwU" who="i-BUYvEhrSc9gnHcd6iS4eDJ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
