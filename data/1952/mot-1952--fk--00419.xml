<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--fk--00419">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__419/mot_1952__fk__419-001.pdf"/>
      <fw xml:id="i-SFwCyw1dYB2t68LrwCd6BG">
        10 Motioner i Första kammaren, nr 419.
      </fw>
      <div xml:id="i-7jgaE1kNXfNv7xZdbZuwv2" type="motHeader">
        <div xml:id="i-82yGz1MPLUBRejHkaT2av2" type="motTitle"/>
        <div xml:id="i-SiuUc2QmxwXqKAGHyT9QzN" type="motSubmissionInfo"/>
      </div>
      <div xml:id="i-6om9Bf46hVoNgVQbV8Lrhv" type="motBody">
        <div xml:id="i-6CZwv9hQsJTMX88erWu9ye">
          <p xml:id="i-5nShob4SZQirSWQ9sUfLbS">
            Nr 419,
          </p>
          <p xml:id="i-QoE5RNCYFQGT8Doc2E2Zxo">
            Av herr Mogård m. fl., i anledning av Kungl. Maj:ts proposition
            angående vissa anslag för budgetåret 1952/53 till uni- versiteten
            och den medicinska undervisningen m.m.
          </p>
          <p xml:id="i-EzbfApquZE6sGextN6rZPX">
            Stockholms högskolas betydelse såsom lärosäte har under de senaste
            åren starkt ökats. Antalet examina vid högskolan i dess tre fakulteter
            — mate- matisk-naturvetenskapliga, stats- och rättsvetenskapliga
            och humanistiska — uppgår i det allra närmaste till examinationen
            vid Uppsala universitet inom motsvarande fakulteter eller sektioner
            samt överstiger examinationen i Lund. Antalet inskrivningar vid
            högskolan sistlidna hösttermin uppgick till 965 och överträffade
            immatrikuleringen till alla fakulteter (även de teologiska och
            medicinska inräknade) vid Uppsala och Lunds universitet. Ändock
            är den humanistiska fakulteten vid Stockholms högskola icke full-
            ständig, ty några läroämnen som äro företrädda vid statsuniversiteten
            sak- nas i Stockholm. I katalogen vid högskolan äro för närvarande
            ca 4500 studenter upptagna; svårigheterna att kontrollera i vilken
            utsträckning de katalogiserade studenterna bedriva studier — många
            studenter ha sam- tidigt förvärvsarbete och studera blott sporadiskt,
            under det att åtskilliga andra studerande ej äro registrerade
            i katalogen — göra det vanskligt att exakt ange det effektiva
            eller verkliga antalet studerande, men sannolikt torde talet kunna
            beräknas till över 3 000. även i detta avseende äro siff- rorna
            jämvärdiga med eller överträffa motsvarande fakulteters vid stats-
            universiteten. En särskilt betydelsefull uppgift ser högskolan
            däri, att dess läge i Stockholm gör det möjligt för sådana, som
            där äro anställda i allmän eller enskild tjänst, att samtidigt
            bedriva studier. I denna tid av en delvis allvarlig brist på intellektuell
            arbetskraft fyller högskolan sålunda funk- tionen att underlätta
            avläggandet av akademiska examina för många, som annars inte skulle
            vara i stånd därtill. Lade inte bostadsbristen svårigheter i vägen
            är det sannolikt att åtskilliga flera från landets olika delar
            än nu är fallet skulle i Stockholm, med dess större chanser till
            tjänster, söka kombinera förvärvsarbete och högskolestudier. Den
            upprustning av Stockholms högskola — liksom av Göteborgs hög-
            skola — vilken var syftemålet med det mellan staten, Stockholms
            stad och högskolan ingångna avtalet av år 1948, har främst till
            följd av de stats- finansiella svårigheterna avsevärt försenats.
            Åtskilliga förbättringar ha dock undan för undan kommit till stånd,
            och förutom löneförbättringarna åt lärare och andra anställda
            vilja vi här särskilt peka på nedsättningen av terminsavgifterna
            för studenterna samt anvisandet av anslag till ny- byggnader för
            det humanistiska biblioteket och den zootomiska institutio-
          </p>
          <pb facs="riksdagen-motions-pdf/data/1952/mot_1952__fk__419/mot_1952__fk__419-002.pdf"/>
          <fw xml:id="i-F8Jqg8JiNxT8ZdXVpF6HKu">
            Motioner i Första kammaren, nr 419. 11
          </fw>
          <p xml:id="i-YWsBSD4fjcoCm8gXdtMCZU">
            nen. Ännu återstår dock mycket att åtgöra innan högskolan kommer
            upp i nivå med statsuniversiteten både när det gäller institutioner
            och lärar- staben. Särskilt framträdande har denna eftersläpning
            blivit i fråga om docent- stipendier. Antalet disputationer vid
            högskolan har under senare år före- tett en avsevärd stegring
            och ligger nu nära antalet disputationer vid Upp- sala universitet,
            som hittills alltid innehaft tätplatsen i detta hänseende. Det
            ligger i sakens natur att det för högskolan är ett lika vitalt
            intresse som för statsuniversiteten att kunna knyta framstående
            doktorer till sig såsom docentstipendiater både för forskningsarbete
            och för deltagande i undervisningen. Särskilt docenternas medverkan
            vid undervisningen är ett trängande önskemål just för högskolan,
            som i jämförelse med statsuniver- siteten i några ämnen är påtagligt
            underbemannad i fråga om lärarkrafter. En jämförelse med statsuniversiteten
            ger vid handen att antalet docent- stipendier i Uppsala utgör
            35 i den humanistiska sektionen, 24 i den natur- vetenskapliga
            sektionen och 5 i den juridiska fakulteten. Motsvarande siff-
            ror för Lund äro 34, 22 och 4. Vid Stockholms högskola, där regeringen
            i årets proposition nr 137 föreslår ett nytt stipendium i vardera
            matematisk- naturvetenskapliga och humanistiska fakulteten, blir
            antalet stipendier om detta förslag bifalles ej flera än 9 stipendier
            i den naturvetenskapliga, 10 i den humanistiska och 4 i den stats-
            och rättsvetenskapliga fakulteten. Det må framhållas att antalet
            examensämnen inom den naturvetenskap- liga fakulteten utgör 15
            (därav tre så vittomfattande som kemi, zoologi och botanik) och
            inom den humanistiska 26. Inom endast ett fåtal ämnen kan alltså
            en löftesrik doktorand påräkna att erhålla docentstipendium. Till
            saken hör också att antalet docenter vid Stockholms högskola är
            större än vid något annat av de ifrågavarande lärosätena inom
            de här berörda fakulteterna. I några fall under senare år ha docenter
            vid högskolan sökt sig till stats- universiteten eller andra högskolor,
            som varit rikligare försedda med docentstipendier. Särskilt för
            familjeförsörjare kan det av olika skäl och inte minst med hänsyn
            till bostadsbristen vara omöjligt eller förenat med stora svårigheter
            att flytia från ett lärosäte till ett annat, alldeles oavsett
            de vetenskapliga intressen som ibland kunna göra det hämmande
            för en forskare att lämna en specialinstitution och de forskningsgrupper,
            med vilka han kan ha hört samman. I sina petita har högskolan
            under senare år särskilt understrukit det trängande angelägna
            i en ökning av docentstipendiernas antal. Högskolan har dock härvid
            för närvarande inte ansett sig böra sikta till samma antal stipendier
            som i Uppsala och Lund. Högskolan har i synnerhet när det gäller
            de humanistiska disciplinerna hänvisat till att många docenter
            i Stockholm säkerligen komma att föredra befattningar på museer
            och i arkiv eller andra lärda verk. Likaså torde några med hänsyn
            till löneför-
          </p>
          <pb facs="riksdagen-motions-pdf/data/1952/mot_1952__fk__419/mot_1952__fk__419-003.pdf"/>
          <fw xml:id="i-JNYuUdDPCY7n4uvRYMuEEB">
            12 Motioner i Första kammaren, nr 419.
          </fw>
          <p xml:id="i-SLCRUL2LgHxSi3fDLvgiRm">
            bättringen föredra lektors- eller andra lärarbefattningar framför
            docent- stipendium. Finnas medel tillgängliga i form av kursanslag,
            borde, fram- höll högskolan, åtskilliga av dessa ostipendierade
            docenter vid sidan av sina anställningar kunna engageras för undervisningen
            vid högskolan. Högsko- lan har i sina petita förutsatt en successiv
            ökning av docentstipendiernas antal tills dessa komma upp till
            det inom överskådlig tid behövliga minimi- antalet. För budgetåret
            1952/53 begärde högskolan sålunda 5 nya stipendier inom den matematisk-naturvetenskapliga,
            2 inom den stats- och rätts- vetenskapliga och 7 inom den humanistiska
            fakulteten. Med hänsyn till redan anmälda eller i höst väntade
            disputationer kan det beräknas att de statliga stipendier, som
            högskolan vid ett bifall till detta förslag skulle komma att förfoga
            över, skulle bli besatta med mycket kvalificerade inne- havare.
            Vi vilja särskilt framhålla, hurusom ej ens ett antal av 5 stipendier
            inom den stats- och rättsvetenskapliga fakulteten skulle bli tillräckligt.
            Såsom en första etapp i förstärkningen av högskolans docentorganisation
            föreslå vi att antalet docentbefattningar utöver vad Kungl. Maj:t
            före- slagit nu måtte ökas med 6 (2+1+3), varvid det må ankomma
            på Kungl. Maj:t att bestämma fördelningen av befattningarna på
            läroämnen. I propositionen föreslås vidare inrättande av ett forskarstipendium
            — det första som högskolan skulle få. även om vi på denna punkt
            inte föreslå någon ökning, vilja vi med tanke på framtiden endast
            understryka vikten av att Stockholms högskola undan för undan
            förses med ytterligare några forskarstipendier. Såsom ovan framhållits
            har Stockholms högskola knutit till sig ett mycket stort antal
            docenter. Deras antal är för närvarande 131. Endast inemot ett
            40-tal av dessa äro såsom docenter, biträdande lärare, t.f. professorer
            eller extra laboratorer helt engagerade av arbetet vid högskolan.
            I några få fall finnas för de övriga medel disponibla för kortare
            eller tillfälliga kurser. Även om några av återstoden med hänsyn
            till ålder, utländska studieresor, boningsort just nu utanför
            Stor-Stockholm eller yrkesställning ej kunna tänkas åtaga sig
            partiell tjänstgöring vid högskolan kvarstår dock det fak- tum
            att cirka hälften av högskolans docenter för närvarande av brist
            på medel ej kunna tas i anspråk för annan undervisning än sådan
            frivillig, som består i oavlönad tjänstgöring såsom biträde vid
            seminarierna. Dess- utom äro alla docenter skyldiga att på vederbörande
            fakultets anfordran fungera som fakultetsopponent vid disputationer.
            Det kan betecknas såsom ett slöseri med tillgängliga resurser
            att ej kunna i större utsträckning utnyttja den stora tillgång,
            som denna docent- stab utgör. I åtskilliga ämnen gör sig ett starkt
            behov gällande av utvidgad undervisning genom kurser av olika
            typ, och säkerligen skulle många docenter mycket gärna lämna sin
            medverkan härtill blott de finge skälig ersättning härför. Om
            högskolan erhölle ett visst anslag — förslagsvis 25 000 kronor
            — att fördelas på lämpligt sätt mellan de ämnen, som vore
          </p>
          <pb facs="riksdagen-motions-pdf/data/1952/mot_1952__fk__419/mot_1952__fk__419-004.pdf"/>
          <fw xml:id="i-5XWv33CdUa9u1Ha6a3pKtz">
            Motioner i Första kammaren, nr 419. 13
          </fw>
          <p xml:id="i-8tVmQzZSbyx7vkAtxbgQwM">
            i största behov av förstärkt undervisning, skulle ett tiotal
            docenter på detta vis kunna tas i anspråk. För ett relativt ringa
            belopp skulle en be- tydande effekt utvinnas i upprustningen av
            högskolan. Vi vilja dock inskärpa att anvisandet av ett dylikt
            kursanslag, ställt till högskolans förfogande för vidgad docentundervisning,
            endast är att be- trakta såsom ett komplement till ett utbyggt
            docentstipendiesystem. An- slaget kan aldrig ersätta docentstipendierna
            eller tas till intäkt för att dröja med utökningen av stipendiatsystemet.
            Kursanslaget skall avse med- verkan i undervisningen av sådana
            docenter, som ej aspirera på eller också redan haft docentstipendium
            eller eljest ej kommit i åtnjutande av dylikt, medan docentstipendierna
            främst erfordras förutom för den regelbundna undervisningen för
            att möjliggöra forskning och för att trygga den bästa rekryteringen
            av professurerna i landet. I anslutning till ovanstående hemställa
            vi, att riksdagen vid behandlingen av propositionen om uni- versiteten
            och den medicinska undervisningen måtte i av- seende på Stockholms
            högskola besluta dels att öka antalet docentbefattningar utöver
            vad Kungl. Maj:t föreslagit med 6, fördelade med 2 på den matematisk-
            naturvetenskapliga, 1 på den stats- och rättsvetenskapliga och
            3 på den humanistiska fakulteten, dels att ett särskilt anslag
            om 25 000 kronor beviljas av- seende extra medverkan från icke
            stipendierade docenters sida genom kurser eller liknande i högskolans
            undervisning.
          </p>
          <p xml:id="i-GKgXzE1FYUU3NaJQRfFHni" type="date">
            Stockholm den 2 april 1952.
          </p>
          <p xml:id="i-HnWeVBPJkZuQJRtv1ydA5h">
            Bertil Mogård. Sven Em. Ohlon. S.G. W. Wahlund.
          </p>
        </div>
      </div>
    </body>
  </text>
</TEI>
