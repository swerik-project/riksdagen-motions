<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-AU-00221">
  <teiHeader>
    <fileDesc>
      <titleStmt>
        <title>Nationellt kompetenscentrum för hbtq-frågor och hedersrelaterat förtryck</title>
        <author corresp="i-8uZQYUDvSkrZ9C65jGh6Ce">av Stefan Svanström (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationellt kompetenscentrum för hbtq-frågor och hedersrelaterat förtryck</title>
          <idno type="rdwebb">H102A221</idno>
          <rs type="number">A221</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H102A221/text</ref>
          <ref type="dokument_url_html">http://data.riksdagen.se/dokument/H102A221</ref>
          <ref type="dokumentstatus_url_xml">http://data.riksdagen.se/dokumentstatus/H102A221</ref>
          <ref type="doc">http://data.riksdagen.se/fil/5A3A7092-A17A-44AA-894B-23981A9DF225</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8uZQYUDvSkrZ9C65jGh6Ce</idno>
            <name>Stefan Svanström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MSHXpumafaAUJab6hQSabP" type="signed"/>
        <correspContext corresp="i-MSHXpumafaAUJab6hQSabP">
          <note type="signatory" corresp="i-8uZQYUDvSkrZ9C65jGh6Ce"/>
        </correspContext>
        <correspAction type="numbering" xml:id="i-MEkSBYspsVEq3y1DYkenXc">
          <date when="2013-10-01"/>
        </correspAction>
        <correspAction type="submission" xml:id="i-GgWtYRT4ExPrYbBmEkF7Ur">
          <date when="2013-09-30"/>
        </correspAction>
        <correspAction type="transfer" xml:id="i-NfvfMDZiiKkLZzdFT3vm2j">
          <date when="2013-09-30"/>
        </correspAction>
        <correspAction type="assigned" xml:id="i-8cwuzvBH8cioRxxUTzh66i"/>
        <correspContext corresp="i-8cwuzvBH8cioRxxUTzh66i">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-WVHdQcbzotuFtjjwuSuvQF">
            Förslag till riksdagsbeslut
          </head>
          <p xml:id="i-N9KjNG7C4ceUjPwvtwX9Y8">
            Riksdagen tillkännager för regeringen som sin mening vad som
            anförs i motionen om behovet av stöd för hbtq-personer som utsätts
            för hedersrelaterat förtryck.
          </p>
        </div>
        <div type="motContent">
          <head type="h1" xml:id="i-LMXCxWrV5SLdDCyZ1UA58J">
            Motivering
          </head>
          <p xml:id="i-A3eB1CK4tauuktwJHpAuGe">
            RFSL beskriver hur skamrelaterat (hedersrelaterat) våld och förtryck
            berör även hbt-personer, såväl kvinnor, män som transpersoner.
            Man kan också tala om förtryck och våld inom familjen. Skamrelaterat
            våld eller familjeförtyck av hbt-personer kan uttryckas i form
            av psykiska kränkningar, att man inte får delta på familjehögtider
            eller att man blir utesluten. Man kan drivas till ett tvångsäktenskap
            med en heterosexuell person som passar den inom familjen eller
            kulturen accepterade mallen. Men det kan även handla om såväl
            hot om fysiskt våld som att man faktiskt blir utsatt för våld
            – i värsta fall med dödlig utgång. Det kan vara särskilt svårt
            att skydda sig själv mot detta när man fortfarande bor hemma och
            är både känslomässigt och ekonomiskt beroende av sina föräldrar.
          </p>
          <p xml:id="i-QN9dbLFK7BeVm6GFnR5HHC">
            Enligt en uppskattning från Ungdomsstyrelsen upplever cirka 70
            000 personer mellan 16 och 25 år att föräldrars uppfattningar,
            religion eller kultur sätter gränser för vem de kan gifta sig
            med. Uppskattningsvis 8 500 av dessa är oroliga över att inte
            själva kunna välja vem de ska gifta sig med.
          </p>
          <p xml:id="i-CjJXPnmUMScPVyA3S8tVkr">
            Ungdomsstyrelsen fick 2008 i uppdrag att göra en analys av hälsosituationen
            för homosexuella och bisexuella ungdomar samt för unga transpersoner.
            År 2010 publicerades rapporten Hon, hen, han. I den konstateras
            att hälsan hos dessa personer är sämre än genomsnittet även om
            de flesta i grupperna mår bra. Ett kapitel i rapporten ägnas åt
            hur det är att leva i en hbt-fientlig familj. Bland annat har
            ungas utsatthet för våld från familjen undersökts. Det ringa antalet
            respondenter i vissa grupper gör det svårt att göra några säkra
            uttalanden om personer som uppgett att de exempelvis är homosexuella
            eller bisexuella. I rapporten görs ändå uppskattningar och det
            konstateras att andelen bland unga icke-heterosexuella som uppgav
            att de blivit utsatta för fysiskt våld av sin familj var signifikant
            högre än bland heterosexuella unga. En studie i Norge bekräftar
            bilden.
          </p>
          <p xml:id="i-D1Wur5W7u9toH4EyyL7ikV">
            Ungdomsstyrelsen hänvisar också till den kartläggning av skamrelaterat
            våld mot unga på grund av sexuell läggning som genomförts och
            publicerats av Länsstyrelsen i Skåne år 2005. Personer där religiös
            övertygelse är en del av deras utsatthet har intervjuats. För
            några föräldrar, men inte för alla, blir barnens sexuella läggning
            ett uttalat brott mot en religiös övertygelse och något skamfyllt
            i relation till den. På olika sätt har föräldrarna försökt att
            kontrollera sina barns liv och sexualitet, inklusive att välja
            ut en för familjen passande partner för sina barn. När de känt
            att de förlorat kontrollen har det för vissa föräldrar inte funnits
            något annat medel att ta till än att hota barnen eller utesluta
            dem från familjegemenskapen. Kartläggningen visar att dessa unga
            är osynliga för skolan, på ungdomsmottagningar, inom socialtjänsten
            och hos polisen. De menar i kartläggningen att personalen har
            svårt att tolka utsattheten för våld och förtryck på grund av
            skamrelaterade traditioner men också att personalen osynliggör
            frågan om homo- och bisexualitet.
          </p>
          <p xml:id="i-Lg74K4NENkJVJmzNAK7E34">
            Intervjuer som har gjorts av Almaeuropa och som refereras i Ungdomsstyrelsens
            rapport ger oss exempel på hur unga hbtq-personer utsätts för
            skamrelaterat våld och förtryck. Det berättas om dubbelliv, familjer
            som tar avstånd, upplevelser av hot, övertygelse om att de skulle
            kunna bli dödade av sin familj osv. Intervjupersonerna försöker
            lösa sina problem på egen hand och har låg kunskap om olika organisationer
            som arbetar med frågorna.
          </p>
          <p xml:id="i-Vzq82qGn9uLTtp14ryrkt5">
            Vid ett seminarium som Kristdemokraterna i Stockholm ordnade
            under årets Pridevecka i Stockholm nämndes ett exempel där ett
            par killar sökte akut hjälp hos socialtjänsten för att hitta ett
            skyddat boende och möttes av förslaget att eftersom det var sommar
            och fint väder kunde de väl köpa ett tält och bo på camping.
          </p>
          <p xml:id="i-K27BCfpuuj2hbRXXGrAQbA">
            Det finns redan idag olika initiativ som uppmärksammar skamkulturer
            och ger handfasta råd för dem som är drabbade. Det finns en hemsida,
            heder.nu, som drivs som en del av ett nationellt projekt om hedersrelaterat
            våld mot hbt-ungdomar. De som arbetar med projektet arbetar på
            RFSL Rådgivningen Skåne och det går exempelvis att kontakta dem
            via e-post och telefon för att få hjälp.
          </p>
          <p xml:id="i-NVESdiV7F6YLwZ3oCQTWwp">
            RFSL Brottsofferjour har erfarenhet av att ge hjälp till hbt-personer
            som tvingats fly från sin familj, när de utsätts för hot och påtryckningar
            med syftet att få personen att ändra sin sexuella läggning och
            livsstil. RFSL brottsofferjour ger information och utbildning
            till ideella jourer och professionella inom t ex socialtjänst,
            sjukvård och polis. RFSL arbetar också opinionsbildande mot hatbrott
            och diskriminering och för ett hbqt-kompetent stöd från samhället
            vid utsatthet för våld. Sedan 2009 driver dessutom RFSL Brottsofferjour
            ett skyddat boende. Jouren finansieras med hjälp av Socialstyrelsen,
            Brottsofferfonden samt privata donationer. RFSL har även gett
            ut en bok 2012 i samarbete med Almaeuropa som heter HBT &amp; heder
            – råd till yrkesverksamma. RFSL och Almaeuropa driver också hemsidan
            hbtheder.se där personer bland annat garanteras svar på mejl inom
            24 timmar.
          </p>
          <p xml:id="i-BhZ6VxgaBVcRtJjNm5qe3H">
            Många organisationer i det civila samhället gör ett fantastiskt
            arbete. Det finns troligtvis också enskilda personer och grupper
            av personer som arbetar med frågorna i exempelvis kommuner som
            hanterar det på ett bra sätt. Men det är uppenbart att det generellt
            finns mycket att göra.
          </p>
          <p xml:id="i-EWmTUjqiEPNohB8pKkmEib">
            Jag menar att det behövs en samlad kompetens som kan bidra med
            utbildning, rådgivning och också ha en samordning kring skyddade
            boenden för hbtq-personer som riskerar att utsättas för skamrelaterat
            våld. Jag är övertygad om att ett nationellt kompetenscentrum
            som kan fungera som en resurs för exempelvis socialtjänst, polis,
            skola och föreningsaktiva runt om i landet skulle kunna fylla
            en viktig funktion för att samla in, samordna och sprida kunskap
            kring personer som på grund av sin sexuella läggning eller könsidentitet
            utsätts för hedersrelaterat våld och förtryck. Det nationella
            centret bör också uppdras att hålla en nära dialog med samfund
            och etniska grupper där våld eller förtryck mot hbtq-personer
            är vanligt förekommande. Behovet av detta bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-r2P5TtpXjTfbXJUGudEWo">
              Stefan Svanström (KD)
            </item>
          </list>
        </div>
      </div>
    </body>
  </text>
</TEI>
