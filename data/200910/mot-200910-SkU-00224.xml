<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00224">
  <teiHeader>
    <fileDesc>
      <titleStmt>
        <title>Gräns för skyldighet att redovisa moms</title>
        <author corresp="i-KktUCXax2JFL3tqFqQN9oq i-KtELEJ9HytY7HFgQExEzLq">av Birgitta Sellén och Sven Bergström (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gräns för skyldighet att redovisa moms</title>
          <idno type="rdwebb">GX02Sk224</idno>
          <rs type="number">Sk224</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk224/text</ref>
          <ref type="dokument_url_html">http://data.riksdagen.se/dokument/GX02Sk224</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk224</ref>
          <ref type="doc">http://data.riksdagen.se/fil/2289A2DD-831E-4F00-8C36-195DAD2DF8F4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KktUCXax2JFL3tqFqQN9oq</idno>
            <name>Birgitta Sellén</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MqL9Mq65bAjhowgoVXVfBa" type="signed"/>
        <correspContext corresp="i-MqL9Mq65bAjhowgoVXVfBa">
          <note type="signatory" corresp="i-KktUCXax2JFL3tqFqQN9oq"/>
          <note type="signatory" corresp="i-KtELEJ9HytY7HFgQExEzLq"/>
        </correspContext>
        <correspAction type="numbering" xml:id="i-7qkCM168AYcvn3qq9NZ43u">
          <date when="2009-09-29"/>
        </correspAction>
        <correspAction type="submission" xml:id="i-4cbRJbuVyZjtWsFhjac6U8">
          <date when="2009-09-28"/>
        </correspAction>
        <correspAction type="transfer" xml:id="i-3DRYmYjLWBDrax8Mv8yzs6">
          <date when="2009-09-24"/>
        </correspAction>
        <correspAction type="assigned" xml:id="i-Y8iacjmC8fUfW4NXsVrz1N"/>
        <correspContext corresp="i-Y8iacjmC8fUfW4NXsVrz1N">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5qLypsJLTxtinvDx8R3QxH">
            Förslag till riksdagsbeslut
          </head>
          <p xml:id="i-Wf2FsdNfWyvFEPrNmSXNNL">
            Riksdagen tillkännager för regeringen som sin mening vad som
            anförs i motionen om att i EU driva frågan om rätt för Sverige
            att införa en omsättningsgräns för momsskyldighet på 300 000 kr.
          </p>
        </div>
        <div type="motContent">
          <head type="h1" xml:id="i-CLbmijb5ZTjYkaRFpdopBj">
            Motivering
          </head>
          <p xml:id="i-VvR4D38NxSDf1yL5dT95Em">
            I december 2008 gavs regeringsrådet Lennart Hamberg i uppdrag
            att se över hur de svenska momsreglerna förhåller sig till EG-rätten
            och eventuellt lämna förslag till författningsändringar. Detta
            gjordes efter det att EU-kommisionen inlett ett s k fördragsbrottsförfarande
            mot Sverige och i två formella underrättelser hävdat att den svenska
            lagstiftningen inte står i överensstämmelse med EU:s momsdirektiv.
          </p>
          <p xml:id="i-NR8831WfoENyVZdsXXwbEZ">
            Idag är momsskyldigheten för allmännyttiga ideella föreningar
            kopplad till inkomstskattelagens bestämmelser om skattskyldighet.
            Ideella föreningar är inte momspliktiga för inkomster av näringsverksamhet
            de inte behöver betala inkomstskatt för. Det gäller bl a verksamhet
            som
          </p>
          <list style="ul">
            <item xml:id="i-4pk5hYqw2vqS9Rz1dXPS1W">
              är ett direkt led i främjandet av det ideella syftet eller har
              en naturlig anknytning till detta
            </item>
            <item xml:id="i-RqHLPjnwsNmvdX9vWCH6tQ">
              av hävd utnyttjats som finansieringskälla för ideellt arbete
            </item>
            <item xml:id="i-6Z7fP6arwPy5FappyF5rKu">
              har inkomster från en egen fastighet som till mer än hälften
              används i föreningens ideella verksamhet.
            </item>
          </list>
          <p xml:id="i-DS1C2pqvNwNasJP7zmrFJ6">
            Den Hambergska utredningen är inte klar, och den kommer lämna
            sitt betänkande först i slutet av oktober. Men det mesta talar
            för att dess förslag kommer att innebära att allmännyttiga ideella
            föreningar inlemmas i momssystemet för de flesta av sina verksamheter.
          </p>
          <p xml:id="i-YK1rVGHTTuZx2AzMCgKDyt">
            Regeringens direktiv till Hamberg förutser en sådan möjlighet
            och säger därför att utredningen i så fall ska föreslå vägar att
            kompensera föreningslivet, vilket är gott och väl. Men det huvudsakliga
            problemet här är inte ekonomiskt. Det är snarare så att tiotusentals
            ideellt arbetande kassörer utan någon egentlig ekonomisk eller
            bokföringsteknisk utbildning i små och medelstora föreningar tvingas
            till ett krångligt administrativt merarbete där risken för att
            de gör fel är stor. De redan stora svårigheterna att rekrytera
            kassörer, och andra förtroendevalda, till föreningarna kommer
            att öka avsevärt.
          </p>
          <p xml:id="i-8MCAd9AYacnMeEWdfmbmG">
            Det finns starka skäl att värna om det svenska föreningslivet.
            Utredningsdirektiven sammanfattar många av dem när de skriver
            att det har en stark folklig förankring och bidrar i hög grad
            till demokrati, välfärd, trygghet, hälsa och livskvalitet i det
            svenska samhället. Den utgör också stöd och komplement till den
            offentligt finansierade välfärden. Den kan därför inte, som EU
            har en tendens att göra, likställas med kommersiell näringsverksamhet.
          </p>
          <p xml:id="i-Dfwnbis74Fh27tnS11soT2">
            Ett sätt att förhindra att merparten av de allmännyttiga ideella
            föreningarna, i första hand de små och medelstora, slipper den
            administrativa börda momsskyldighet skulle innebära är att i förhandlingar
            med EU-kommissionen utverka ett undantag som gör det möjligt att
            sätta en tillräckligt hög nedre omsättningsgräns för föreningens
            näringsverksamhet. Sverige har redan en sådan godkänd gräns på
            90 000 kronor, vilken dock måste bedömas som alldeles för låg.
            Italien har enligt uppgift nyligen lyckats få en gräns på motsvarande
            300 000 kronor, ett belopp som endast större, och förmodligen
            huvudsakligen professionellt skötta, föreningar normalt kommer
            att överskrida.
          </p>
          <p xml:id="i-W95EtUFXCYiwrpaVyV7Wnp">
            Regeringen bör därför ges i uppdrag att gentemot EU-kommissionen
            driva frågan om rätten att i Sverige införa en nedre omsättningsgräns
            för intäkter från momspliktig verksamhet på 300 000 kr.
          </p>
        </div>
        <div type="motSignatures">
          <list>
            <item xml:id="i-W1mJz8CsUWzJTqX9fcgpvG" who="i-KktUCXax2JFL3tqFqQN9oq">
              Birgitta Sellén (c)
            </item>
            <item xml:id="i-QrDiX1kTZGzrbg8cwogYUa" who="i-KtELEJ9HytY7HFgQExEzLq">
              Sven Bergström (c)
            </item>
          </list>
        </div>
      </div>
    </body>
  </text>
</TEI>
