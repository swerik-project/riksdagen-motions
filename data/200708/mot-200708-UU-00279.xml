<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00279">
  <teiHeader>
    <fileDesc>
      <titleStmt>
        <title>Internationell utvecklingspolitik</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Internationell utvecklingspolitik</title>
          <idno type="rdwebb">GV02U279</idno>
          <rs type="number">U279</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U279/text</ref>
          <ref type="dokument_url_html">http://data.riksdagen.se/dokument/GV02U279</ref>
          <ref type="dokumentstatus_url_xml">http://data.riksdagen.se/dokumentstatus/GV02U279</ref>
          <ref type="doc">http://data.riksdagen.se/fil/DAC934B3-4EB6-4EDF-B489-BE2D3CF95824</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CSZAfQYqCi3gLoycf1dCN7" type="signed"/>
        <correspContext corresp="i-CSZAfQYqCi3gLoycf1dCN7">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction type="referral" xml:id="i-D27wZG16feei3Z99WqdhXy">
          <date when="2007-10-16"/>
        </correspAction>
        <correspAction type="dismissal" xml:id="i-8FEN3FtkNaaQAHYpWjucEm">
          <date when="2007-10-16"/>
        </correspAction>
        <correspAction type="numbering" xml:id="i-8UaLABBVHPyfHMwMWmrBGG">
          <date when="2007-10-05"/>
        </correspAction>
        <correspAction type="submission" xml:id="i-2MKdS9XeeGwSeqBrWmu93c">
          <date when="2007-10-04"/>
        </correspAction>
        <correspAction type="transfer" xml:id="i-6bZ8Hmk81PDPmqpkmKQTut">
          <date when="2007-10-03"/>
        </correspAction>
        <correspAction type="assigned" xml:id="i-L86x4p1NWf8Gc2BW3U3kY8"/>
        <correspContext corresp="i-L86x4p1NWf8Gc2BW3U3kY8">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-3mpd1fdmjaNu3abTroQ9ZQ">
            1 Förslag till riksdagsbeslut
          </head>
          <list style="ol">
            <item xml:id="i-2yX9uQUhuanaTYoFRrCeCb">
              Riksdagen tillkännager för regeringen som sin mening vad som
              anförs i motionen om förstärkt arbete med HBT-frågor inom utvecklingssamarbetet
              samt utvärdering och utökning av arbetet med Sidas handlingsplan
              för HBT-frågor.
            </item>
            <item xml:id="i-17UmdDBaS3rqRbnnLXG5Gi">
              Riksdagen tillkännager för regeringen som sin mening vad som
              anförs i motionen om att egeninsatsen för informationsarbete bör
              avskaffas.
            </item>
            <item xml:id="i-QRNkY9BabAUyHrxVW8Zspe">
              Riksdagen tillkännager för regeringen som sin mening vad som
              anförs i motionen om att Sveriges åtaganden enligt Kyotoprotokollet
              inte bör finansieras med biståndsmedel.
            </item>
            <item xml:id="i-FKJaZ5L9r1u6KziJXcrz4q">
              Riksdagen tillkännager för regeringen som sin mening vad som
              anförs i motionen om att Sverige inom OECD/DAC ska arbeta för
              att åtaganden enligt Kyotoprotokollet inte bör räknas som utvecklingssamarbete.
            </item>
            <item xml:id="i-F3kMs6ouQkWZsBKv7DLtxq">
              Riksdagen tillkännager för regeringen som sin mening vad som
              anförs i motionen om att Sverige inom OECD/DAC bör arbeta för
              att skuldavskrivningar ej räknas som bistånd.
            </item>
            <item xml:id="i-RLPCknCAYApFF1reCzCdPz">
              Riksdagen tillkännager för regeringen som sin mening vad som
              anförs i motionen om att Sverige bör följa Monterreyöverenskommelsen
              och inte räkna skuldavskrivningar som bistånd.
            </item>
            <item xml:id="i-C4sSCKJ7wt55f2dodfLW8D">
              Riksdagen tillkännager för regeringen som sin mening vad som
              anförs i motionen om att flyktingmottagande i Sverige ej bör räknas
              som bistånd.
            </item>
          </list>
        </div>
        <div type="motContent">
          <head type="h1" xml:id="i-HrpPAvzmdXTW2Q6WWhDZC9">
            2 Inledning
          </head>
          <p xml:id="i-JA2DszRtv6zijvx8VDCQwp">
            Världen är inte rättvis. Klyftorna är stora mellan länder i nord
            och syd, mellan fattiga och rika, mellan kvinnor och män. En stor
            del av jordens befolkning är hänvisad till ett liv i extrem fattigdom,
            utan makt och möjligheter att förändra sin livssituation, fjärran
            från den mänskliga värdigheten.
          </p>
          <p xml:id="i-WiM929ZbHM3BiHpcFkb53g">
            Vid millennieskiftet förklarade FN att fattigdomsbekämpning måste
            vara det överordnade målet. Världens länder enades om de åtta
            Millenniemålen, bl.a. halverad fattigdom, ökad tillgång till utbildning
            och jämställdhet mellan män och kvinnor. Skulle Millenniemålen
            uppnås skulle det innebära att vardagen för 100-tals miljoner
            människor i grunden skulle förändras. Tyvärr tyder allt på att
            Millenniemålen inte kommer att uppnås; en rad länder framför allt
            i Afrika, kommer inte att uppnå något av de åtta målen. Enligt
            FN skulle det kosta 900 miljarder kronor att uppfylla Millenniemålen.
            Behoven av ett omfattande utvecklingssamarbete med hög kvalitet
            och på lika villkor är stort. Vänsterpartiet var därför starkt
            kritiskt till den urholkning som skedde av svenskt utvecklingssamarbete
            under den förra socialdemokratiska regeringen och därför avvisar
            vi de kraftiga ytterligare urholkningar som den nuvarande borgerliga
            regeringen drivit igenom.
          </p>
          <p xml:id="i-TV8iVDahLC92WE2Hy6WsGB">
            En rättvis värld kräver en ny ekonomisk världsordning för långsiktigt
            hållbar utveckling, såväl ekonomiskt som ekologiskt och socialt.
            För att nå dit krävs ett arbete på flera områden, vilket vi bl.a.
            beskriver i motioner om syds skuldsättning, den globala könsmaktsordningen,
            EPA-avtalet och IMF och Världsbanken. Bistånd kan spela en roll
            i denna process, men då krävs en reformering och en ökning av
            det samlade biståndet från nord. Sverige har möjlighet att spela
            en avgörande roll i en sådan utveckling.
          </p>
          <head type="h1" xml:id="i-2HfnBimD9zMc8u5a9vP2CB">
            3 En biståndspolitik för global rättvisa
          </head>
          <p xml:id="i-VJ2mZMPmeNtdMHKdZDZTeQ">
            Sverige är sedan lång tid ett framträdande land när det gäller
            internationellt bistånd. Sverige inledde sin biståndsverksamhet
            1962 då Nämnden för internationellt bistånd (NIB), föregångare
            till dagens Sida, bildades. Under de 46 år som gått har Sverige
            skaffat sig omfattande erfarenheter av hur ett internationellt
            bistånd bäst utvecklas. Det har varit ett bistånd som åtnjutit
            ett stort folkligt stöd, ett stöd som under det senaste decenniet
            dessutom vuxit. I dag vill 70 % behålla eller öka biståndets omfattning.
            Under lång tid har Vänsterpartiet varit pådrivande för att målet
            om 1 % av BNI ska uppnås. Så länge de stora resursflödena går
            från den fattiga till den rika världen är det nödvändigt med ett
            omfattande bistånd. Vi vill därför gå vidare och göra enprocentsmålet
            till ett enprocentsgolv som utvecklingssamarbetet inte får understiga.
          </p>
          <p xml:id="i-3RzRSkP41toTAtxsDGcskR">
            Vänsterpartiets utgångspunkt är den internationella solidariteten.
            Därför vill vi att utvecklingssamarbetet ska utgå från mottagarnas
            prioriteringar, inte från våra egenintressen i nord eller som
            ett maktmedel mot mottagarna. En förutsättning för en framgångsrik
            fattigdomsbekämpning är att det politiska och ekonomiska självbestämmandet
            i syd ökar. Varje land har sin egen historia och sin egen unika
            situation. Det finns inte en enda väg till utveckling. Därför
            måste besluten om landets utveckling tas av invånarna själva detta
            är grunden för demokrati. Syds befolkning måste tillåtas att formulera
            sina egna mål och visioner och styra sin egen utveckling. Allt
            utvecklingsbistånd ska utgå från respektive mottagarlands egna
            behov. Det ska respektera dess suveränitet och inte förknippas
            med politiska eller ekonomiska villkor.
          </p>
          <p xml:id="i-AxdGaT4iYCMLyVcVS7uGtW">
            Samtidigt är de mänskliga fri- och rättigheterna universella
            och odelbara, inklusive de ekonomiska och sociala rättigheterna.
            Vi kan aldrig acceptera inskränkningar i dessa rättigheter med
            hänvisning till kultur, religion eller ideologi. Sverige ska vara
            ett land som står upp och stöder mänskliga rättigheter oavsett
            var, av vem och med vilket syfte de kränks. Sverige får aldrig
            tveka att driva även kontroversiella frågor som HBT-frågor och
            kvinnors rätt till sin egen kropp och sexualitet.
          </p>
          <p xml:id="i-Lf187txiFsHXxxeSvpni33">
            Vänsterpartiet vill att utvecklingssamarbetet får en tydligare
            fokus på jämställdhetsfrågorna. Vi vill att dagens två huvudmål
            för svenskt utvecklingssamarbete, fattigdomsbekämpning och ett
            rättighetsperspektiv, kompletteras med ett könsmaktsperspektiv.
            Vi vill även att minst 10 % av biståndet öronmärks för SRHR-frågor
            (Sexuell och reproduktiv hälsa).
          </p>
          <p xml:id="i-QHEHtCMW6VWVKeyiazvKoZ">
            Detta beskriver vi mer ingående i motionen En feministisk utrikespolitik
            (U251). 2006 finansierades 18 projekt med huvudfokus på HBT-frågor
            med svenska biståndsmedel till en kostnad av 3,9 miljoner kronor.
            Det motsvarar 0,00015 % av det totala utvecklingsarbetet. Vänsterpartiet
            anser att den andelen kraftigt behöver öka, både för att tillgodose
            de behov som finns i många av de länder som Sverige bedriver utvecklingssamarbete
            med, och för att det är en fråga om vår trovärdighet. När nu Sverige
            fokuserar sitt bistånd till färre sektorer borde HBT-frågorna
            vara ett av de områden som prioriteras, och som en del av detta
            arbete borde Sidas handlingsplan för HBT-frågor utvärderas och
            förstärkas. Detta bör riksdagen som sin mening ge regeringen till
            känna.
          </p>
          <head type="h1" xml:id="i-KbLxSsJcXtc3c4AeQ9fDFY">
            4 Folkrörelsernas roll
          </head>
          <p xml:id="i-EZ4aoZ9g3TH1E5KbF4Gc5U">
            Frivilligorganisationer i Sverige spelar och har spelat en viktig
            roll inom biståndet. Genom alla de svenskar som ideellt engagerat
            sig i solidaritets- och biståndsarbetet har den svenska utvecklingspolitiken
            fått en tydligare folklig förankring och tillförts viktiga perspektiv.
            En viktig, om än liten del, av detta arbete har varit folkrörelsernas
            informationsarbete. Världen hänger samman. Utvecklingsfrågor berör
            inte endast människor i mottagarländerna, utan frågor som miljö,
            ekonomi, konflikter och migration berör även oss i Sverige. Därför
            är det viktigt att diskussion om utvecklingsfrågor sker även här
            hemma. Det är också viktigt att frågan vilken värld vi vill leva
            i inte lämnas över till utvecklingsexperter utan sker i hela samhället.
          </p>
          <p xml:id="i-AnJuUbTZdjqcvCLjEX6ibA">
            Frivilligorganisationernas informationsverksamhet utgör på ett
            konkret sätt basen för den starka internationella solidariteten
            i Sverige. Därför bör frivilligorganisationernas informationsarbete
            underlättas.
          </p>
          <p xml:id="i-LmXEc8rCUVsf3vH2FwpVBN">
            Detta arbete äventyras nu i stället genom att en egeninsats på
            10 % införts för stöd till informationsarbete. För många små organisationer
            som saknar andra inkomster och sparade tillgångar försvåras nu
            arbetet markant, men de som drabbas hårdast är deras samarbetsorganisationer
            i syd. Därför bör egeninsatsen för informationsarbete avskaffas.
            Detta bör riksdagen som sin mening ge regeringen till känna.
          </p>
          <head type="h1" xml:id="i-4B3TeQv7RtR8eycFAVioPc">
            5 Klimatbistånd
          </head>
          <p xml:id="i-H5aK9wrZiFf6jrNyV6SGnH">
            Klimatförändringarna är ett stort och växande hot mot utvecklingsländer
            och ett enormt hinder för fattigdomsbekämpning. Redan fattiga
            länder i syd kommer att drabbas värst när effekterna av klimatpåverkan
            blir allt tydligare, enligt FN:s klimatpanel. I Afrika riskerar
            t.ex. produktionen av livsmedel att halveras fram till 2020. När
            den odlingsbara marken och sötvattensresurserna minskar kommer
            detta att skapa flyktingströmmar och ökad konkurrens, vilket i
            sin tur ökar riskerna för konflikter. Om inte nord tar sitt ansvar
            kommer konsekvenserna för syd att bli enorma.
          </p>
          <p xml:id="i-TnANvnrGRmSNQRg5HwPDwM">
            Vänsterpartiet vill därför se ett ökat fokus på klimatbistånd.
            I Vänsterpartiets budgetförslag föreslås därför att 500 miljoner
            kronor avsätts 2008, utöver den föreslagna biståndsramen, till
            åtgärder som förebygger klimatförändringar och motverkar konsekvenserna
            av de klimatförändringar vi redan ser. Vi menar sedan vidare att
            detta bistånd till klimatåtgärder under 2009 bör öka till 1 miljard
            kronor för att 2010 uppgå till 1,5 miljarder kronor. (Se motion
            U280).
          </p>
          <p xml:id="i-Tn8iiET3FJ2Gub3cTbVgtr">
            Att satsa på klimatåtgärder får dock inte tas som förevändning
            i nord att finansiera sina egna åtaganden enligt Kyotoprotokollet
            med biståndsmedel. Det skulle i så fall innebära att världens
            fattiga bestraffades dubbelt, först genom klimatförändringar de
            inte gett upphov till och sedan genom uteblivet bistånd. I dag
            samarbetar Sida med Energimyndigheten om ett tvåårigt utbildningsprogram
            inom ramen för Kyotoprotokollet. Projektet avser Uganda, Kenya
            och Tanzania. Finansiering av projektet sker i dag inom utgiftsområdet
            Energipolitiskt motiverade internationella klimatinsatser (34:11,
            utgiftsområde 20). Vänsterpartiet menar att detta är en korrekt
            hantering av klimatinsatser som omfattas av Kyotoprotokollet.
            Sverige bör därför även i fortsättningen inte finansiera egna
            åtaganden enligt Kyotoprotokollet med biståndsmedel. Detta bör
            riksdagen som sin mening ge regeringen till känna.
          </p>
          <p xml:id="i-U8cNiicvnP4kszhMiFz8FN">
            OECD:s biståndskommitté, Development Assistance Committee (DAC),
            utarbetar riktlinjer för medlemsländerna om vad som räknas som
            bistånd. Bistånd, Official Development Assistance (ODA), ska enligt
            reglerna utgå i form av direkta överföringar av medel eller genom
            varor och tjänster. Enligt OECD räknas även insatser som leder
            till minskning av växthusgaser i atmosfären eller anpassningar
            och förberedelser inför klimatförändringar som bistånd enligt
            dessa regler. Inom ramen för Clean Development Mechanism (CDM),
            som ger utvecklingsländer möjlighet till en miljöanpassad utveckling,
            kan även i vissa fall insatser från givarländer räknas som bistånd.
          </p>
          <p xml:id="i-MtFZwFPXXbW3fTvPw9QMic">
            Risken är därför att medlemsländerna finansierar sina egna åtaganden
            enligt Kyotoprotokollet med biståndsmedel och därigenom minskar
            övrigt utvecklingssamarbete samtidigt som klimatåtgärderna inte
            ökar i omfattning. Det skulle vara en ytterst dålig utveckling
            av nords utvecklingssamarbete. Sverige bör därför inom Organisationen
            för ekonomiskt samarbete och utveckling (OECD) och dess biståndskommitté
            (DAC) arbeta för att åtaganden enligt Kyotoprotokollet inte får
            räknas som utvecklingssamarbete. Detta bör riksdagen som sin mening
            ge regeringen till känna.
          </p>
          <head type="h1" xml:id="i-BFH32m7uXZitGWboUxJJWn">
            6 Effektivare bistånd
          </head>
          <p xml:id="i-NDyHy4qbpBHSRSZyNXaNz2">
            Effektivitet har blivit ett av modeorden inom svensk biståndspolitik,
            trots detta har urholkningen av biståndet ökat. Ska biståndet
            i realiteten bli effektivare och kvaliteten höjas, så att arbetet
            med att minska fattigdomen och öka respekten för de mänskliga
            rättigheterna i världen förstärks, måste denna utveckling vändas.
          </p>
          <p xml:id="i-8RfeKszbcBHXxYdQ5WmL8i">
            I den svenska debatten har under senare år krav rests på att
            biståndsmedel skulle kunna användas till militära insatser. Enligt
            OECD/DAC får militära insatser inte räknas som bistånd, men regeringen
            har tillsammans med bl.a. USA verkat för att ändra denna regel.
            Vänsterpartiet är starkt kritiskt till detta agerande från regeringens
            sida, biståndspolitiken måste hållas klart skild från försvarets
            uppgifter. En regelförändring skulle öppna för en enorm urholkning
            av nords bistånd.
          </p>
          <p xml:id="i-3KajVr7rrq2r5PBJ2Xiidb">
            Enligt OECD/DAC:regler kan givarländerna räkna skuldavskrivningar
            som bistånd. Vänsterpartiet anser att det är nödvändigt med omfattande
            skuldavskrivningar, vilket vi utvecklar i motionen Skuldkrisen
            i syd (U220), men anser att skuldavskrivningar och bistånd inte
            får ske på varandras bekostnad. Vi vill att Sverige verkar inom
            ramen för OECD/DAC för att skuldavskrivningar ej ska kunna räknas
            som utvecklingssamarbete. Detta bör riksdagen som sin mening ge
            regeringen till känna.
          </p>
          <p xml:id="i-EUDyvzAcALHAFDNvHeTaM8">
            Den nuvarande regeringen har utnyttjat möjligheterna att inom
            biståndsramen finansiera skuldavskrivningar, detta trots att den
            förra regeringen 2002 i Monterreyöverenskommelsen förband sig
            att inte använda bistånd till skuldavskrivningar. EU:s ministerråd
            har fastslagit att utvecklingssamarbetet inom unionen ska ligga
            i linje med Monterreyöverenskommelsen. Sverige bör följa Monterreyöverenskommelsen
            och inte räkna skuldavskrivningar som utvecklingssamarbete. Detta
            bör riksdagen som sin mening ge regeringen till känna.
          </p>
          <p xml:id="i-GmapziWQgKsPaXabkcJF8n">
            Sedan åtskilliga år har det svenska flyktingmottagandet räknats
            in i den svenska biståndsbudgeten. Det är tillåtet att göra så
            enligt OECD:s bestämmelser. Vänsterpartiet har emellertid sedan
            länge varit motståndare till detta. Det är inte rimligt att biståndsmedel
            går till verksamheter i Sverige. Rätten att söka asyl är en mänsklig
            rättighet enligt FN:s allmänna förklaring om de mänskliga rättigheterna
            (artikel 14) som Sverige förbundit sig att följa. Detta är oberoende
            av den svenska biståndspolitiken och medel för att uppfylla åtagandena
            bör inte tas ur biståndsbudgeten. Vänsterpartiet anser att flyktingmottagandet
            i Sverige inte ska räknas in i biståndsbudgeten utan hänföras
            till utgiftsområde 8 Migration. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-ZZp6wViu9iKj63zmAWvEP">
              Lars Ohly (v)
            </item>
            <item xml:id="i-76PK5TcWcBENUkJiWYQiUA">
              Marianne Berg (v)
            </item>
            <item xml:id="i-RKMM4SmnAWLYUBvSNC4uGe">
              Wiwi-Anne Johansson (v)
            </item>
            <item xml:id="i-9otaabeb5HwQ9xfZNs8Ets">
              Elina Linna (v)
            </item>
            <item xml:id="i-GicEt5bpGh3eZys3jegUb9">
              Kent Persson (v)
            </item>
            <item xml:id="i-XD6LMZN5K51XNZhfFLbHJ9">
              Alice Åström (v)
            </item>
            <item xml:id="i-VWyVaPq4M8MbjmPsiR7P78">
              Hans Linde (v)
            </item>
          </list>
        </div>
      </div>
    </body>
  </text>
</TEI>
