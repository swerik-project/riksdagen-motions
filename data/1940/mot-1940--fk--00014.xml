<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__fk__14/mot_1940__fk__14-001.pdf"/>
      <fw xml:id="i-LrkJ9FM59DVdX3jZwny1Sp">
        Motioner i Första kammaren, Nr 14. 83
      </fw>
      <div type="motHeader" xml:id="i-CWoptEXJJfwAdWp3c9Ynoa">
        <div type="motTitle" xml:id="i-3uCkrTBjhF3dULun1mDXbA"/>
        <div type="motSubmissionInfo" xml:id="i-CrHpaor6LsiaBwCxXTZe9D"/>
      </div>
      <div type="motBody" xml:id="i-7uDF9sy23asqVaw4mXQkWt">
        <div xml:id="i-RG1h9HpLQj7Yt1PjnhSYWa">
          <p xml:id="i-Wh4rtm5mSbXoyaLBjoJbbn">
            Nr 14.
          </p>
          <p xml:id="i-yKByuUmJ8ZeKGKTx2ZEPS">
            Av herr Ström, Fredrik, angående en stilistisk överarbetning
            av wväg- trafikstadgan.
          </p>
          <p xml:id="i-LteTuhWEWcheWQsfAC6FS4">
            Nu gällande vägtrafikstadga och motorfordonsförordning trädde
            efter beslut av 1936 års riksdag i kraft den 1 januari 1937. Otvivelaktigt
            beteckna dessa båda lagar i denna utformning ett avsevärt framsteg
            med avseende på reda och överskådlighet vid jämförelse med dessförinnan
            gällande bestämmelser av olika årgångar. Detta utesluter emellertid
            icke, att ytterligare förbättringar möjligen kunna vinnas med
            stöd av de erfarenheter, som ha inhämtats under tiden för lagarnas
            tillämpning. Enligt undertecknads mening är så fallet, framför
            allt i fråga om vägtrafikstadgan. En ganska samstämmig uppfattning
            giver vid handen, att vägtrafikstadgan måhända icke till sitt
            faktiska innehåll är i behov av en förnyad revision men däremot
            tarvar en ganska ingående formell bearbet- ning i lättfattlighetens
            intresse. Det lär icke kunna undvikas, att lagtexter i stor utsträckning
            få en utformning, som erbjuder lekmannen betydande tolkningssvårigheter.
            I många fall kanske denna svårtillgänglighet är av relativt underordnad
            betydelse — analysen av lagtextens innebörd är härvidlag den juridiska
            sakkunskapens angelägenhet. Helt annorlunda ställer det sig emellertid
            med en lagstiftning, som både skall tjänstgöra som direktiv för
            domstolarnas bedömning av rättsfall och samtidigt skall vara de
            enskilda människornas vägledning i deras dagliga vandel. Väg-
            trafikstadgan torde i detta fall inta en särställning. För de
            flesta av människans vardagliga funktioner äro fastställda föreskrifter
            överflödiga — de bestämmas av konventioner och nedlärda vanor.
            I fråga om människans umgänge med den moderna trafiken ligger
            det annorlunda till. Revolutionen på trafikens område har brutit
            fram med en sådan snabbhet, att människornas automatiska vanor
            icke ha hunnit inställas därefter. Ännu för åtskillig tid framåt
            torde, såväl vad äldre som yngre angår, de elementära trafikreglerna
            behöva med upprep- ningens makt inpräntas i medvetandet. Detta
            gäller alla kategorier av tra- fikanter. Fotgängare, cyklister
            och motorfordonsförare ha generellt sett ännu ej på ett ur trafiksäkerhetssynpunkt
            sctt betryggande sätt tillägnat sig de grund- läggande reglerna
            för uppträdande i den moderna trafiken. I detta avseende återstår
            ett omfattande upplysnings- och uppfostringsarbete. Denna omständighet
            ger åt vägtrafikstadgan en särställning, som icke tillräck- ligt
            beaktats vid lagens utformning. Vägtrafikstadgan är rättesnöret
            för män- niskornas uppförande i den dagliga trafiken och tillika
            grundstommen i den uppfostran till högre trafikvett, vilken i
            vårt land som överallt framstår som en allvarlig nödvändighet.
            Därav följer också önskvärdheten, att denna stadga i görligaste
            mån utformas så, att den av gemene man lätt kan icke endast förstås
            utan också inläras som en viktig levnadsregel. Den nuvarande vägtrafikstadgan
            kan icke sägas motsvara detta anspråk. Den är i många stycken
            utformad på ett traditionellt lagstiftningsspråk av för den stora
            allmänheten främmande och
          </p>
          <pb facs="riksdagen-motions-pdf/data/1940/mot_1940__fk__14/mot_1940__fk__14-002.pdf"/>
          <fw xml:id="i-KmVKPaHYjg1oieAeEceCjL">
            4 Motioner i Första kammaren, Nr 14.
          </fw>
          <p xml:id="i-3275kSUvBqWHMZrBWFVujx">
            svårfattlig karaktär. I detta förhållande får man också söka
            förklaringen till, att åtskilliga av vägtrafikstadgans för var
            man viktiga bestämmelser ännu långt ifrån gått allmänheten i blodet.
            Det kan måhända förefalla vara ett orealiserbart önskemål att
            få en vägtrafik- stadga till stånd, som på samma gång fyller sina
            juridiska funktioner och äger en lättfattlig, kanske till och
            med pedagogiskt suggestiv utformning. Erfaren- heter från utlandet
            giva emellertid vid handen, att dessa två egenskaper väl låta
            sig förena. I det fallet kan bl. a. hänvisas till Finland, vars
            motsvarande lag- stiftning tillmötesgår bådadera anspråken. Denna
            förebild torde kunna vara till god vägledning vid eventuella försök
            för vårt lands vidkommande att popu- larisera vägtrafikstadgan
            i stilistiskt avseende. Med stöd av det ovan anförda hemställes
            sålunda,
          </p>
          <p xml:id="i-9tUvXBqKW7fkJNK7gksjdv">
            att riksdagen måtte i skrivelse till Kungl. Maj:t hemställa,
            att en utredning verkställes rörande möjligheterna att genom en
            sti- listisk överarbetning göra gällande vägtrafikstadga mera
            lättför- stådd och i trafikpedagogiskt avseende vägledande för
            allmän- heten. Stockholm den 17 januari 1940.
          </p>
          <p xml:id="i-9DK7jTn6bojiFSckxZ1DBJ">
            Fredrik Ström.
          </p>
          <p xml:id="i-2mLa6sMT82Mz3a3DvFEQxG">
            Sthlm 1940. A.-B. Nymans Eftr. Boktr.
          </p>
        </div>
      </div>
    </body>
  </text>
</TEI>
