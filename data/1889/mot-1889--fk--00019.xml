<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1889--fk--00019">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1889/mot_1889__fk__19/mot_1889__fk__19-001.pdf"/>
      <div xml:id="i-VaDZh6zgFEKcDNbun5n8Ag" type="motHeader">
        <div xml:id="i-5EW1YVrgtxzftLu9qofPxc" type="motTitle"/>
        <div xml:id="i-LBE3b6MkYLrkPytT2GEm6w" type="motSubmissionInfo"/>
      </div>
      <div xml:id="i-XHVUQoQNUFjupu8p6KfRFV" type="motBody">
        <div xml:id="i-VugvYb4noxUvDqW6iDFwZw">
          <p xml:id="i-HK9zcPqxnfsGoKZKLiJLZh">
            Motioner 1 Första Kammaren, N:o 19. 3
          </p>
          <p xml:id="i-LoGdhRFU9a8R13s3wNftMK" type="titleString">
            N:o 19. Af herr Reuterswärd, angående utförseltull af jernmalm.
          </p>
          <p xml:id="i-9vRKzZsyXPdPX55R1oywV8">
            Olika mot Sveriges och Europas alla öfriga större malmlager,
            som i allmänhet ligga under jord och måst uppletas samt derför
            med skäl fått namn af malmfyndigheter och gifvit verklig anledning
            till in- mutning, uppstiga Lapplands största jernmalmberg till
            betydlig höjd öfver den kala och öde slätten, så att de på flera
            mils afstånd lära synas mot horisonten, medan deras mörka färg
            och tindrande ytor lätt skilja dem från alla andra berg. Detta
            har gjort, att de redan varit kända i 150 år samt under denna
            tid varit föremål för undersökning, inmutning och brytning, som
            dock alltid måst afstanna, hufvudsakligen på grund af bristande
            kom- munikationer. Hvad som först stälde dessa malmbergs ofantliga
            värde i sin rätta dager var den officiella undersökning, som under
            loppet af år 1874 föreslogs af landshöfdingeembetet i Norrbottens
            län och tillstyrk- tes af vederbörande auktoriteter samt år 1875
            på Kongl. Maj:ts befall- ning utfördes af geologiska byrån. Denna
            undersökning visade, att ensamt vid de tre malmbergen Gelli- vara,
            Kirunavara och Luossavara finnes ofvan jord en tillgång af nitton
            milliarder centner jernmalm utaf omkring sjuttio procents jernhalt.
            Hvad som ytterligare ger ökad betydelse åt den oerhörda till-
            gången på och den ovanligt höga jernhalten hos dessa malmer är,
            att en stor del af malmen från Luossavara och Kirunavara samt
            från stora
          </p>
          <pb facs="riksdagen-motions-pdf/data/1889/mot_1889__fk__19/mot_1889__fk__19-002.pdf"/>
          <p xml:id="i-PXSuoX8P1Dw6t7ewz2NpY8">
            4 Motioner 1 Första Kammaren, N:o 19.
          </p>
          <p xml:id="i-EgZzYSEgE495zvsw34TYkD">
            fält i Gellivara är ganska fri från fosfor och svafvel samt derför
            passar bättre för tillverkning af stål och äfven af finare jern
            än malmen från de flesta af utlandets nu i stort brutna lager.
            Dessutom finnas andra vidsträckta delar af dessa malmfält, som
            hålla 2—3 procent fosfor. Ur dessa malmer kan genom lämplig förädlingsmetod
            vinnas icke blott ett för många ändamål dugligt jern, men äfven
            ur deras slagg de stör- sta rikedomar af fosforsyra, ett af jordbrukets
            vigtigaste gödningsämnen. Dessutom finnas i Gellivara malmberg
            stora tillgångar af ren Apatit, just det mineral, hvari fosforsyran
            rikligast förefinnes. Den ständigt ökade jerntillverkningen inom
            vestra Europas flesta länder och Nordamerikas Förenta Stater hemtar
            redan från utlandet år för år ökade qvantiteter jernmalm. Denna
            malm har förut samlats från skilda håll, från Uba, Norra Afrika
            och Spanien, men tages nu nästan uteslutande från de rika malmfälten
            vid Bilbao. Denna ständigt stegrade konsumtion har dock haft till
            följd, att lagren der blifvit i betänklig grad åtgångna, hvilket
            ock lär vara fallet med de större, för det mesta långt mindre
            jernhaltiga malmlagren i England, Förenta Staterna, Tyskland,
            Frankrike, Belgien och Luxemburg. Till följd af denna minskade
            tillgång på råvaran, malm, måste " sannolikt det allmänna priset
            å jern inom få decennier komma att stiga betydligt. Ty då man
            under senare årtionden fruktlöst ansträngt sig för att uppleta
            ny tillgång på större lager af jernmalm inom åtkomliga delar af
            verlden, är ej troligt, att detta sökande nu skall krönas med
            större framgång. Under sådana förhållanden var det ej oväntadt
            att förliden höst från England höra ett jernmalmsyndikat der vara
            under bildning, afsedt att omfatta våra lappska malmfält och de
            förnämsta grufvorna vid Bilbao. Men när hela återstående tillgången
            af malm 1 Bilbaofältet år 1883 uppskattades till omkring 50 millioner
            tons och derifrån sedan årligen utförts 3'/,—4 millioner tons,
            skulle de vara tömda inom 10 år härefter. Turen skulle sedan hufvudsakligen
            komma till våra lappska malmfält. Men med en årlig förbrukning
            af 4 millioner tons skulle det dröja minst 200 år, innan man ens
            hunnit bryta hvad malm i dem finnes ofvan jord. Många år innan
            Kongl. Maj:t den 8 december 1882, med förbi- gående af sökande,
            som ville bilda ett uteslutande svenskt bolag, gaf åt andra svenskar
            koncession å Lule—Ofotens jernväg med rätt att på utländingar
            öfverflytta denna koncession, var det för en hvar klart, att om
            de lappska malmtillgångarna vid den tidpunkt, då de spanska malm-
            lagren blifvit tömda, genom jernvägsförbindelse vore tillgängliga
            för
          </p>
          <pb facs="riksdagen-motions-pdf/data/1889/mot_1889__fk__19/mot_1889__fk__19-003.pdf"/>
          <p xml:id="i-R1h8XeaRm1taDpSBjqDcoX">
            Motioner i Första Kammaren, N:o 19. 5
          </p>
          <p xml:id="i-9Zf92MYsZgLZKfXiEX93wN">
            verldsmarknaden, skulle på dem kunna skördas stora rikedomar.
            Lika tydligt är äfven, att om priset på dessa malmer, hvilka utan
            tvifvel blifva oumbärliga för de stora jernproducerande länderna,
            höjes genom en exporttull, kommer äfven det allmänna priset på
            jern att stiga, hvil- ket skulle lända vårt land 1 öfrigt till
            stor fördel. Under olika tider hafva skilda åsigter gjort sig
            gällande, om dessa outtömliga malmtillgångar borde uteslutande
            behållas för inhemsk företagsamhet eller lemnas åt utländingar.
            Medan under de senare åren allt gjorts att åt utländingar upplåta
            dessa skatter, hyste både regering och riksdag i äldre tider helt
            andra tänkesätt. Sålunda erbjöd sig ju ett engelskt bolag att
            köpa Gellivara-god- sen af konung Carl Johan, som då egde dem.
            Men han afslog det, enär han ej ville låta en så stor svensk possession
            råka i utländsk hand och fruktade främmande intrång inom en aflägsen
            gränsort. Detta var dock vid en tid, då jernvägarnes betydelse
            för samfärdseln var okänd. Långt senare, eller vid 1853—1854 års
            riksdag, då frihandelns teo- rier mera allmänt började bryta sig
            fram och lemnade vigtiga spår i tulltaxan, ansåg man sig dock
            behöfva hålla qvar exportförbud på malm, som först vid följande
            riksdag utbyttes mot en exporttull af 50 öre för centner. Riksdagen
            aflät härom den 23 september 1854 följande märk- liga skrifvelse
            till Kongl. Maj:t. »Ehuru malm, nu till utförsel förbuden, svårligen
            skulle, till följd af den dryga forslingskostnaden, kunna under
            nuvarande förhållanden blifva föremål för betydligare utförsel,
            äfven om denna emot låg tull frigåfves, hafva riksens ständer
            likväl funnit betänkligt att i detta fall tillämpa den grundsats
            i afseende å förbudens upphäfvande, hvilken riksens ständer eljest
            omfattat. Förhållandena kunde nemligen förän- dras och exempelvis
            våra nordligaste jernmalmsstreck komma i annans ego och göras
            till föremål för vidsträckt bearbetning samt dymedelst en malmutförsel
            framkallas, som kunde sätta rikare länders jernindustri i tillfälle
            att på verldsmarknaden uttränga härstädes beredt jern. — Möjligheten
            af en sådan händelse hafva riksens ständer ansett böra föranleda
            utförselförbudets bibehållande, desto hellre som malmutförsel
            under vanliga förhållanden icke lär komma att ega rum, och således
            ett uttryckligt förbudsstadgande icke skäligen kan anses förnärma
            någon inhemsk industrigren. — Då Eders Maj:t emellertid äskat
            bestämmande af eventuella tullafgifter å nu förbudna artiklar,
            hafva riksens ständer, med bibehållande för sin del af utförselförbudet
            å malm, rå och ogmält,
          </p>
          <pb facs="riksdagen-motions-pdf/data/1889/mot_1889__fk__19/mot_1889__fk__19-004.pdf"/>
          <p xml:id="i-AeWt4kjWdHAWYB6jKw8vKD">
            6 Motioner i Första Kammaren, N:o 19.
          </p>
          <p xml:id="i-8tkSjixw7aadNnfJ6XxWGY">
            ej specificerad, bestämt den eventuella utförseltullen derå till
            1 riksdaler pr skeppund stapelstadsvigt.» Många af i denna skrifvelse
            framlagda skäl gälla ännu, ja, några af dem i än högre grad än
            förut, enär utländingen på grund af förbätt- rade metoder nu bättre
            än förr kan ur sämre malmer framställa ett jern, som på flera
            håll börjat uttränga det svenska. Nu har redan den af 1853—1854
            års riksdag förutsedda möjlig- het inträffat. Detta gör oss till
            en pligt att fullfölja deras kloka och förutseende plan, desto
            mera då det nu gäller icke blott att skydda vår näst jordbruket
            och trävarurörelsen vigtigaste handtering, men äfven att på samma
            gång skapa betydande inkomster för staten. Under sådana förhållanden
            vore det ej väl betänkt, om staten utan minsta ersättning tilläte
            ett utländskt syndikat att tillgodogöra sig vårt lands på detta
            område rikaste skatter och på samma gång skada vår egen sjunkande
            jernindustri. Detta desto mer, då intet hindrar Sverige att, så
            som sig bör, genom lämplig exporttull draga fördel af dessa rikedomar.
            I en tid, då statens kraf på individen ständigt växa, och denne
            redan nu blott med stor svårighet förmår bära dagens tunga, har
            Riksdagen, synes 088, ej rätt att för landet åsidosätta en inkomst,
            som inom tjugu år sannolikt kan uppgå till lika många millioner
            kronor om året. Lyckligtvis hafva statsmagterna ej genom ens minsta
            antydan om framtida frihet från exporttull på jernmalm bundit
            eller minskat sven- ska folkets rätt att i en vanlig skattefråga
            handla efter som landets allmänna bästa och jernhandteringens
            fördel det fordra. Vi hafva här blott att räkna med Lule—Ofotens
            jernvägs-aktiebolag samt med de enskilde svenska män, som inmutat
            hela malmberg, sedan långa tider kända och på hvilka staten just
            satt värde genom en officiel uppskattning af deras tillgångar.
            Hvad beträffar nämnda jernvägsbolag, så lärer det redan från sin
            första stund fört ett vanskligt lif och har endast genom Kongl.
            Maj:ts undseende kunnat börja malmfrakt på en icke lagligen afsynad
            bana. Dess, såsom mig synes, djerfva och trots flera officiella
            vederläggningar upprepade försök att visa sig åtnjuta svenska
            statens garanti äro i för friskt minne att behöfva upprepas samt
            böra äfven gifva regeringen goda skäl att härefter med största
            stränghet öfvervaka det punktliga uppfyllandet af hvarje vilkor
            i dess redan allt för gynsamma koncession. Man har talat vidt
            och bredt om, huru Lule—Ofotens jernväg skulle komma att i hög
            grad gagna främst hela Norrbotten, dernäst egare af skog och sågverk
            i Norrland samt gifva rikligt arbete åt våra
          </p>
          <pb facs="riksdagen-motions-pdf/data/1889/mot_1889__fk__19/mot_1889__fk__19-005.pdf"/>
          <p xml:id="i-Sdz694byJdkguUZx5BrNze">
            Motioner 1 Första Kammaren, N:o 19. 7
          </p>
          <p xml:id="i-8hTb49iBfazkmpRYdkrkEn">
            grufarbetare. Men så som koncessionen nu är affattad, kunna vi
            ej finna annat, än att denna bana skall göra Sverige ganska ringa,
            om ens något gagn till väl behöflig motvigt mot de många och stora
            poli- tiska vådor, den manar fram öfver värnlös och aflägsen bygd.
            Ty enligt mom. 7 i jernvägsbolagets koncession har detta rätt
            att mot allmänheten hålla en frakttaxa, som med 25 procent öfverstiger
            den högsta här i landet å någon enskild jernväg tillämpade. När
            man besinnar, att vid korta och mest för persontrafik afsedda
            banor taxan för frakt af vissa slags gods — helst af ringa betydelse
            för dessa banor — ibland sättes så hög att den, redan utan någon
            vidare stegring med 25 procent, skulle omöjliggöra all frakt på
            större afstånd, inses tydligt, att en dylik taxa på Lule—Ofotens
            jernväg måste göra all gods- trafik beroende af godtycket hos
            ett utländskt bolag, som naturligt skall bruka denna sin rätt
            till att utestänga all täflan och derigenom efter hand slå under
            sig allt af värde inom jernvägens trafikområde. Den ekonomiska
            vådan häraf ligger öppen deri, att bolaget redan lyckats förvärfva
            sig rättigheten att bearbeta Gellivara, Kirunavara och Luossavara.
            Derigenom torde jemväl åtkomsten af Lapplands öfriga värdefulla
            grufvor blifva en tidsfråga för bolaget. Det kan ej vara skäl,
            att Riksdagen stillatigande låter ett bolag, bestående af för
            vårt lands intressen främmande utändingar, utöfva en sådan verksamhet
            inom denna aflägsna bygd. Bolaget har redan tydligt visat sina
            afsigter genom sitt till Kongl. Maj:t ingifna förslag till trafiktaxa,
            hvari det brukat sin i förut nämnda mom. 7 medgifna rätt derhän
            att, enligt trafikstyrelsens utlåtande i frågan, jernmalm skulle
            från Gellivara till Luleå för 192 kilometers frakt belastas med
            samma afgift, till hvilken den enligt statsbanans taxa kunde fraktas
            1,200 kil., d. v. s. ända från Luleå till Stockholm, samt att
            frakt af t. ex. rundvirke, som från Bräcke till Sundsvall (126
            kil.) kostar 32 öre, skulle för samma afstånd på Lule—Ofotens
            Jernväg draga en frakt af 104 öre. På goda skäl uttalar sig derför
            trafikstyrelsen i sitt nämnda ut- låtande af den 9 april 1888
            sålunda: »Med stöd af hvad nu blifvit i underdånighet anfördt,
            håller tra- fikstyrelsen före, att någon transport af malmer och
            trävaror å Lule— Ofotens jernväg icke är möjlig med de fraktafgifter,
            som i det ingifna taxeförslaget uppgifvits, samt att närmaste
            följden af en fastställelse utaf berörda afgifter skulle blifva,
            att jernvägens egare med uteslutande af alla andra blefve i tillfälle
            att bedrifva malmbrytning och trävaru- rörelse i de trakter, som
            omgifva banan.»
          </p>
          <pb facs="riksdagen-motions-pdf/data/1889/mot_1889__fk__19/mot_1889__fk__19-006.pdf"/>
          <p xml:id="i-MYigEPs79iL94vuCTVuWMT">
            8 Motioner 1 Första Kammaren, N:o 19.
          </p>
          <p xml:id="i-2LCAn4jqsah1Cbbzw39H6z">
            Att Lule—Ofotens jernvägsbolag anser sig skola skörda stor vinst
            af dessa förhållanden, synes bäst genom dess den 14 december 1888
            till Kongl. Maj:t ingifna anbud, att svenska staten redan år 1904
            skulle eventuelt komma i besittning af dess jernväg. I mom. 8
            erbjuder sig nemligen bolaget att från början af år 1892 (sjelft
            amortera sin bana genom att) vid slutet af hvarje kalenderhalfår
            inbetala till C. J. Ham- bro &amp; Son i London 6 skillings sterling
            för hvarje ton jernmalm, som under då förflutna halfår utförts
            från Luleå eller Ofoten. Fastän Kongl. Maj:t afböjt nämnda anbud,
            visar det dock, att bolaget kan utan afsaknad skänka bort 6 skillings
            pr ton, hvilket vidare anger, att det för egen del beräknar en
            mycket större vinst på sin malm. Bolaget inser nogsamt, att, i
            mån som Spaniens malmtillgång börjar tryta, det på samma gång
            kan betydligt höja sitt pris å de rika lappska malmerna, så att
            det förutom nämnda amortering kan göra stor vinst på sin malmexport.
            Af detta skäl anser jag bolaget äfven tåla vid högre tull än de
            6 skillings pr ton, som det oombedt velat skänka till svenska
            staten, detta desto mer, då den af detsamma erbjudna ha- stiga
            amorteringen ej vidare kommer i fråga. Då det ej kan lida tvifvel,
            att en storartad export af billig jern- malm från dessa nordliga
            trakter kommer att än ytterligare försvåra vår redan tryckta jernhandtering,
            anser jag det vara af största vigt att Riksdagen, 1 hvad på densamma
            ankommer, vidtager sådana åtgärder, att staten af dessa malmrikedomar
            bereder landet de största möjliga fördelar. På grund af hvad jag
            här anfört får jag vördsamt föreslå,
          </p>
          <p xml:id="i-GzsW3UuTkFhEPQ62a5TUYs">
            att Riksdagen ville besluta exporttull af minst 70, högst 100
            öre pr 100 kilo å all jernmalm.
          </p>
          <p xml:id="i-T8EzTKj5huDouMoHE2Ybrz">
            Jag anhåller att denna motion hänvisas till bevillningsutskottet.
          </p>
          <p xml:id="i-JnyCVJo1b6ASJF4vQq3X8E" type="date">
            Stockholm den 26 januari 1889.
          </p>
          <div xml:id="i-M31fKvBZAon686TVJdAPuH" type="signatureBlock">
            <list xml:id="i-Tf3maEnqtQWpg9CpSFfeDe">
              <item xml:id="i-DV61eAJs3mYxsk3CTYXXcK" who="i-QNzoVWPUQqT8gHka8vHxei" type="signature">
                Patric Reuterswärd
              </item>
            </list>
          </div>
        </div>
      </div>
    </body>
  </text>
</TEI>
