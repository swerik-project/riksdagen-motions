<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00206">
  <teiHeader>
    <fileDesc>
      <titleStmt>
        <title>Israels ockupation av Palestina</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Israels ockupation av Palestina</title>
          <idno type="rdwebb">GW02U206</idno>
          <rs type="number">U206</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U206/text</ref>
          <ref type="dokument_url_html">http://data.riksdagen.se/dokument/GW02U206</ref>
          <ref type="dokumentstatus_url_xml">http://data.riksdagen.se/dokumentstatus/GW02U206</ref>
          <ref type="doc">http://data.riksdagen.se/fil/86E064E9-4717-481B-A87A-69E117BD570D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6rWujFFYwdP2PjXVaofVro" type="signed"/>
        <correspContext corresp="i-6rWujFFYwdP2PjXVaofVro">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-V6pyLMsscGD4niPjMSaSme" type="numbering">
          <date when="2008-10-02"/>
        </correspAction>
        <correspAction xml:id="i-VXAwCU9Waun735eVw9i6yX" type="submission">
          <date when="2008-09-29"/>
        </correspAction>
        <correspAction xml:id="i-VjM9QcHQU77qcAaoy7SXBH" type="transfer">
          <date when="2008-09-29"/>
        </correspAction>
        <correspAction xml:id="i-GevXVrE3ZiEPx5TuCJDeii" type="assigned"/>
        <correspContext corresp="i-GevXVrE3ZiEPx5TuCJDeii">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-Um2DWd1UdXAJi6aRW4PkRK" type="TOC">
          <head xml:id="i-CrwxMmxKYPhRJZb8z1tDUg">
            1 Innehållsförteckning
          </head>
          <list>
            <item>
              1 Innehållsförteckning 1
            </item>
            <item>
              2 Förslag till riksdagsbeslut 2
            </item>
            <item>
              3 Inledning 3
            </item>
            <item>
              4 Annapolis en fredskonferens dömd att misslyckas 4
            </item>
            <item>
              5 Israels övergrepp på folkrätten och de mänskliga rättigheterna
              5
            </item>
            <item>
              5.1 Illegala israeliska bosättningar 5
            </item>
            <item>
              5.2 Muren 5
            </item>
            <item>
              5.3 Flyktingars rätt att återvända 6
            </item>
            <item>
              5.4 Jerusalems status 6
            </item>
            <item>
              5.5 Isoleringen av Gaza 7
            </item>
            <item>
              6 Respekten för demokratin 7
            </item>
            <item>
              7 EU:s handel med Israel 8
            </item>
            <item>
              8 EU:s bistånd till den palestinska myndigheten 9
            </item>
            <item>
              9 Sveriges samarbete med Israel 9
            </item>
          </list>
        </div>
        <div type="motProposal" subtype="förslag">
          <head xml:id="i-WbT7UpdvtgKqHWvqPNSUkh">
            2 Förslag till riksdagsbeslut
          </head>
          <list style="ol">
            <item xml:id="i-HFFQ9ACHkLnFmZPSAydzjp">
              Riksdagen tillkännager för regeringen som sin mening vad som
              anförs i motionen om att Sverige med kraft bör verka inom EU,
              FN och Annapolisprocessen för att Hamas ges tillträde till fortsatta
              fredsförhandlingar under samma förutsättningar som al-Fatah.
            </item>
            <item xml:id="i-DBhFVaKLxxwsa4Kp5Xu5Kp">
              Riksdagen tillkännager för regeringen som sin mening vad som
              anförs i motionen om att Sverige bör agera för att förhindra att
              nya israeliska bosättningar tillkommer på palestinsk mark och
              för att befintliga bosättningar omgående avvecklas.
            </item>
            <item xml:id="i-RTt4cTgCGTe1pdHSgHU4Ur">
              Riksdagen tillkännager för regeringen som sin mening vad som
              anförs i motionen om att Sverige bör agera för att förhindra att
              bygget av muren fortgår samt att mur som redan har byggts på ockuperad
              mark rivs.
            </item>
            <item xml:id="i-535VUBjDWFszxNnHpAsa9j">
              Riksdagen tillkännager för regeringen som sin mening vad som
              anförs i motionen om att Sverige i fortsatta förhandlingar bör
              driva att frågan om flyktingarnas rätt att återvända förs upp
              på dagordningen och att resolution 194 ska respekteras.
            </item>
            <item xml:id="i-6PXC6qwhoGhzLDdNQHd9kc">
              Riksdagen tillkännager för regeringen som sin mening vad som
              anförs i motionen om att Sverige som enskild stat, inom ramen
              för FN och EU, ska kräva att Gazaremsans luft-, sjö- och landvägar
              öppnas.
            </item>
            <item xml:id="i-4p9nrLhjENWBznHpNu7njW">
              Riksdagen tillkännager för regeringen som sin mening vad som
              anförs i motionen om att Sverige bör respektera det palestinska
              valet och upprätta förbindelser med såväl al-Fatah som med Hamas.
            </item>
            <item xml:id="i-5GaJMKiUSYUJgyayoTENum">
              Riksdagen tillkännager för regeringen som sin mening vad som
              anförs i motionen om att Sverige bör medverka till dialog och
              försoning mellan al-Fatah och Hamas.
            </item>
            <item xml:id="i-JsweQDxVKrbrWmuPZTghVa">
              Riksdagen tillkännager för regeringen som sin mening vad som
              anförs i motionen om att Sverige aktivt bör arbeta för att EU:s
              politiska och ekonomiska bojkott av den palestinska staten och
              dess företrädare helt upphör.
            </item>
            <item xml:id="i-KXvJHRwq3tsmDX3L3bEpjx">
              Riksdagen tillkännager för regeringen som sin mening vad som
              anförs i motionen om att Sverige bör verka för att EU:s handelsavtal
              med Israel rivs upp.
            </item>
            <item xml:id="i-4aKTXaK1BQfZdhQkzZG7qe">
              Riksdagen tillkännager för regeringen som sin mening vad som
              anförs i motionen om att Sverige inom EU ska verka för att de
              pågående förhandlingarna med Israel om fördjupade och utvecklade
              relationer omgående avbryts.
            </item>
            <item xml:id="i-QRVLCVjiDK5LWawc3nB9fm">
              Riksdagen tillkännager för regeringen som sin mening vad som
              anförs i motionen om att Sverige inom EU kraftfullt ska verka
              för att EU:s budgetbistånd till det palestinska folket snarast
              återupptas och utformas så att det kommer hela den palestinska
              befolkningen till del och inte gynnar någon av parterna i den
              inompalestinska konflikten.
            </item>
            <item xml:id="i-YFs51EZBL2tMMp14Mzc5tt">
              Riksdagen tillkännager för regeringen som sin mening vad som
              anförs i motionen om att Sverige omgående ska upphöra med alla
              former av militärt samarbete och utbyte med Israel.
            </item>
          </list>
        </div>
        <div type="motContent">
          <head xml:id="i-BjqkiSX7zQixUu1PubHt4i" type="h1">
            3 Inledning
          </head>
          <p xml:id="i-TgG6e5nuDSywcmYH97cUR4">
            I år firar staten Israel 60-årsjubileum, samtidigt intensifieras
            ockupationen av Palestina och livet för den palestinska befolkningen
            blir allt svårare. I den här motionen avser Vänsterpartiet att
            visa att trots fredskonferensen som hölls i Annapolis förra året
            visar Israel inte några tecken på vilja att upphäva ockupationen
            och att freden i Mellanöstern fortsätter att vara avlägsen. Israel
            har tiden efter konferensen fortsatt att bygga ut den mur som
            enligt FN bör rivas. Israel fortsätter att bygga ut illegala bosättningar
            i det ockuperade Västbanken och östra Jerusalem. De flyktingar
            som enligt FN har rätt att flytta tillbaka nekas detta, och befolkningen
            i Gaza lever på grund av israelisk blockad under katastrofala
            förhållanden. Israels övergrepp mot de mänskliga rättigheterna
            blir alltfler och allt grövre. Bara i staden Nilin har elva personer
            dödats under sommaren när de protesterat mot Israels murbygge
            runt byn. Sex av de dödade var barn under 18 år. Ashraf Abu Rahma
            sköts i benet på mycket nära håll samtidigt som han var bakbunden
            och bar ögonbindel. 10-åriga Ahmed Moussa sköts i huvudet på fem
            till tio meters avstånd av israelisk militär. Detta är två av
            många exempel på ockupationens grymhet.
          </p>
          <p xml:id="i-D9pFwWsyuEXTPN4fAZscVf">
            Så länge Israel vägrar respektera ens palestiniernas mest grundläggande
            mänskliga rättigheter kommer det fredsavtal som slöts i Annapolis
            endast att vara ett spel för gallerierna och sakna förutsättningar
            för att leda till en hållbar fred. Vänsterpartiet anser att Sverige
            och det internationella samfundet inte kan låta ännu ett år av
            ockupation fortskrida. Vi bör i stället agera kraftigt för att
            sätta press på Israel. EU har påbörjat arbetet med att fördjupa
            det handelsavtal som finns mellan EU och Israel. Detta samarbete
            bör genast frysas. För Sveriges del bör vi avbryta alla former
            av militärt samarbete och utbyte med Israel.
          </p>
          <p xml:id="i-FC4jPvNY6RTrsfpQ7QUQCr">
            Palestiniernas förhandlingsposition är i dag kraftigt försvagad
            på grund av konflikten mellan al-Fatah och Hamas. Denna konflikt
            är långt ifrån en inom-palestinsk konflikt, utan i stor utsträckning
            skapad av USA och EU genom deras terrorlistning och isolering
            av Hamas. Detta har skapat den olyckliga inre motsättning inom
            Palestina som ingen annan än Israel tjänar på. Sverige bör återuppta
            kontakterna med Hamas och med kraft verka inom EU, FN och Annapolisprocessen
            för att Hamas ges tillträde till fortsatta förhandlingar under
            samma förutsättningar som al-Fatah. Fortsatta förhandlingar kommer
            att vara meningslösa så länge det palestinska folkets demokratiskt
            valda representanter inte tillåts sitta med vid förhandlingsbordet
            och Israel inte visar genuin vilja att respektera folkrätten,
            FN-resolutioner och de mänskliga rättigheterna.
          </p>
          <p xml:id="i-2KxnkKrrAev2iNf1PVaLek">
            Det är inte acceptabelt att omvärlden med USA, Ryssland, EU och
            FN i spetsen ställer hårdare krav på de ockuperade palestinierna
            än vad man gör på ockupationsmakten Israel. Det är hög tid att
            Israel får stå till svars för sina övergrepp. Det är dags att
            omvärlden reagerar mot ockupationsmakten Israels avskyvärda agerande
            och dess uppenbara likgiltighet för palestinska liv.
          </p>
          <p xml:id="i-Wtz2crDwjqexjzZwpWVT4H">
            Israels försvarare brukar hänvisa till de palestinska självmordsbombarna.
            Vänsterpartiet anser att Sverige ska kritisera varje brott mot
            de mänskliga rättigheterna och folkrätten oavsett av vem, var
            eller med vilka motiv dessa brott genomförs. Attacker mot civila
            strider mot folkrätten och kan aldrig ursäktas, och de kan inte
            heller rättfärdiga nya och i Israels fall än grövre övergrepp.
            Israels grova och omfattande övergrepp och brott mot de mänskliga
            rättigheterna kan därför aldrig ursäktas med hänvisning till landets
            säkerhet.
          </p>
          <head xml:id="i-2hrb4qoDAzhhBxSP1DiFYz" type="h1">
            4 Annapolis en fredskonferens dömd att misslyckas
          </head>
          <p xml:id="i-9XtSL6mNmYsJRxJkW7ZvnT">
            På initiativ av USA arrangerades en fredskonferens i Annapolis
            i november 2007. Samtalsparterna var Mahmud Abbas och Ehud Olmert.
            Det officiella syftet med konferensen var att skapa en palestinsk
            stat vid sidan av Israel. Tanken var att konferensen skulle vara
            startskottet för ett års kommande förhandlingar med målet att
            upprätta en tvåstatslösning till början av 2009. För att lyckas
            med detta skulle parterna återgå till färdplanen för fred, som
            lanserades av George W. Bush år 2004.
          </p>
          <p xml:id="i-EiCaXagkeWrsmzCpyuJDq7">
            Men fredskonferensen i Annapolis var redan från början dömd att
            misslyckas. En orsak till detta är att den folkvalda palestinska
            regeringen under Hamas utestängdes från förhandlingarna. Mahmud
            Abbas har inte mandat att ensam representera den palestinska befolkningen.
            När han ändå sätter sig i förhandlingar med ockupationsmakten
            öppnar det för ännu större klyftor i det palestinska samhället.
            Detta utnyttjar Israel och USA, som kan pressa en splittrad och
            svag palestinsk ledning att gå med på fredsavtal där Israels dominans
            över Palestina befästs. Under Annapolistoppmötet fattades mycket
            riktigt inte några beslut i centrala frågor, såsom statusen för
            östra Jerusalem, palestinska flyktingars rätt att återvända samt
            muren. Vänsterpartiet menar att konferensen i Annapolis och de
            efterföljande förhandlingarna inte för något konstruktivt med
            sig utan de ger Israel möjlighet att utnyttja palestiniernas splittring
            för att kringgå folkrätten och FN:s resolutioner. Israel använder
            sig av fredsförhandlingar för att ge sken av fredsvilja. I själva
            verket intensifieras ockupationen för var dag som går. Vi menar
            därför att de förhandlingar som påbörjades i Annapolis kommer
            att vara meningslösa så länge det palestinska folkets demokratiskt
            valda representanter inte tillåts sitta med vid förhandlingsbordet
            och Israel inte visar genuin vilja att respektera folkrätten,
            FN-resolutioner och de mänskliga rättigheterna.
          </p>
          <p xml:id="i-2jSbmQztmFZDbJervRfkVd">
            Sverige bör med kraft verka inom EU, FN och Annapolisprocessen
            för att Hamas ges tillträde till fortsatta fredsförhandlingar
            under samma förutsättningar som al-Fatah. Detta bör riksdagen
            som sin mening ge regeringen till känna.
          </p>
          <head xml:id="i-6BLYGA9oUyeZEsiHbYUzeC" type="h1">
            5 Israels övergrepp på folkrätten och de mänskliga rättigheterna
          </head>
          <p xml:id="i-SUMSE8tWEPViNRruLFh1XJ">
            Israel bryter konsekvent mot internationella lagar och uppmaningar.
            I detta stycke avser vi att följa upp vad som hänt i några centrala
            frågor sedan förhandlingarna i Annapolis påbörjades förra året.
            Israel har under den tiden som gått intensifierat ockupationen
            av Palestina på flera områden.
          </p>
          <head xml:id="i-5uHPZqYYVahbmroPtoSFVp" type="h2">
            5.1 Illegala israeliska bosättningar
          </head>
          <p xml:id="i-McLQNd6QZVF9CHErNfTLas">
            Inför fredskonferensen i Annapolis sade Ehud Olmert följande:
            Vi har lovat i färdplanen att inte bygga nya bosättningar. Det
            blir inga nya bosättningar och ingen konfiskering av mark. Mycket
            riktigt var en frysning av bosättningsbyggande och tillbakadragande
            en del av färdplanen för fred. Men verkligheten talar ett annat
            språk. När färdplanen antogs år 2004 var antalet bosättare ungefär
            200 000, och fyra år senare är siffran uppe i 450 000 detta trots
            att det enligt internationell lag är förbjudet att flytta den
            egna befolkningen till ockuperad mark. På grund av bosättningarna
            och den omkringliggande muren styckas den palestinska infrastrukturen
            upp och ett fungerande samhällssystem omöjliggörs. Palestiniernas
            rörelsefrihet är kraftigt begränsad. Väg 443 mellan Västbankens
            viktigaste städer Jerusalem och Ramallah är sedan 2002 avstängd
            för palestinier och får endast användas av israeler. Under året
            som gått annekterade Israel ett område som utgör hela 12 % av
            den ockuperade Västbanken. Syftet denna gång var att bygga en
            ny väg, 3 500 bostäder samt ett industriområde. Sverige bör kraftfullt
            agera för att förhindra att nya israeliska bosättningar tillkommer
            på palestinsk mark och för att befintliga bosättningar avvecklas
            omgående. Detta bör riksdagen som sin mening ge regeringen till
            känna.
          </p>
          <head xml:id="i-7VG9SXQsVAfBqcZCwfLsRP" type="h2">
            5.2 Muren
          </head>
          <p xml:id="i-3aAbsvrvjF4Q3trFX1GGLs">
            En central del i Israels ockupation är byggandet av den omfattande
            muren på de ockuperade områdena. Enligt en sammanställning av
            Israels regering som lades fram i Israels högsta domstol den 25
            augusti 2005 kommer murens fulla längd att uppgå till 703 km 80
            % av detta på ockuperad mark. Enligt FN-organet Ocha var, i maj
            2006, 60 500 palestinier i 42 byar och städer på Västbanken direkt
            drabbade av muren. Många av dessa palestinier har förlorat sin
            åkermark eller isolerats från sina arbeten, släktingar eller marknader.
            Internationella domstolen i Haag fastslog den 9 juli 2004 att
            den mur som Israel bygger strider mot folkrätten. Trots det har
            bygget av muren fortsatt det senaste året. Detta beror till en
            stor del på att antalet bosättningar i östra Jerusalem ökat, vilket
            betyder att behovet av att bygga ut muren ökat. I februari detta
            år utlovades en stor summa pengar för att påbörja utbyggandet
            av muren i bl.a. Jerusalem. Redan i dag skär muren rakt igenom
            staden på flera ställen, vilket innebär stora negativa konsekvenser
            för det palestinska folket. Det är omöjligt att bygga en framtida
            självständig palestinsk stat när hela samhället är fragmenterat
            på grund av muren. Ariel Sharon talade under sin tid som premiärminister
            om en kantonlösning för palestinierna, men de delar av Västbanken
            som fortfarande är i palestiniernas händer påminner mer om de
            svartas bantustans i apartheidens Sydafrika. Vänsterpartiet menar
            därför att Sverige bör agera för att förhindra att bygget av muren
            fortgår samt att mur som redan har byggts på ockuperad mark rivs.
            Detta bör riksdagen som sin mening ge regeringen till känna.
          </p>
          <head xml:id="i-7RN5xi7eN9Gr2ac5otisyr" type="h2">
            5.3 Flyktingars rätt att återvända
          </head>
          <p xml:id="i-DrFnzVwCDouqMi42prKM3q">
            Krigen 1948 och 1967 resulterade i två flyktingvågor då palestinier
            i de områden som i dag utgör staten Israel fördrevs, tvångsförflyttades
            eller flydde på ett sätt som inte kan beskrivas som annat än etnisk
            rensning. Antalet palestinska flyktingar uppgår i dagsläget till
            ca 5 miljoner människor runtom i världen. Huvuddelen bor i dag
            i grannländerna där de i många fall saknar samma rättigheter och
            medborgarskapsstatus som lokalbefolkningen.
          </p>
          <p xml:id="i-3GwcgbgPpaMavcHBiAnNcm">
            Artikel 11 i FN:s generalförsamlings resolution 194 från 1948
            fastställer att de flyktingar som önskar återvända till sina hem
            och bo i fredlig samvaro med sina grannar borde tillåtas göra
            det så snart det är praktiskt möjligt, och kompensation borde
            utbetalas åt dem som väljer att inte återvända samt för förlorad
            eller förstörd egendom. Israel har dock inte respekterat resolution
            194 och förvägrat de palestinska flyktingarna rätten att återvända.
            Ingen kompensation har heller utbetalats. Fred i Mellanöstern
            förutsätter att frågan om de palestinska flyktingarna förs upp
            på dagordningen och finner en lösning i enlighet med FN:s resolution.
            Sverige bör i fortsatta förhandlingar driva att frågan om flyktingarnas
            rätt att återvända förs upp på dagordningen och att resolution
            194 ska respekteras. Detta bör riksdagen som sin mening ge regeringen
            till känna.
          </p>
          <head xml:id="i-QPkt6yiJPJDkdrT8GqHnfL" type="h2">
            5.4 Jerusalems status
          </head>
          <p xml:id="i-JzZaC1xq395hbCgkyUNvF1">
            Frågan om vilken status staden Jerusalem ska ha är central. I
            en framtida självständig palestinsk stat vill palestinierna se
            östra Jerusalem som huvudstad. Detta stöds av FN, som i flertalet
            resolutioner fastställt att östra Jerusalem är ett palestinskt
            territorium och en del av det ockuperade Västbanken, bl.a. i resolution
            478. En förutsättning för att ockupationen av östra Jerusalem
            ska upphöra är att de israeliska bosättningar som finns på området
            avvecklas och att inga nya byggs. Israel förband sig år 2003 i
            färdplanen för fred att åta sig detta uppdrag. Detta löfte upprepades
            också i Annapolis då Israel lovade att uppfylla de målsättningar
            som fastlades 2003. Men dessa löften har inte följts av praktisk
            handling. Israel fortsätter att demolera palestinska hem och ge
            godkännande till bygget av nya bosättningar. I juli gav till exempel
            den israeliska myndigheten klartecken till bygget av ytterligare
            1 300 bostäder i östra Jerusalem. Detta är det största enskilda
            tillskottet till bosättningarna i östra Jerusalem sedan 1967.
            Fred kommer inte att vara möjligt utan en lösning på frågan om
            Jerusalems status.
          </p>
          <head xml:id="i-9mpLmSAgfi6LLRXYAvP1wt" type="h2">
            5.5 Isoleringen av Gaza
          </head>
          <p xml:id="i-9aNa9wNBag16F5Luwo2mgw">
            Gazaremsan motsvarar i storlek den svenska ön Orust men har 1,5
            miljoner invånare. Den 19 september 2007 definierade den israeliska
            regeringen Gazaremsan som fientligt territorium och beslutade
            att Israel har rätt att stänga av el- och bränsletillförseln till
            Gaza som ett svar på palestinska väpnade gruppers raketattacker
            mot israeliska städer. Sjö-, luft- och landvägar till området
            stängdes helt. Beslutet har kritiserats hårt bl.a. av den israeliska
            människorättsorganisationen BTselem, som menar att isoleringen
            är en kollektiv bestraffning i strid med folkrätten. Isoleringen
            har i grunden slagit sönder ekonomin i Gaza och skapat en djup
            humanitär kris. Stora delar av befolkningen överlever bara genom
            humanitär hjälp via internationella hjälporganisationer. FN-organet
            Ocha berättar att stora delar av befolkningen är hänvisade till
            en kost bestående av tomater och vitt bröd och att undernäring
            och bristsjukdomar ökar kraftigt, i synnerhet bland barnen, till
            följd av Israels isolering. Sverige måste stå upp för folkrätten
            och kräva att Israels kollektiva bestraffning av Gazas befolkning
            hävs. Sverige ska som enskild stat, inom ramen för FN och EU,
            kräva att Gazaremsans luft-, sjö- och landvägar öppnas. Detta
            bör riksdagen som sin mening ge regeringen till känna.
          </p>
          <head xml:id="i-CfDgLxkhZh1vjEe5VhYy4L" type="h1">
            6 Respekten för demokratin
          </head>
          <p xml:id="i-4jLsDVqq6igb9WN46kBFYr">
            När valet i Palestina genomfördes i januari 2006 var det enligt
            alla bedömare och valobservatörer, inklusive Sveriges nuvarande
            utrikesminister, mönstergillt. Palestina fick en folkvald president
            och en folkvald regering. Hamas vann ett val som har beskrivits
            som arabvärldens mest demokratiska och rättvisande val. För Palestina
            var det en stor seger att man lyckades hålla ett så demokratiskt
            val trots att det hölls under israelisk ockupation. USA och EU
            har vägrat respektera utgången av valet eftersom det sedan tidigare
            terrorstämplade Hamas fick de palestinska väljarnas förtroende.
            Resultatet blev att biståndspengar till Palestina hölls inne och
            att det palestinska folkets nyvalda regering isolerades från alla
            internationella förbindelser. Samtidigt frös Israel utbetalningarna
            av palestinska tullintäkter, vilket ditintills varit den största
            inkomstkällan för den palestinska myndigheten. Följderna av detta
            blev att befolkningen i de palestinska områdena, främst Gaza,
            kom att sakna mat, vatten, el och andra förnödenheter. Även sjukvård,
            utbildningsväsende och andra samhällsfunktioner föll till stor
            del samman när den palestinska myndigheten inte längre hade möjlighet
            att betala löner till de anställda.
          </p>
          <p xml:id="i-XBGbPKBmoPeR5rjKVQ2jqC">
            Som ett resultat av omvärldens orättvisa isolering av Palestina
            och de konsekvenser det fått för människorna, har motsättningarna
            trappats upp mellan al-Fatah och Hamas. I mars 2007 bildades dock
            en samlingsregering med al-Fatah, Hamas och oberoende medlemmar.
            Men EU fortsatte med den ekonomiska och politiska bojkotten varpå
            motsättningarna mellan al-Fatah och Hamas förvärrades, samlingsregeringen
            bröt samman och president Abbas utlyste undantagstillstånd. Abbas
            tillsatte då själv, i strid med den palestinska författningen,
            en ny regering. Den regeringen har framför allt haft kontroll
            över Västbanken medan Hamas kontrollerat Gaza. Ett flertal strider
            har utlösts mellan de båda grupperna där civila har fått sätta
            livet till. När Abbas tillsatte regeringen bröt EU delvis den
            politiska isoleringen och inledde samtal med al-Fatah och president
            Abbas. Sedan dess har Hamas och Gaza hållits under fortsatt isolering.
          </p>
          <p xml:id="i-EuAVHaXPmEuCqAeX57pLTw">
            Vänsterpartiet menar att USA och EU gjort ett allvarligt fel
            i att politiskt och ekonomiskt bojkotta Palestina efter det väl
            genomförda valet. Genom att ensidigt ha tagit sida för en part
            i den interna palestinska konflikten har EU och USA försvårat
            en fredlig lösning. Medan Hamas har hållits under fortsatt isolering
            har förbindelserna med al-Fatah återupptagits, inte minst inför
            förhandlingarna i Annapolis. En logisk konsekvens av detta är
            att motsättningarna mellan de båda partierna har förstärkts. De
            som främst har fått bära bördan av isoleringen av Hamas och av
            de inre motsättningarna är det palestinska folket, framför allt
            Gazas invånare. De som vunnit på detta är Israel, som fått en
            försvagad och splittrad palestinsk ledning att förhandla med.
          </p>
          <p xml:id="i-2hkrJTUKM3msPaASdREeR9">
            Vänsterpartiet stöder det palestinska folkets kamp mot den israeliska
            ockupationen . Vi menar att Sverige inte bör gå den israeliska
            ockupationsmakten till mötes genom att ensidigt stödja någon sida
            i den interna palestinska konflikten. Sverige bör respektera det
            palestinska valet och ha politiska förbindelser med al-Fatah såväl
            som med Hamas. Detta bör riksdagen som sin mening ge regeringen
            till känna.
          </p>
          <p xml:id="i-WsuLHpqb4p1mbannqKvfaC">
            I den mån det finns krafter inom Hamas och al-Fatah som söker
            försoning bör Sverige ställa sig till förfogande genom att medverka
            till dialog och försoning mellan de båda parterna. Detta bör riksdagen
            som sin mening ge regeringen till känna.
          </p>
          <p xml:id="i-8Adg9jATJpVsvFrzyBgcyX">
            Ansvaret för den miserabla situation som i dagsläget råder på
            Gazaremsan vilar självklart tyngst på Israels axlar, men även
            EU har genom sin bojkott bidragit till att försämra den humanitära
            situationen i de palestinska områdena. Sverige bör således aktivt
            arbeta för att EU:s politiska och ekonomiska bojkott av den palestinska
            staten och dess företrädare helt upphör. Detta bör riksdagen som
            sin mening ge regeringen till känna.
          </p>
          <head xml:id="i-3P8BaT7A7nVyZ9NKsjQARf" type="h1">
            7 EU:s handel med Israel
          </head>
          <p xml:id="i-KGfjqVwSJc9HL2Xz4wcNXf">
            Parallellt med sveket mot Palestina har EU ingått ett handelsavtal
            med Israel, som är ett av unionens mest förmånliga avtal. Israels
            export till EU skapar stora intäkter för såväl det israeliska
            näringslivet som den israeliska staten. Det är intäkter som utgör
            de ekonomiska förutsättningarna för fortsatt ockupation av Palestina.
            Liksom i andra handelsavtal som EU sluter ingår i avtalet klausuler
            som rör mänskliga rättigheter. Avtalen sluts under förutsättning
            att EU:s handelspartner respekterar de mänskliga rättigheterna
            och kan hävas om situationen för de mänskliga rättigheterna förvärras.
            Det är uppenbart att den israeliska staten på åtskilliga punkter
            bryter mot vad avtalet föreskriver. Trots detta finns det inte
            några tecken som visar att Sverige och EU aktivt arbetar för att
            Israel i högre grad ska respekterar det ingångna avtalet. Sverige
            måste därför i EU verka för att handelsavtalet med Israel rivs
            upp. Detta bör riksdagen som sin mening ge regeringen till känna.
          </p>
          <p xml:id="i-RPqtg1VK9j3MQZ9rKi24L4">
            Den 16 juni beslutade EU:s utrikesministrar, på israeliskt initiativ,
            att inleda förhandlingar om att ytterligare utveckla relationerna
            med Israel inom ramen för EU:s associeringsråd med Israel. Sverige
            var ett av de länder som stödde beslutet. Vänsterpartiet anser
            att det är fullständigt orimligt att öppna för dessa förhandlingar
            samtidigt som Israel öppet och medvetet bryter mot redan ingångna
            avtal och överenskommelser. Vänsterpartiet motsatte sig i EU-nämnden
            att förhandlingarna skulle inledas och anser att Sverige inom
            EU ska verka för att de pågående förhandlingarna med Israel om
            fördjupade och utvecklade relationer med Israel omgående avbryts.
            Detta bör riksdagen som sin mening ge regeringen till känna.
          </p>
          <head xml:id="i-ASDwPminsJCKBkEdFJtgqK" type="h1">
            8 EU:s bistånd till den palestinska myndigheten
          </head>
          <p xml:id="i-5j3VjZe8aRTVkJCuGoaiDT">
            När EU och dess medlemsstater inledde sin isolering av den palestinska
            myndigheten 2006 frös man sitt utvecklingssamarbete med palestinierna.
            I dag ger EU s.k. kapacitetsbistånd för att bygga upp den palestinska
            administrationen, exempelvis det palestinska finansdepartementet,
            samt ett temporärt stöd (TIM). Detta stöd kommer dock inte hela
            det palestinska folket till del, i synnerhet inte Gazaremsans
            lidande befolkning. Sverige bör även inom EU kraftfullt verka
            för att EU:s budgetbistånd till det palestinska folket snarast
            återupptas och utformas så att det kommer hela den palestinska
            befolkningen till del och inte gynnar någon av parterna i den
            inompalestinska konflikten. Detta bör riksdagen som sin mening
            ge regeringen till känna.
          </p>
          <head xml:id="i-RVhy4rfbraLVrDcmZkLVMv" type="h1">
            9 Sveriges samarbete med Israel
          </head>
          <p xml:id="i-V5Q7vfDKL2WU6E5dTgoDVT">
            Israels övergrepp och brott mot de mänskliga rättigheterna har
            under det gångna året blivit grövre och alltmer omfattande. Trots
            detta har EU öppnat för ett fördjupat samarbete med Israel. Sverige
            är inget undantag. I sin utrikespolitiska deklaration sade den
            borgerliga regeringen att man ser goda möjligheter att fördjupa
            relationerna med Israel. Samtidigt säger man att man vill vara
            en röst för fred, frihet och försoning. Detta är två uttalanden
            som enligt Vänsterpartiet står i motsättning till varandra. Sveriges
            relation till Mellanöstern borde vila på respekten för folkrätten
            och de mänskliga rättigheterna, men så är långt ifrån fallet i
            dag. Sverige har omfattande och djupa förbindelser med Israel,
            även på det militära området, vilka står i direkt motsättning
            till varje ambition att medverka till ett fritt Palestina och
            till fred i regionen.
          </p>
          <p xml:id="i-LxMkrwnfSamRGNsU5jxD9L">
            Israel är den starkaste militärmakten i Mellanöstern men också
            den femte största exportören av krigsmateriel i världen. Sverige
            tillhör de länder som importerar krigsmateriel från Israel. Det
            är en import som mellan åren 2000 och 2005 uppgick till 235 miljoner
            svenska kronor och bl.a. omfattade laserpekare till mörkersikten
            och ammunition. Sveriges import från Israel skapar intäkter för
            den israeliska krigsindustrin och bidrar därigenom till att möjliggöra
            forskning och utveckling av israeliskt krigsmateriel.
          </p>
          <p xml:id="i-JYR8yibrGfa7bmn2vnD3Au">
            Sverige exporterar inte några vapen till Israel, men det svenska
            försvaret har lånat ut krigsmaterielutrustning till den israeliska
            armén, bl.a. hjälmar och skyddsmasker. Sverige har låtit Israel
            testa krigsmateriel i Sverige. Bland annat testades i Kiruna ett
            förarlöst flygplan, UAV, tillverkat av Israel Aero­space Industries.
            Planet startade och landade på Kirunas flygplats och genomförde
            tesflygningar över Norrbotten. Personal från svenska försvaret
            och Försvarets materielverk har vid ett stort antal tillfällen
            deltagit vid konferenser arrangerade av den israeliska armén.
            Sverige har dessutom en militärattaché vid ambassaden i Tel Aviv
            med oklara arbetsuppgifter. Sveriges militära samarbete med Israel
            måste därför sammantaget betraktas som omfattande och långtgående.
          </p>
          <p xml:id="i-CeuZ9PBXPk18JZddK3YfVu">
            Vänsterpartiet anser att Sveriges militära samarbete med ockupationsmakten
            Israel är oförsvarbart. Sverige kommer inte med någon större trovärdighet
            att kunna prata om folkrätt, fred eller mänskliga rättigheter
            så länge Sverige har ett långtgående militärt samarbete med en
            stat som öppet bryter mot folkrätten och de mänskliga rättigheterna.
            Alla typer av militärt samarbete och alla former av handel med
            krigsmateriel måste anses som otillständigt och motverkar fred
            i regionen. Sverige ska därför omgående upphöra med alla former
            av militärt samarbete och utbyte med Israel. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-BPHcXupBXDndewqqkTwAyA" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-5amRsGjzwrVHrNqtGvLo6H" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-9Za8iuF5mU4u4etP8bhaZF" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-GdjU65BHtKACg92g5MgTEc" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-UcLrfRBT1eB1cNEhhVv3qF" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-SY4HVKj9NvHLFdxYvzFMXi" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
