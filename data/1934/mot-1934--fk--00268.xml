<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1934--fk--00268">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__fk__268/mot_1934__fk__268-001.pdf"/>
      <fw xml:id="i-G2bcDejKKxiZKLbhv9icsG">
        Motioner i Första kammaren, Nr 268. 13
      </fw>
      <div xml:id="i-WCLHr8FbekLmZJF7qKfNab" type="motHeader">
        <div xml:id="i-3tLMHHZATW2WJ4v9QCRex4" type="motTitle"/>
        <div xml:id="i-7SVXBY2DU7uebTtr1UfcM9" type="motSubmissionInfo"/>
      </div>
      <div xml:id="i-KZJYQ371KaU684doMfJHsh" type="motBody">
        <div xml:id="i-8oCeJmELMt5hJwXcYeh7EY">
          <p xml:id="i-BvuKt8CGfML3r8EfAs6ZD7">
            Nr 268.
          </p>
          <p xml:id="i-XJDup6QE73cfamXWwiZPgc">
            Av herr Pettersson, Anton, m. fl., om ytterligare åtgärder för
            styckning av vissa kronoegendomar och från enskilda inköpta egendomar
            till mindre jordbruk samt om anvi- sande av medel därtill.
          </p>
          <p xml:id="i-9zATLgAb6yW7P5buNn3Djx">
            Sociala jordutredningen föreslog i skrivelse den 7 mars 1933
            åtgärder för uppdelning av vissa kronoegendomar och från enskilda
            inköpta egendomar till mindre jordbruk för att av staten bebyggas
            och iordningställas samt därefter utarrenderas i syfte att bereda
            lantarbetare, skogsarbetare, hemmans- ägare-, arrendators- och
            småbrukaresöner samt andra mindre bemedlade här- för lämpliga
            personer ökade möjligheter att erhålla egna jordbruk. Arrenda-
            torerna av de nyskapade jordbruken skulle äga rätt att inlösa
            arrendegår- darna enligt vanliga för kronoarrendatorer gällande
            regler, varför ökade möjligheter även skulle beredas att genom
            frilösning åstadkomma jordbruk under själväganderätt. En uppdelning
            av vissa kronoegendomar och ett antal från enskilda inköpta egendomar
            i mindre jordbruk skulle tydligen vara ett verksamt medel att
            minska den rådande arbetslösheten. Att bebygga dessa mindre jordbruk
            och iordningställa dem med vägar, på dem företaga erforderlig
            täckdikning och dylikt skulle kunna bereda sysselsättning åt ett
            icke ringa antal arbetslösa. För åtskilliga av våra industrier
            skulle de leveranser, som ett dylikt företag skulle erfordra,
            medföra ökade möjligheter att hålla driften i gång. De egendomar,
            som i främsta rummet kunde komma ifråga skulle vara belägna i
            trakter med goda samfärdsmedel och avsättningsmöjligheter samt
            äga bördig jord, lämpad för småbruksdrift, och naturliga förutsättningar
            för styckning i självständiga mindre jordbruk. I främsta rummet
            skulle sådana egendomar komma i fråga, som vore dåligt eller otillräckligt
            bebyggda. Vid sidan av styckning av kronojord syntes i behövlig
            omfattning inköp böra äga rum av jord i enskild ägo i och för
            dess styckning till arrendegårdar av olika storlek. I sistnämnda
            avseende hade till utredningen inkommit anbud på försäljning av
            över 200 egendomar. Verkställda undersökningar gåve alltså vid
            handen, att tillräcklig jord funnes att tillgå för genomfö- randet
            av den avsedda jordstyckningsplanen. Vid uppgörandet av styck-
            ningsplaner borde man utgå från att det vore önskvärt, att nya
            jordbruks- lägenheter skapades i så stort antal, som kunde förenas
            med kravet på deras bärighet, i allmänhet med en åkerareal av
            10—20 hektar.
          </p>
          <pb facs="riksdagen-motions-pdf/data/1934/mot_1934__fk__268/mot_1934__fk__268-002.pdf"/>
          <fw xml:id="i-BLeXrrxao49Qc2NVnoDQMy">
            14 Motioner 1 Första kammaren, Nr 268,
          </fw>
          <p xml:id="i-Q5wAJgFCmiFfcgYQDkroHa">
            Om detta förslag, som genom enskild motion framfördes till riksdagens
            prövning, yttrade särskilda utskottet, att det syntes innebära
            ett beaktans- värt försök att åstadkomma ökade, för framtiden
            bestående försörjnings- möjligheter på landsbygden. TI en tid
            av omfattande och långvarig arbets- löshet måste det givetvis
            vara av stor social betydelse att, på sätt här skulle ske, produktionsenheter
            av bestående värde tillskapas. Dessutom skulle den föreslagna
            jordstyckningen vara ett verksamt medel att mera omedelbart minska
            den rådande arbetslösheten. Ett icke ringa antal arbetslösa komme
            att beredas sysselsättning vid småbrukens bebyggande, vägars iordnings-
            ställande, täckdikning och dylikt. För åtskilliga industrier skulle
            planens genomförande medföra ökade leveranser och möjligheter
            att hålla driften i gång. Utskottet ansåg det emellertid icke
            tillrådligt att omedelbart besluta om genomförande av planen i
            dess helhet, då erfarenhet på området ännu saknades. Däremot förordade
            utskottet i anslutning till ett av domänsty- relsen angivet yttrande
            igångsättande försöksvis av sådan verksamhet, som av sociala jordutredningen
            ifrågasatts, å ett begränsat antal av kronan redan innehavda egendomar,
            varför utskottet föreslog, att för hus-, vägbyggnads-, täckdiknings-
            m. fl. arbeten å de under försökstiden styckade lotterna medel
            från domänverkets markinköpsfond måtte få tagas i anspråk intill
            ett belopp av högst 700,000 kronor. Riksdagen beslöt i enlighet
            med särskilda ut- skottets förslag. I yttrande till statsrådsprotokollet
            den 20 sistlidna oktober anförde stats- rådet och chefen för jordbruksdepartementet
            bland annat följande angående arbetslöshetens bekämpande genom
            nybildning av jordbruk: &gt;Under senaste tiden hava framställningar
            gjorts om åtgärder för att arbetslösa må erhålla egna jordbruk.
            Därvid har man framhållit att bland arbetslösa torde finnas åtskilliga,
            som på grund av tidigare sysselsättning inom jordbruk m. m. ägde
            vissa förutsättningar att bliva småbrukare. Det har ansetts motiverat,
            att staten lämnade understöd för dylik placering av arbetslösa,
            därvid bland annat åberopats, att det allmännas utgifter för kon-
            tantunderstöd därigenom minskades. — — — Varje uppslag att bekämpa
            rådande svåra arbetslöshet bör enligt min mening noga övervägas.
            Det nyss antydda förslaget om jord åt arbetslösa innehåller en
            vacker och behjärtansvärd tanke. Emellertid får det ej för- bises,
            att stora vanskligheter sannolikt äro förenade med förslagets
            genom- förande. Det gäller det mest extrema fallet av det svårlösta
            problemet att bereda egna jordbruk åt medellösa personer. För
            att det över huvud taget skall vara tänkbart för de arbetslösa
            att anskaffa jordbruk, förvärva nödiga inventarier och redskap,
            sätta i gång driften m. m. erfordras ett betydande kapital, vartill
            vederbörande i regel icke själva kunna bidraga. — — Ett genomförande
            av förslaget möter säkerligen även vissa tekniska svårigheter,
            såsom utväljandet av de rätta personerna samt skapandet av garantier
            att statens ekonomiska insatser ej föranleda spekulationer och
            missbruk.
          </p>
          <pb facs="riksdagen-motions-pdf/data/1934/mot_1934__fk__268/mot_1934__fk__268-003.pdf"/>
          <fw xml:id="i-UDihyx2HLnKZhsDSeqXgHa">
            Motioner 1 Första kammaren, Nr 268. 15
          </fw>
          <p xml:id="i-VVdLXL1eJSuCN38ZAYP5EJ">
            Med hänsyn till frågans vikt synes det emellertid angeläget,
            att ett när- mare övervägande kommer till stånd om förutsättningarna
            för åtgärders vid- tagande i omförmälda syfte. Därest härvid dylika
            åtgärder finnas böra ge- nomföras, erfordras vidare utredning
            om lämpligaste sättet för understöds- verksamhetens anordnande.
            I detta avseende bör följande beaktas. Med hänsyn till vanskligheten
            att åt obemedlade personer anskaffa självständiga Jordbruk bör
            verksamheten bedrivas mera försöksvis. Endast sådana arbets- lösa
            böra ifrågakomma, som på grund av tidigare sysselsättning m. m.
            äga synnerligen goda personliga förutsättningar att slå sig fram
            som jordbrukare. Jordbruket bör som regel vara av den storlek,
            att innehavaren med familj kan erhålla försörjning. Då förvärvet
            bör ske till möjligast lägsta kostnad, torde företrädesvis bebyggda
            äldre lägenheter böra inköpas. Verksamheten synes böra i så måtto
            anknytas till egnahemsrörelsen, att ett grundlån mot- svarande
            ?/e av fastighetens värde förutsättes bliva utlämnat såsom egna-
            hemslån genom de vanliga låneförmedlarna. — — — Enär den arbetslöse
            som regel givetvis ej själv kan bidraga med vad som utöver egnahemslånet
            erfordras för fastighetens förvärv, inventariers anskaffande,
            driftskapital o. d., måste frågan om anskaffandet av det återstående
            beloppet noga utredas. Härvid bör övervägas, under vilka villkor
            och på vad sätt staten bör lämna ekonomisk hjälp. — — — De statsbidrag,
            som böra ifrågakomma, synas böra utgå av anslag, som anvisas som
            led i åtgärderna för bekämpande av arbetslösheten, och verksamheten
            bör bedrivas i nära anslutning till de kom- munala arbetslöshetsorganen.»
            Sedan Kungl. Maj:t bemyndigat chefen för jordbruksdepartementet
            att till- kalla tre sakkunniga för att verkställa utredning och
            avgiva förslag rörande frågan om jord åt arbetslösa, har dylik
            utredning igångsatts enligt av de- partementschefen angivna riktlinjer.
            I statsverkspropositionen har under utgifter för kapitalökning
            i avbidan på proposition i ämnet uppförts ett reservationsanslag
            av 3 miljoner kronor för genomförande av de åtgärder, som kunna
            föranledas av utredningen. Såsom framgår av ovanstående åsyftar
            denna utredning ett helt annat jordanskaffningsprogram än det
            av sociala jordutredningen föreslagna och av sistlidna riksdag
            i princip tillstyrkta. Först och främst komma de pla- nerade åtgärderna
            icke att få någon inverkan på arbetstillgången i stimule- rande
            riktning, då av kostnadsskäl företrädesvis redan bebyggda lägenheter
            skola ifrågakomma till inköp. Styckning av större egendomar skulle
            så- ledes icke ske och några nya produktionsenheter av bestående
            värde för framtiden över huvud taget icke skapas. Det må också
            anmärkas, att de av departementschefen betonade svårigheterna
            att bland de arbetslösa utvälja lämpliga personer för övertagande
            med äganderätt av dessa självständiga Jordbruk torde visa sig
            svåröverkomliga. Lämpligare torde vara att giva lantarbetare och
            med dem jämförliga tillfälle att bliva självständiga jord- brukare,
            varvid arrendeformen synes vara ett ändamålsenligt övergångs-
          </p>
          <pb facs="riksdagen-motions-pdf/data/1934/mot_1934__fk__268/mot_1934__fk__268-004.pdf"/>
          <fw xml:id="i-6CC7nz99CWezX83XsnVVLJ">
            16 Motioner 1 Första kammaren, Nr 268.
          </fw>
          <p xml:id="i-AVsj8eZpYb44iZGWJihHYT">
            stadium, innan de av staten nyskapade och iordningställda jordbruken
            ut- lämnas med full äganderätt. De av departementschefen uppdragna
            riktlinjerna för jordanskaffning bringa icke heller den sedan
            lång tid tillbaka aktuella frågan om styckning av större kronoegendomar
            närmare sin lösning. Erinras må i detta sam- manhang, att 1926
            års sakkunniga för utredning om vissa kronoegendomars lämplighet
            för styckning till mindre jordbruk enligt meddelande i riksdags-
            berättelsen icke hållit något sammanträde under år 1933. Sociala
            jordutred- ningens förslag är byggt på utredningens egna undersökningar.
            Ett genomförande av sociala jordutredningens förslag skulle omedelbart
            på ett effektivt sätt motverka arbetslösheten genom att kraftigt
            öka arbets- tillgången, och dessutom skulle nya och varaktiga
            försörjningsmöjligheter beredas inom jordbruket. Den närmare utformningen
            av detta jordanskaff- nings- och arbetsprogram bör ankomma på
            Kungl. Maj:t efter hörande av domänstyrelsen och egnahemsstyrelsen.
            Med stöd av det anförda få vi hemställa, att riksdagen måtte besluta,
            att i huvudsaklig överens- stämmelse med sociala jordutredningens
            förslag av den 7 mars 1933 åtgärder utöver vad som beslöts vid
            föregående års riksdag skola vidtagas för styckning av vissa kronoegen-
            domar och från enskilda inköpta egendomar till mindre jordbruk,
            samt att riksdagen för detta ändamål måtte anvisa ett belopp av
            8,000,000 kronor av arbetslöshetsmedel, att användas enligt grunder,
            som Kungl. Maj:t äger att fastställa.
          </p>
          <p type="date" id="i-Lg2uNCMdifVu1i2eFksiuw">
            Stockholm den 23 januari 1934.
          </p>
          <p xml:id="i-LAL92pMQpAKoQtLVbKvSyd" type="signatureBlock">
            Anton Pettersson.
          </p>
          <p xml:id="i-RC6TFdDVceHKxcfcHG4mhM">
            Allan Holstenson. Erik von Heland. Joh. Johansson, Friggeråker.
          </p>
          <p xml:id="i-JKCcyD3EzGxmecsGYKHX6a">
            Stockholm 1934, Ivar Heggströms Boktryckeri A. B. 840291
          </p>
        </div>
      </div>
    </body>
  </text>
</TEI>
