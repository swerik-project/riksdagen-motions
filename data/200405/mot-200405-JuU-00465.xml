<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-JuU-00465">
  <teiHeader>
    <fileDesc>
      <titleStmt>
        <title>Polisen i medborgarnas tjänst</title>
        <author corresp="i-Cndwseqc83uGA5s7vUEPqB">av Olle Sandahl m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Polisen i medborgarnas tjänst</title>
          <idno type="rdwebb">GS02Ju465</idno>
          <rs type="number">Ju465</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GS02Ju465/text</ref>
          <ref type="dokument_url_html">http://data.riksdagen.se/dokument/GS02Ju465</ref>
          <ref type="dokumentstatus_url_xml">http://data.riksdagen.se/dokumentstatus/GS02Ju465</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Cndwseqc83uGA5s7vUEPqB</idno>
            <name>Olle Sandahl</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JUDfhnxTxyfMtZUBuv5NAa</idno>
            <name>Peter Althin</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-CvmaDbz8ueGm8meSVWj6vr</idno>
            <name>Ingvar Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NbYfhm8ZWHtRw5CgJqJe42</idno>
            <name>Helena Höij</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Byn9SjCB6ioMw42NK1oiGC" type="signed"/>
        <correspContext corresp="i-Byn9SjCB6ioMw42NK1oiGC">
          <note type="signatory" corresp="i-Cndwseqc83uGA5s7vUEPqB"/>
          <note type="signatory" corresp="i-JUDfhnxTxyfMtZUBuv5NAa"/>
          <note type="signatory" corresp="i-CvmaDbz8ueGm8meSVWj6vr"/>
          <note type="signatory" corresp="i-NbYfhm8ZWHtRw5CgJqJe42"/>
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-SmQxY46smWu5awEQ2oGr4n"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction type="referral" xml:id="i-Um1qDFhrQLGCjqgmjF99S2">
          <date when="2004-10-14"/>
        </correspAction>
        <correspAction type="dismissal" xml:id="i-DxHnTu5RJF3qfjUejtc3Fh">
          <date when="2004-10-14"/>
        </correspAction>
        <correspAction type="submission" xml:id="i-4T7rRGJ1BiX69kGiScxUEi">
          <date when="2004-10-05"/>
        </correspAction>
        <correspAction type="assigned" xml:id="i-4QbmLfApGHxH6Mr4M89ss5"/>
        <correspContext corresp="i-4QbmLfApGHxH6Mr4M89ss5">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Ju_465/mot_200405_Ju_465-0001.pdf"/>
      <pb facs="riksdagen-motions-pdf/data/200405/mot_200405_Ju_465/mot_200405_Ju_465-0001.pdf"/>
      <div type="motHeader" xml:id="i-TBhnrER8FKfH1jotiCs1yy">
        <div type="motTitle" xml:id="i-C5j2CfeJdsdq13FVrghxJa"/>
        <div type="motSubmissionInfo" xml:id="i-BBg5wRCvmyXYq1LfP5ATKM"/>
      </div>
      <div type="motBody" xml:id="i-WZ3u9YntqxD58jy7rN4TfE">
        <div xml:id="i-W8JQng6B3R1Wq43zBGheG5">
          <p xml:id="i-9NGYPnTAPWjAasLC3VNQ4H">
            2004/05 mnr: Ju465 pnr: kd432
          </p>
          <p xml:id="i-aXRv2hMFiYQyqyziFeXQR">
            Motion till riksdagen 2004/05:Ju465
          </p>
          <p xml:id="i-575LN6vFU73dZ3B1TX1NPw">
            av Olle Sandahl m.fl. (kd)
          </p>
          <p xml:id="i-FNz7peJzm6CGQFvEkqY2YK">
            Polisen i medborgarnas tjänst
          </p>
          <p xml:id="i-9SRdyUkdjf4bBdd7TJKyNv">
            Sammanfattning
          </p>
          <p xml:id="i-ADkYTfaLLsLdDJS4gyh5kV">
            Polisens organisation har problem. Nedrustningen av rättsväsendet
            har lett till en utveckling som kräver politiska åtgärder. Både
            på landsbygd och i städer saknas resurser. Antalet poliser i Sverige
            är för litet. I slutet av år 2003 fanns 16 292 poliser. Enligt
            beräkningar som Rikspolisstyrelsen, RPS, gjort behövs 19 000 poliser
            för att klara de mål som statsmakterna ställt upp. Kristdemokraterna
            vill intensifiera polisutbildningen så att man senast år 2009
            uppnår antalet 19 000 poliser. Kristdemokraterna anser att polisorganisationen
            måste ses över så att tilltron till rättsväsendet förbättras.
            Regeringen hänvisar till pågående utredningar. Kristdemokraterna
            menar att en utvärdering i första hand bör avse frågan om tillgängliga
            resurser står i rimlig proportion till åtagande och planer. Inga
            nya organisationsförändringar bör göras inom polisen innan en
            sådan utvärdering är färdig. Polisen har under sommaren 2004 gjort
            kraftiga neddragningar med bland annat stängda stationer. Dessutom
            har flera stationer haft begränsade öppettider. Man har på sina
            håll anställt vaktbolag att sköta de uppgifter som egentligen
            borde ligga på polisen. Samtidigt utför polisen uppgifter som
            kunde skötas av andra. Till exempel utför poliserna själva fordonsvård,
            man städar själv sina lokaler och man sköter administrativa uppgifter.
            Kristdemokraterna anser att arbetsmiljön inom polisen måste ses
            över med fokus på ledningsfrågor och kompetens. Vi menar att det
            finns brister i ledarskap och att detta framför allt beror på
            att det under flera år inte har funnits central utbildning för
            chefer på olika nivåer inom polisorganisationen. Kristdemokraterna
            anser att polisen behöver bättre utrustning, till exempel vapen
            som inte skadar så som en pistol gör men ändå är mer effektiva
            än batonger. Kristdemokraternas mål är att det ska finnas en närpolis
            per tusen innevånare. Närpoliserna är viktiga inte minst i det
            brottsförebyggande arbetet och för den synlighet som fordras för
            medborgarens trygghet och rättsväsendets legitimitet.
          </p>
          <pb facs="riksdagen-motions-pdf/data/200405/mot_200405_Ju_465/mot_200405_Ju_465-0002.pdf"/>
          <p xml:id="i-7xiw8JoL39Kn949Y7FSdXA">
            2004/05:Ju465
          </p>
          <p xml:id="i-4dJ8RdKNGXb4DgvzBMFurN">
            I rationaliseringsivern har man dragit in på arrestantvakter,
            arrestlokaler och häktesplatser. Detta har medfört att polisen
            lägger ned mycket tid på långa körningar av frihetsberövade, vilket
            inkräktar på övrigt polisarbete. Dessutom har det som följd av
            reduktionerna uppstått en klart olämplig miljö för både häktade
            och personal. Polisen bör få möjlighet till buggning för att komma
            åt den avancerade kriminaliteten. Ett beslut om buggning måste
            dock föregås av omsorgsfulla överväganden. Bland annat ska klargöras
            hur man kan undvika kränkning av integritet och hur man ska hantera
            inhämtat material som inte är relevant för undersökningen. Av
            de 200 miljoner kronor som Kristdemokraterna avsätter till polisverksamheten
            är 50 miljoner kronor, motsvarande 100 nya polistjänster, reserverade
            speciellt för att bekämpa narkotikabrott och narkotikamissbruk
            bland ungdomar.
          </p>
          <pb facs="riksdagen-motions-pdf/data/200405/mot_200405_Ju_465/mot_200405_Ju_465-0003.pdf"/>
          <p xml:id="i-MRUdhaca8dL8dGqMcS3HGK">
            Innehållsförteckning
          </p>
          <p xml:id="i-VGS2RZC65jziywnHkCxL9M">
            Sammanfattning....
          </p>
          <p xml:id="i-66GgupTRnr7t2ap2vZ9b4A">
            InnehållsförteCkniNg.........sessssesssessssesssessrsssrssrrnssrsssrensrrrsrrenrnnrsrnnnrnnnnnnn
          </p>
          <p xml:id="i-VxcgQAYTFehWxyXCsqeh3A">
            Förslag till riksdagsbeslut Inledning, Privatiseringen av polisens
            uppdrag,
          </p>
          <p xml:id="i-Lcnj7FeHQf6aLCXzCiHhK4">
            PolisenssarbetssiuatlOn..«sxsswmsesxsmsmvseseeneessssvssptssmesnnuvsnssssmmsso
            6
          </p>
          <p xml:id="i-sWRVQutkFtGmSHckdsH5Y">
            Polisen och allmänheten Riktlinjer för polisens rapportering
            till socialtjänsten.... Utbildningsbehov och målsättningar....
            ösa Långsiktighet och lyhördhet i den dsriomiska politiken. Etnisk
            och kulturell mångfald i polisen.
          </p>
          <p xml:id="i-7MEvEtsEWS2jyZ6L6LSr1r">
            Förslag till riksdagsbeslut
          </p>
          <p xml:id="i-C5ZbHtqt596GHLN3E3akRo">
            1.
          </p>
          <p xml:id="i-5gT1hxfTDPADZSp8QZxMXd">
            10.
          </p>
          <p xml:id="i-AJ6KW4bj9tBTFQL4duHMkA">
            Riksdagen tillkännager för regeringen som sin mening vad i motionen
            anförs om en översyn av anmälningarna mot ordningsvakter. Riksdagen
            tillkännager för regeringen som sin mening vad i motionen anförs
            om att utöka antalet arrestantvakter, arrestlokaler och häktesplatser.
            Riksdagen tillkännager för regeringen som sin mening vad i motionen
            anförs om att förstärka resurserna för att utveckla närpolisarbetet.
            Riksdagen tillkännager för regeringen som sin mening vad i motionen
            anförs om att tillsätta resurser motsvarande 100 nya polistjänster
            med speciell inriktning mot narkotikabrott. Riksdagen tillkännager
            för regeringen som sin mening vad i motionen anförs om det akuta
            behovet av åtgärder mot arbetsmiljöproblemen inom polisen. Riksdagen
            begär att regeringen omgående utvärderar det nya styrsystemet
            inom polisen samt ser över länspolisstyrelsernas reella möjligheter
            att genomföra verksamhetsplanen. Riksdagen tillkännager för regeringen
            som sin mening vad i motionen anförs om tillgång till alternativa
            vapen för polisen. Riksdagen begär att regeringen lägger fram
            ett lagförslag med innebörden att tillåta buggning för att effektivare
            komma åt den
          </p>
          <p xml:id="i-8koosXe3ep1y28hN2ogMFX">
            avancerade kriminaliteten. Riksdagen tillkännager för regeringen
            som sin mening vad i motionen anförs om att öka utbildningsvolymen
            så att antalet poliser år 2009 uppgår till 19 000. Riksdagen tillkännager
            för regeringen som sin mening vad i motionen anförs om att nationella
            händelser liknande EU-toppmötet i Göteborg inte får belasta en
            enskild polismyndighet utan skall finansieras med specialdestinerade
            statliga medel.
          </p>
          <p xml:id="i-Ds77XohMDMoExQ774iRDpX">
            2004/05:Ju465
          </p>
          <pb facs="riksdagen-motions-pdf/data/200405/mot_200405_Ju_465/mot_200405_Ju_465-0004.pdf"/>
          <p xml:id="i-BKSAa37GV3KXAzbMddZARi">
            2004/05:Ju465
          </p>
          <p xml:id="i-NWsUXtpqfmyGhw5dbWL4TB">
            11. Riksdagen tillkännager för regeringen som sin mening vad
            i motionen anförs om värdet av etnisk och kulturell mångfald inom
            polisen. 12. Riksdagen tillkännager för regeringen som sin mening
            vad i motionen anförs om att Rikspolisstyrelsen bör utarbeta riktlinjer
            för hur polisens rapportering till socialtjänsten skall gå till.
          </p>
          <p xml:id="i-HyNu7zbJ6KkJ9mubzpsXdw">
            Inledning
          </p>
          <p xml:id="i-EzhVQeQ1gnRsB9emYEX6BW">
            Polisen har en rad uppdrag av samhället. De viktigaste är att
            förebygga brott, upprätthålla ordningen samt att utreda och beivra
            brott och därmed skapa trygghet och säkerhet för medborgaren.
            Eftersom polisväsendet är en hörnpelare i rättssamhället är den
            rådande poliskrisen synnerligen allvarlig. Regeringen har nedrustat
            polisväsendet så att det i dag saknas minst 3 000 poliser för
            att verksamhetsmålen ska uppnås. Det kommer att ta lång tid att
            reparera den skadan. Att så många medborgare känner otrygghet
            är en mycket allvarlig situation. Polisens bristande förmåga skapar
            samtidigt en grogrund för kriminalitet. Det urholkar allmänhetens
            förtroende för rättsväsendet och skapar klyftor mellan dem som
            kan betala privat för sin säkerhet och dem som inte kan det. I
            Sverige idag känner många medborgare en så stor otrygghet att
            den påverkar och inskränker det dagliga livet. Detta gäller inte
            minst kvinnor och äldre. Under de senaste 72 åren har socialdemokratiska
            regeringar haft ansvaret i 63 år. Självklart måste Socialdemokraterna
            därför hållas ansvarig för dagens polisiära situation. Den nuvarande
            polissituationen är en direkt följd av Socialdemokraternas medvetna
            val. Endast två förklaringar kan finnas till rådande tillstånd.
            Antingen är det just så som Socialdemokraterna vill eller har
            man skändligen misslyckats i sin rättspolitik. Sanningen är att
            andra partier, däribland Kristdemokraterna, sedan flera år prioriterat
            rättsväsendet i sina budgetalternativ. Under större delen av denna
            tid har regeringen förnekat att dessa satsningar skulle behövas.
            Sedan budgetpropositionen 2000 talar Socialdemokraterna regelbundet
            om att det framöver ska bli större satsningar på polisen. I realiteten
            har de höjda anslagen inte inneburit någon nysatsning på polisväsendet
            utan de har gått åt till att täcka redan uppkomna underskott.
            När regeringen nu äntligen i årets budgetproposition avsätter
            ytterligare 100 miljoner kronor ska dessa räcka till mycket. Beloppet
            är fortfarande otillräckligt för att täcka alla uppdämda och nya
            behov. Antalet poliser ska öka med 1 000 per år. Dessutom måste
            rehabiliteringsinsatser göras för att få de cirka 900 poliser
            som är sjukskrivna i arbete igen. Den samlade bilden ger tydliga
            besked om att de 100 miljoner kronor som regeringen nu utökar
            sin budget för polisväsendet med inte kommer att räcka. Kristdemokraterna
            beräknar att polisens behov motiverar större anslag, och anslår
            därför 200 miljoner kronor mer än regeringen till polisväsendet.
          </p>
          <pb facs="riksdagen-motions-pdf/data/200405/mot_200405_Ju_465/mot_200405_Ju_465-0005.pdf"/>
          <p xml:id="i-7ipsKD8Am6GJSozDZ2rFhQ">
            Privatiseringen av polisens uppdrag
          </p>
          <p xml:id="i-2zSaygKKAB3ZdfF82nGXR1">
            Regeringen är ansvarig för den situation som råder, nämligen
            att polisen inte klarar sina uppgifter. Detta har lett till att
            betydande delar av polisens tidigare verksamheter privatiserats.
            Säkerhetsbranschen (bevakning, konsulttjänster och säkerhetsutrustning)
            omsätter i dag ungefär 14 miljarder kronor per år, vilket är lika
            mycket som hela polisorganisationen. För 35 år sedan fanns det
            dubbelt så många poliser som väktare och ordningsvakter i Sverige.
            I dag har vi drygt 16 000 poliser, drygt 18 000 väktare och drygt
            9 000 ordningsvakter. Vaktbolag som tillfrågats är eniga om att
            det är situationen inom polisväsendet som gör att marknaden för
            de privata bevakningsföretagen ökar. Vi går mot en allt mer privatiserad
            ordningsmakt. Väktare och ordningsvakter har en given roll som
            komplement till polisen, men det är inte bara den som kan betala
            ett vaktbolag som har rätt till trygghet och säkerhet. Nedrustningen
            av polisväsendet är ett hot mot rättssäkerheten. Alla människor
            ska kunna känna sig säkra och trygga oavsett var i landet man
            bor. Det förutsätter att polisen tar ansvar för medborgarsäkerhet
            över hela den geografiska ytan. Att polisiära uppgifter sköts
            av poliser med fullgod utbildning är då en självklarhet. Situationen
            kräver att regeringen vidtar kraftfulla åtgärder mot polisbristen.
            Det ställer krav på närvaro och tillgänglighet, men också på hög
            kompetens. Flera incidenter med ordningsvakter på senare år har
            markerat att rättssäkerheten är i fara. En enskild person som
            anmäler en ordningsvakt för misshandel har små möjligheter att
            hävda sin rätt. I dag leder de flesta anmälningar till att förundersökningen
            läggs ner eller att vakten gör en motanmälan. Eftersom våld mot
            tjänsteman anses som allvarligt i lagen får vakterna ett övertag
            i rättsprocessen. Det behövs en samlad bild av anmälningarna mot
            ordningsvakter. Samtidigt måste man förstå att vakter har ett
            farligt jobb och att många blir hotade och utsätts för svåra situationer.
            Det faktum att polisiära uppgifter gradvis övertagits av andra
            aktörer är inte en utveckling som oroar justitieminister Bodström.
            Tvärtom har allvarliga diskussioner förts inom Regeringskansliet
            om att kompensera polisbristen genom att ge ordningsvakter en
            mer betydande roll inte minst i glest befolkade trakter. Socialdemokraterna
            har vidare resonerat om att bygga upp en organisation av reservpoliser
            bestående av exempelvis jakt- och fiskeritillsynsmän. Kristdemokraterna
            hävdar att polisiära uppgifter ska skötas av poliser som har föreskriven
            utbildning och står under demokratisk kontroll. Detta måste gälla
            såväl i stad som glesbygd.
          </p>
          <p xml:id="i-NJAxDFLbDhSzjpE581YxVQ">
            Polisens arbetssituation
          </p>
          <p xml:id="i-oePFHhk3Y5anyRjcuPSSR">
            Uniformerad polis har under de senaste tio åren fått allt fler
            arbetsuppgifter i takt med att den civilanställda personalen ”sparats
            bort”. Ett av de stora problemen inom polisens organisation är
            att poliser numera får utföra en stor
          </p>
          <p xml:id="i-NNtSx1XyfL7KiyisXGPmB1">
            2004/05:Ju465
          </p>
          <pb facs="riksdagen-motions-pdf/data/200405/mot_200405_Ju_465/mot_200405_Ju_465-0006.pdf"/>
          <p xml:id="i-BSmxHmf3BALgRtKwnWrttp">
            2004/05:Ju465
          </p>
          <p xml:id="i-C8iuDhCsmHbwzGgYWzQhcp">
            mängd icke-polisiära uppgifter. Poliserna utför själva fordonsvård,
            städar lokaler, skriver ut bandförhör, sköter sekreteraruppgifter,
            distribuerar post etc. Det är uppenbart nödvändigt att öka antalet
            civilanställda så att utbildade poliser frigörs för polisiärt
            arbete. Bristen på arrestlokaler, häktesplatser och arrestantvakter
            får allvarliga konsekvenser för polisens dagliga arbete genom
            att polistid tas i anspråk för många och långa transporter av
            frihetsberövade. Sedan måste utredarna resa lika långt för att
            förhöra samma personer. Fler arrestantvakter krävs liksom ytterligare
            arrestlokaler och häktesplatser. Dessutom har det som följd av
            reduktionerna uppstått en klart olämplig miljö för både häktade
            och personal. Polisbristen stör i hög grad närpoliserna eftersom
            närpoliserna överanvänds i utryckningsverksamheten. De hinner
            därmed inte med det brottsförebyggande arbetet. Det innebär att
            långsiktigheten i polisarbetet går förlorad. Närpolisreformens
            syfte är ökad trygghet genom en ökad närhet mellan polis och medborgare.
            Den ständiga resursbristen har medfört att närpolisen kommit att
            arbeta alltmer ad hoc. Kristdemokraterna vill slå vakt om närpolisreformen
            och målet är en närpolis per tusen invånare. Antalet anmälda narkotikabrott
            ökade med sju procent under år 2003. Därför avsätter Kristdemokraterna
            50 miljoner kronor för motsvarande 100 nya polistjänster med specialuppgift
            att bekämpa narkotikabrott och narkotikamissbruket bland ungdomar.
            Om polisen finner att man inte behöver 100 nya poliser utan istället
            vill satsa pengarna på till exempel narkotikahundar eller utrustning
            är det en sak för polisen att avgöra. Det viktiga är att polisen
            med Kristdemokraternas förslag tillförs pengar öronmärkta för
            narkotikabekämpning. Orter som har färjetrafik till utlandet måste
            få ökade resurser annars riskeras att närpoliser kan komma att
            användas till passkontrollanter istället för att vara ute på gator
            och torg. När polisen inte hinner med sina arbetsuppgifter kommenderas
            övertidsarbete med = åtföljande = stressbelastning av personalen.
            Långtidssjukskrivningarna inom poliskåren ökar oroväckande. Idag
            är cirka 900 poliser sjukskrivna. Gällande arbetstidsavtal stipulerar
            att fler poliser ska vara i tjänst vid tider då flertalet brott
            begås. En relevant fråga är hur detta avtal ska kunna tillämpas
            då så många poliser har läkarintyg på att de inte kan arbeta skift
            eller att de inte klarar av yttre tjänst överhuvudtaget. Arbetet
            ska organiseras så att personalens hälsa kan bevaras. En enkät
            från våren 2001 visar att den psykosociala miljön enligt poliserna
            själva kraftigt försämrats de senaste tio åren. Vi anser att det
            psykosociala omhändertagandet inom polisens arbetsmiljö behöver
            utvecklas. Det måste tas ett samlat grepp om arbetsmiljöfrågorna
            inom polisen. Regeringen bör initiera ett samarbete mellan länspolismyndigheterna
            i landet för att åtgärda arbetsmiljöproblemen. Alla polismyndigheter
            bör få tillgång till arbetsmiljöhandledning. Kristdemokraterna
            förespråkar en stark regional polisverksamhet med större politiskt
            inflytande. Regeringen måste omedelbart tillsätta en utredning
            som utvärderar dagens styrsystem och ser över länspolisstyrelsernas
            reella möjligheter att genomföra verksamhetsplanen. Innan en sådan
            utvärdering är klar bör inga genomgripande organisationsförändringar
            göras.
          </p>
          <pb facs="riksdagen-motions-pdf/data/200405/mot_200405_Ju_465/mot_200405_Ju_465-0007.pdf"/>
          <p xml:id="i-P4S95YHANQEcD3cbrmJiUv">
            De problem som uppstått i samband med upplopp, kravaller och
            demonstrationer är uppenbart relaterade till brister i ledarskap
            och chefskompetens. Sedan flera år saknas central utbildning för
            chefer på olika nivåer. En systematiserad strategi om plan för
            chefsutveckling och kompetens är uppenbart nödvändig. Polisens
            brist på modern utrustning är ytterligare en fråga som behöver
            lösas. Polisen behöver alternativa vapen som elpistol och pepparsprej
            samt tillgång till vattenkanon vid demonstrationer och större
            folksamlingar. Polisen måste också få tillgång till skyddade fordon
            för att kunna upplösa våldsamma folkmassor med så liten risk för
            skador som möjligt för både demonstranter och poliser. För att
            komma åt den avancerade kriminaliteten bör polisen få möjlighet
            till buggning. Ett beslut om buggning måste föregås av omsorgsfulla
            överväganden. Bland annat måste klargöras hur man bäst hanterar
            risken för integritetskränkning och hur man ska hantera inhämtat
            material som inte är av intresse för undersökningen. Det är otillfredsställande
            att hanteringen av överskottsinformation saknar lagreglering.
            Lagrådet bedömde år 2000 att buggning eller hemlig avlyssning
            kan godtas som ett straffprocessuellt tvångsmedel om behovet är
            starkt och om = tvångsmedelsanvändningen är = förenad med = tillräckliga
            rättssäkerhetsgarantier. Lagrådet framhöll särskilt att frågan
            om lagreglering måste lösas. Fortfarande är rättsläget oklart.
            Buggning används i Stockholm, men inte i Malmö. Att möjligheterna
            att få bukt med den grövre brottsligheten begränsas av oklarheter
            i lagstiftningen är inte acceptabelt.
          </p>
          <p xml:id="i-NAivnmz6EH4YwPgH6mo8gU">
            Polisen och allmänheten
          </p>
          <p xml:id="i-HyXHXobdiiYZPyAkvWRVZd">
            I dag är det omvittnat svårt för allmänheten att komma fram per
            telefon till polisen, och det tar ofta lång tid innan polisen
            kommer fram till brottsplatsen. Det kan ta över en timme innan
            polis är på plats vid grov misshandel och tre till fyra timmar
            vid inbrottslarm. I vissa delar av landet är det 20 mil till närmaste
            polisstation, som ofta är stängd på helger och kvällar. Polisen
            har under sommaren 2004 tvingats hålla stängt på 56 stationer;
            förutom dessa har 75 stationer haft reducerat öppethållande. De
            kriminella har stor kunskap om var och när det finns bemanning.
            Kristdemokraterna vill understryka vikten av att det finns poliser
            i hela landet. Likaså måste polisen vara tillgänglig dygnet om
            året om. Även brottsuppklaringen lämnar mycket övrigt att önska.
            I början av 80- talet klarades ca 40 procent av alla anmälda brott
            upp. I dag klaras endast 29 procent upp. Att ett brott registreras
            som uppklarat innebär inte nödvändigtvis att en person döms som
            skyldig. Det görs efter att polis eller åklagare har fattat ett
            beslut i ärendet till exempel att det avskrivs för att hålla nere
            ärendebalansen, även när det finns misstänkta. I bara 15 procent
            av alla anmälda brott kan en gärningsman bindas till brottet.
          </p>
          <p xml:id="i-FGBz5EakWZHmY8MkiZaGcC">
            2004/05:Ju465
          </p>
          <pb facs="riksdagen-motions-pdf/data/200405/mot_200405_Ju_465/mot_200405_Ju_465-0008.pdf"/>
          <p xml:id="i-Jod4n3iY6sZJtAaxknQmvC">
            2004/05:Ju465
          </p>
          <p xml:id="i-DLmp24EaFdq1y9YdB2Ls4g">
            Att brott inte reds upp urholkar den enskildes förtroende för
            rättsväsendet och samtidigt polisens professionalitet och yrkesstolthet.
            Till detta ska läggas att brottsoffrens trauma förvärras. På kristdemokratiskt
            initiativ lämnade justitieutskottet ett uppdrag till Riksdagens
            revisorer att se över polisens avskrivningar. Revisorerna skriver
            att brister i polisens förundersökningskompetens och brister i
            samverkan mellan polis och åklagare är delar av förklaringen till
            den stora mängden avskrivningar. Riksdagens revisorer anser vidare
            att det är motiverat att granska hur och på vilka grunder polis
            och åklagare använder sig av möjligheten att skriva av brott.
            Man skriver att det saknas samlade kunskaper om hur brottsavskrivningarna
            förhåller sig till centrala mål och de mått som används för att
            bedöma måluppfyllelsen. Här föreligger ännu ett insett behov av
            snar åtgärd. Efter riksdagens revisorers redogörelse har Rikspolisstyrelsen
            fått i uppdrag att redovisa och kommentera vilka åtgärder som
            vidtagits och vilka resultat som uppnåtts efter Riksdagens revisorers
            rapport. Syftet med översynen är bland annat att skapa gemensamma
            resultatmått för polis och åklagare avseende utredningsverksamheten
            samt klargöra kriterierna för när ett brott skall anses polisiärt
            uppklarat. Arbetet kommer att färdigställas och offentliggöras
            i månadsskiftet september/oktober 2004. Kristdemokraterna utgår
            från att arbetet är utfört och att åtgärder nu sätts in.
          </p>
          <p xml:id="i-8eYHTucYbwFCMaKtGEm9Kv">
            Riktlinjer för polisens rapportering till socialtjänsten
          </p>
          <p xml:id="i-KGrxEn4okWedDQMdAVg1vc">
            I en kartläggning av sex kommuner har Rädda Barnen undersökt
            vilken hjälp barnen fått sedan de tvingats uppleva att deras mamma
            misshandlats. Trots att polisen har skyldighet att anmäla till
            socialtjänsten när barn far illa och trots att socialtjänsten
            i sin tur har ansvar för att barnen får stöd och hjälp uppmärksammas
            bara en tredjedel av dem. Kartläggningen visar att endast 20 av
            72 barn som upplevt våld i sin familj kom till socialtjänstens
            kännedom. Av dessa fick 18 barn skydd eller erbjöds att bearbeta
            sina upplevelser. Detta är oroväckande då vi vet att barn som
            växer upp i ett hem där våld när som helst kan bryta ut lever
            i ett förhöjt spänningstillstånd som kan hindra deras naturliga
            utveckling. Vi anser att Rikspolisstyrelsen bör utveckla riktlinjer
            för hur polisens rapportering till socialtjänsten ska gå till.
            Vi menar att polisen bör höra barnen om deras upplevelser och
            i alla polisanmälningar som avser hot och våld i familjen notera
            om det finns barn i familjen och i så fall låta detta styra fortsatt
            handläggning.
          </p>
          <pb facs="riksdagen-motions-pdf/data/200405/mot_200405_Ju_465/mot_200405_Ju_465-0009.pdf"/>
          <p xml:id="i-PePmup8TUjca8KtGxGR7xP">
            Utbildningsbehov och målsättningar
          </p>
          <p xml:id="i-SFB1W4fcHhd6rf7Be44S6Q">
            I dag finns drygt 16 000 poliser. Det skulle behövas minst 19
            000 för att klara verksamhetsmålen, enligt Rikspolisstyrelsen.
            Fram till 2010 kommer minst 5 500 poliser att pensioneras. Hög
            medelålder och pensionsavgångar innebär att behovet av nyrekrytering
            är mycket större än vad den politiska majoriteten medger. Kristdemokraterna
            vill utöka polisutbildningen med syfte att antalet poliser år
            2009 ska uppgå till 19 000 och vi anser att det behövs en närpolis
            per 1 000 invånare. Socialdemokraternas egentliga mål förefaller
            alltmer höljda i dunkel. För några år sedan föreslog Socialdemokraterna
            18 500 poliser år 2010. I 2002 års valrörelse utlovade Socialdemokraterna
            20 000 poliser senast 2010. Under 2003 tillkom ett netto på 143
            poliser.
          </p>
          <p xml:id="i-V2UdBRREn1UXGmvJRNFXSG">
            Långsiktighet och lyhördhet i den ekonomiska politiken
          </p>
          <p xml:id="i-3RZrT9GhJYvT45JDHrHPo9">
            Om polisväsendet ska kunna byggas upp igen krävs långsiktighet
            i den ekonomiska planeringen och lyhördhet för de verkliga behoven.
            Av polisens budget avgår 72 procent till lönekostnader. För att
            klara bland annat en stor utbildningssatsning anslår Kristdemokraterna
            utöver regeringens förslag 200 miljoner kronor för 2004 till polisväsendet.
            Vi satsar totalt, på hela rättsväsendet, 765 miljoner kronor mer
            än regeringen för år 2004. I lagom tid före valet 2002 började
            regeringen tala om en stor satsning på polisen. En granskning
            visar att de pengar regeringen sedan anslagit i namn av resursförstärkning
            behövts för att sanera polismyndighetens skulder. Någon verklig
            nysatsning kan man därför inte tala om. Även om antalet poliser
            sakta kan börja stiga återstår stora bekymmer. På många håll i
            landet är polismyndigheternas ekonomi så dålig att man inte kommer
            att ha råd att anställa de poliser som behövs även om de vore
            tillgängliga. Enligt Rikspolisstyrelsens beräkningar hade polisen
            2003 ett underskott på 73 miljoner kronor och man har ett beräknat
            underskott för 2004 på 120 miljoner kronor. När budgeten är mindre
            än polisens behov måste efterjusteringar göras genom tilldelning
            av extramedel. Denna politik gör det svårt för polisen att planera
            verksamheten på lång sikt. Slutligen vill vi beröra den problematik
            som större enstaka händelser innebär för ekonomin. Vid EU-toppmötet
            i Göteborg 2001 genomfördes den största polisinsatsen någonsin
            i Sverige, då poliser från hela landet medverkade. Kostnaderna
            för bevakningen av EU-toppmötet hade beräknats till 46 miljoner
            kronor. Slutnotan blev ca 145 miljoner kronor. År 2004 har Västra
            Götaland kompenserats med 116 miljoner kronor. Trots detta beräknas
            underskotten öka och år 2007 uppgå till närmare 200 miljoner kronor.
            Vi anser att händelser av det här slaget inte kan betraktas som
            lokala
          </p>
          <p xml:id="i-3WGCCNHaPWMPxu9fFJytnb">
            2004/05:Ju465
          </p>
          <pb facs="riksdagen-motions-pdf/data/200405/mot_200405_Ju_465/mot_200405_Ju_465-0010.pdf"/>
          <p xml:id="i-DTJTpW8NGnfaNRVJevY5Gg">
            2004/05:Ju465
          </p>
          <p xml:id="i-7NLXJLtoM5vnrQHDfq3U2N">
            10
          </p>
          <p xml:id="i-7YXhnxUrQ9fhZikXYSwEhB">
            angelägenheter. Därför måste regeringen ge förslag till systematisk
            hantering av denna typ av nationella insatser. En enskild polismyndighet
            får inte drabbas.
          </p>
          <p xml:id="i-TtMAJRT4sNezmasEyKR7AP">
            Etnisk och kulturell mångfald i polisen
          </p>
          <p xml:id="i-L6New7eQcTCwAccgzSZ2nQ">
            I det svenska samhället finns människor med olika etnisk och
            kulturell bakgrund. För att klara sina uppgifter måste myndigheterna
            inom rättsväsendet ha goda kunskaper om den etniska och kulturella
            mångfalden i samhället och vad detta innebär inom respektive verksamhetsområden.
            All diskriminering skall bekämpas, såväl på den egna arbetsplatsen
            som i mötet med människor som av olika anledningar kommer i kontakt
            med myndigheten. En viktig del av arbetet är att verka för etnisk
            mångfald bland personalen. Den etniska och kulturella mångfalden
            i samhället måste beaktas i det dagliga arbetet. Inom polisen
            är det av särskilt stor vikt att bredda kåren eftersom förståelsen
            och acceptansen för rättsväsendet då kan öka. Av betydande vikt
            är också att polisen kan ha stor nytta av bland annat de språkliga
            och kulturella kunskaper som människor från andra länder än Sverige
            besitter. Ett exempel på behovet på denna brist hos polisen är
            att Säpo hösten 2004 blivit fört bakom ljuset av sina informatörer
            där bristande kompetens inom etnisk och kulturella frågor är en
            avgörande förklaring.
          </p>
          <p xml:id="i-TmqpNQw98Q2Ezpo8jqXrEe" type="date">
            Stockholm den 4 oktober 2004
          </p>
          <p xml:id="i-K1eFuM3vbNK3tdVXWBkp6F">
            Olle Sandahl (kd) Peter Althin (kd) Ingvar Svensson (kd) Helena
            Höij (kd) Yvonne Andersson (kd) Ingemar Vänerlöv (kd) Tuve Skånberg
            (kd)
          </p>
        </div>
      </div>
    </body>
  </text>
</TEI>
