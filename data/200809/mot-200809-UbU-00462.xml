<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00462">
  <teiHeader>
    <fileDesc>
      <titleStmt>
        <title>Jämställdhetsplaner i förskolan</title>
        <author corresp="i-D8B2Xf6UADbqciPHrqFxSc">av Birgitta Ohlsson m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jämställdhetsplaner i förskolan</title>
          <idno type="rdwebb">GW02Ub462</idno>
          <rs type="number">Ub462</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub462/text</ref>
          <ref type="dokument_url_html">http://data.riksdagen.se/dokument/GW02Ub462</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub462</ref>
          <ref type="doc">http://data.riksdagen.se/fil/D61C15B9-6E52-4749-B17F-506C2FD60A8E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RCsxU38M4BLPZt4ZnmFZVv" type="signed"/>
        <correspContext corresp="i-RCsxU38M4BLPZt4ZnmFZVv">
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-A1WkfiAbmndDMThhAvrWEm"/>
          <note type="signatory" corresp="i-S7wLw9aynA5vbRCsqxxL3N"/>
        </correspContext>
        <correspAction xml:id="i-2YfkWMS1KS7yXa1Mutg77Y" type="numbering">
          <date when="2008-10-08"/>
        </correspAction>
        <correspAction xml:id="i-45XemMw4xvkFg2vaQrQ4rM" type="submission">
          <date when="2008-10-06"/>
        </correspAction>
        <correspAction xml:id="i-XcPV8jW7AxTeDxTvcBQKu2" type="transfer">
          <date when="2008-10-06"/>
        </correspAction>
        <correspAction xml:id="i-5zu3d2XMkEP3QEirNbGH5g" type="assigned"/>
        <correspContext corresp="i-5zu3d2XMkEP3QEirNbGH5g">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QkGSnqA1r5d2nYBAsuDLi1">
            Förslag till riksdagsbeslut
          </head>
          <p xml:id="i-VLQXvzHgqquiMXvBU1LhRb">
            Riksdagen tillkännager för regeringen som sin mening vad som
            anförs i motionen om jämställdhetsarbete i förskolan.
          </p>
        </div>
        <div type="motContent">
          <head xml:id="i-15s5ABQyiCzYH6G6ppKgcR" type="h1">
            Motivering
          </head>
          <p xml:id="i-4u8kyHVPTQsRPzVfdUsAdy">
            Passivt rosafärgat Barbieland kontra aktivt självsäkra småpojkar
            vinnarna respektive förlorarna i barndomens förskola framträder
            tydligt vid första anblicken. Pojkarna skolas fortfarande i att
            vara tuffa, ta för sig och sätta sig själva i centrum. De får
            gå före flickorna, tillåts att bryta mot uppställda regler och
            tar mer uppmärksamhet från personalen. Flickorna å andra sidan
            får mindre uppmärksamhet och närhet samtidigt som de stämplas
            som provocerande om de ifrågasätter. Könen särbehandlas tydligt,
            vilket bland annat en doktorsavhandling från Malmöforskaren Annika
            Månsson visat. De gammeldags passiviserande könsrollerna hänger
            fortfarande som en våt filt över dagens förskoleverksamhet. Mellan
            december 2003 och juli 2006 verkade regeringens delegation för
            jämställdhet i förskolan för att uppmärksamma och sammanställa
            de idéer och projekt på fältet som etablerats de senaste åren.
          </p>
          <p xml:id="i-WrxBrKefFHi7jctnAy3448">
            Bristen på jämställdhet börjar i familjen. Men för att befria
            individen från gammeldags könsroller räcker det inte med bara
            en jämställdhetsmedveten barnuppfostran i hemmen utan det krävs
            också en feministiskt medveten förskolepolitik. Obligatoriska
            feministiska jämställdhetsplaner på dagis är ett första steg för
            att luckra upp könsrollerna och skapa ett friare samhälle. Det
            förutsätter att det blir obligatoriskt med både teoretisk och
            praktisk genuskunskap på förskollärarutbildningen.
          </p>
          <p xml:id="i-5xkRsW2FbQZc7hzm3V7Xx2">
            På samma sätt som skolan i dag ska arbeta aktivt för jämställdhet
            mellan könen och bryta ner hämmande könsroller borde detta vara
            en självklarhet även inom förskoleverksamheten. Individer skall
            oavsett kön ges samma möjligheter och rättigheter i förverkligandet
            av sina livsdrömmar. I dagens förskola använder man sig allt som
            oftast av så kallad lekpedagogik, det vill säga man använder leken
            som ett redskap för inlärning och för att ge barnen upplevelser.
            Beteendevetaren och jämställdhetsexperten Ingemar Gens, som skrivit
            boken Från vaggan till identitet, betonar att det är våra förväntningar
            som fostrar pojkar till män och flickor till kvinnor. Ingemar
            Gens är också en av de personer som tidigt började arbeta med
            jämställdhetsinriktade förskolor, bland annat i Gävle.
          </p>
          <p xml:id="i-A6H5AVHXyeRnTCjiwYFM1Z">
            På uppmärksammade Björntomtens och Tittmyrans förskolor i Gävle
            har personalen sedan 1996 arbetat aktivt med att integrera jämställdheten
            i verksamheten och därmed utvidga könsrollerna. Flickorna har
            fått lära sig att stärka sin självkänsla och våga ta för sig.
            Pojkarna har genom projektet fått träna upp sitt språk och att
            uttrycka sina känslor. Dessa progressiva Gävleförskolor borde
            vara ideal för samtliga dagis i Sverige.
          </p>
          <p xml:id="i-GVQsb54EZZfskegfx6dLrn">
            Visionen med kreativa dagis bör just vara att barnen utvecklas
            som individer, blir starka i sig själva och får en säker självbild
            oavsett kön. Det jämställdhetsarbete som startade för cirka fem
            år sedan började med att spalta upp synen på pojkar och flickor
            och fick genast fram en traditionell syn. Pojkar var busiga, olydiga,
            tänjde på gränser, var högljudda och lekte utan fröknar. Flickor
            var snälla, söta, lydiga, hjälpsamma, ängsliga och höll sig nära
            fröknarna. Personalens egen utgångspunkt var att de inte gjorde
            så stor skillnad på pojkar och flickor. De videofilmade sig själva
            och märkte att de i själva verket gjorde stor skillnad. Exempel
            som dessa förekom: Man kommunicerade mindre med pojkarna än flickorna,
            de fick mest kommandon eller negativa tillsägelser men tog dock
            större plats. Pojkarna fick även mindre fysisk beröring och ögonkontakt.
            Flickorna kommunicerade man betydligt mera med och de fick även
            många bekräftelser på sitt utseende och sitt uppförande. Flickorna
            fick också ta platsen som hjälpfröknar.
          </p>
          <p xml:id="i-7FbXsmYRLFi3EVY4BLNgbG">
            Personalen började dela upp barnen utifrån kön vid måltiderna
            och några timmar under förmiddagen. Denna delning var inte ett
            mål i sig utan en strategi. Målet var att alla skulle kunna vara
            tillsammans. Resultatet blev att pojkarna blev lugnare, de blev
            tvungna att börja be om saker och att prata vid bordet. Flickorna
            blev däremot mera pratiga och vågade ta för sig mer. Förskolorna
            i Gävle trycker väldigt hårt på att det inte handlar om att korrigera
            och ta bort något som är fel, utan att ge barnen möjligheter att
            utveckla fler sidor hos sig själva. De vill att varje individ
            skall få tillgång till så mycket som möjligt! Inte för att barnet
            är en pojke eller en flicka, utan för den han eller hon är. Att
            möta varje barn individuellt och ge det positiv bekräftelse varje
            dag är viktigt, men det låter ju inte som något särskilt könsrollsbetonat.
            För detta krävs det planer.
          </p>
        </div>
        <div type="motSignatures">
          <list>
            <item xml:id="i-WpLXXM6CQPzeYhaTxKwQJG" who="i-D8B2Xf6UADbqciPHrqFxSc">
              Birgitta Ohlsson (fp)
            </item>
            <item xml:id="i-UB6zyAGNzLkmX56RNDd5u3" who="i-A1WkfiAbmndDMThhAvrWEm">
              Hans Backman (fp)
            </item>
            <item xml:id="i-LNh62RRvW3cvubLBb787KV" who="i-S7wLw9aynA5vbRCsqxxL3N">
              Tina Acketoft (fp)
            </item>
          </list>
        </div>
      </div>
    </body>
  </text>
</TEI>
