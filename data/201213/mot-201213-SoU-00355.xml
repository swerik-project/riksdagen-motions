<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00355">
  <teiHeader>
    <fileDesc>
      <titleStmt>
        <title>Hedersrelaterat våld och förtryck</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hedersrelaterat våld och förtryck</title>
          <idno type="rdwebb">H002So355</idno>
          <rs type="number">So355</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So355/text</ref>
          <ref type="dokument_url_html">http://data.riksdagen.se/dokument/H002So355</ref>
          <ref type="dokumentstatus_url_xml">http://data.riksdagen.se/dokumentstatus/H002So355</ref>
          <ref type="doc">http://data.riksdagen.se/fil/C2ACC6EA-EE8A-42AA-9384-A7C9C5A5D03D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UV11JhMk3K74ShM9PtqpDJ" type="signed"/>
        <correspContext corresp="i-UV11JhMk3K74ShM9PtqpDJ">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-BHeb9wupgQcaQs4oribuoZ" type="numbering">
          <date when="2012-10-05"/>
        </correspAction>
        <correspAction xml:id="i-kGPtxL1JXnBbmP3z1dyKF" type="submission">
          <date when="2012-10-04"/>
        </correspAction>
        <correspAction xml:id="i-Bu5J7f777yrqvY2N3TQQwm" type="transfer">
          <date when="2012-10-02"/>
        </correspAction>
        <correspAction xml:id="i-2m88FRJEeTjGcgkHnivxtX" type="assigned"/>
        <correspContext corresp="i-2m88FRJEeTjGcgkHnivxtX">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-K9SDu6MViuQno98GBApZyv" type="motHeader"/>
      <div xml:id="i-4K4hHNCdrSn8ejcxdUgYHc" type="motBody">
        <div xml:id="i-QeEfGX1GSRbdoo6ppGV6NN" type="motProposal" subtype="förslag">
          <head xml:id="i-ZhszmrP6mEaAwCgjm2bL7">
            Förslag till riksdagsbeslut
          </head>
          <p xml:id="i-ENpfA6onKDwSuSrU4zMvWM">
            Riksdagen tillkännager för regeringen som sin mening vad som
            anförs i motionen om åtgärder mot hedersrelaterat våld och förtryck.
          </p>
        </div>
        <div xml:id="i-Se4iihtLaqfQcrZSsjT3fz" type="motContent">
          <head xml:id="i-6mHwo1b7mHDbw3WzRc57X1" type="h1">
            Motivering
          </head>
          <p xml:id="i-F6EXfVeVtjAdMYDUcvubFs">
            Enligt en studie från Ungdomsstyrelsen upplever 70 000 unga mellan
            16 och 25 år i Sverige att de inte har möjlighet att fritt välja
            vem de ska gifta sig med.
          </p>
          <p xml:id="i-5Ky7Cwr6xAkRjSEwzhTLP3">
            Det är ett problem att så många unga känner att de inte själva
            kan styra sina liv.
          </p>
          <p xml:id="i-WY11XTeXYnjnr8otE3L8H">
            Ungdomar som sätter sig upp mot gällande normer och familjens
            förväntningar riskerar att mötas av repressalier. I de värsta
            fallen drabbas de av hot och våld.
          </p>
          <p xml:id="i-KeDQCjpwnmZJTthYoEMZAs">
            Det är viktigt att polis och socialtjänst på ett effektivt sätt
            kan hjälpa de unga som söker hjälp. Hittills har det visat sig
            att arbetet med att skydda och hjälpa unga som utsätts för hedersrelaterat
            förtryck haltar på många håll.
          </p>
          <p xml:id="i-B7PXEe6bVxzYDrujk3Z8ZH">
            Inom socialtjänsten involveras ofta familjen och det sociala
            nätverket kring den utsatta i hjälparbetet. Detta kan fungera
            i en del fall, men när det kommer till skydd i hotfulla och akuta
            situationer för ungdomar utsatta för hedersförtryck, kan detta
            tillvägagångssätt innebära en extra risk för dem. Det är därför
            viktigt att varje kommun knyter till sig expertis på området,
            så att säkerheten kan garanteras för dem som söker hjälp.
          </p>
          <p xml:id="i-uWmTqUfN1mSF6D2XkB4Cq">
            Idag finns det handlingsplaner mot våld i nära relationer i flertalet
            kommuner i Sverige, men detta är inte ett lagstadgat krav utan
            bara en rekommendation. Sådana handlingsplaner bör bli obligatoriska
            i alla kommuner. De bör även innefatta hedersrelaterat våld.
          </p>
          <p xml:id="i-6oHsYKxd5eyd8sFv76Erph">
            19-åriga Maria Barin mördades i Landskrona år 2012. Dessförinnan
            hade hon sökt hjälp från kommunen. Hon fick en lägenhet, men däremot
            inte skyddat boende som hon efterfrågade och uppenbarligen hade
            behövt. Hjälpen hon fick kom från den ideella hjälporganisationen
            och kvinnojouren Tänk om i Malmö, men de hade inte resurser att
            erbjuda skyddat boende. Maria var så rädd att hon sov med en kniv
            under kudden berättade hon för sin kontaktperson i Tänk om. Men
            socialtjänsten lyssnade varken på Maria eller hjälporganisationen.
            Nu är hon död.
          </p>
          <p xml:id="i-Q9VX96WMPU2Kwi26pdrGgb">
            Maria fördes av sin familj till Irak och giftes som 15-åring
            bort mot sin vilja. Hon lyckades lämna mannen och fly tillbaka
            till Sverige. Väl tillbaka utsattes hon under lång tid för hot,
            våld och förföljelse från sin egen familj. Det var då hon förgäves
            sökte hjälp från kommunen.
          </p>
          <p xml:id="i-EEx4GcyNKpi5jK4MGabFkF">
            Lärdomen av den här fruktansvärda tragedin är att skyddet och
            stödet måste bli mycket bättre. Rimligtvis borde både polisen
            och socialtjänsten ha arbetat för att skydda Maria när hon kom
            tillbaka till Sverige och förföljdes av sin egen familj. Hon hade
            ju redan då utsatts för omfattande kränkningar från familjen!
          </p>
          <p xml:id="i-G73EXa5yR3w845gNxXbie5">
            Krav på samarbete mellan polis och socialtjänst bör införas i
            denna typ av fall, där ungdomar misshandlas och hotas till livet
            av sin egen familj.
          </p>
          <p xml:id="i-WxqrZfvD8Pun3uRY9nyaiT">
            Idag läggs ett orimligt stort ansvar på ideella kvinnojourer
            när det gäller skydd till utsatta för hedersvåld. Det gäller såväl
            skydd till ungdomar som till vuxna kvinnor med barn. Rimligtvis
            bör det vara kommunerna som har huvudansvaret för att erbjuda
            skyddat boende.
          </p>
          <p xml:id="i-n2kd85kUCDYvsfVk3PBWF">
            Utbildning kring hedersrelaterat våld bör vara obligatoriskt
            såväl inom polisen som hos socialtjänsten. Rimligtvis bör även
            de olika myndigheterna känna till vad myndighetspersonal inom
            andra myndigheter kan och ska göra. Detta gäller i synnerhet polismyndigheten
            och socialtjänsten. Riskbedömningar bör vara ett delat ansvar
            mellan polis och socialtjänst. Socialtjänsten är sällan utbildad
            i riskbedömningar i denna typ av fall utan lägger ansvaret hos
            polisen, som kanske inte ens har ett aktivt ärende i fallet (!).
          </p>
          <p xml:id="i-FgMeuK6QH3dNpKL19dptqC">
            Sveriges första myndighetsgemensamma satsning mot hedersvåld
            har startats i Stockholm. Det finns ett stort mörkertal och målet
            är att nå dem som myndigheterna hittills inte lyckats fånga upp.
            Tanken är att kommunerna i Stockholms län tillsammans med landstinget
            och polisen ska delta i och vara med och betala satsningen. Enligt
            planen ska ett hus öppnas där fem personer med lång erfarenheter
            av hedersrelaterat våld ska arbeta. De ska hjälpa flickor och
            pojkar som utsätts för hedersrelaterat våld och förtryck. En hemsida
            planeras också för att ge utsatta ungdomar råd och stöd. Grundtanken
            med hela projektet är att fånga upp ungdomarna i ett tidigare
            skede innan det händer något akut i hemmet.
          </p>
          <p xml:id="i-5orQrzRRLs4JSXyHD2ZvEs">
            Projektet är lovande och kan i bästa fall utökas till andra delar
            av landet.
          </p>
          <p xml:id="i-41LzdFnbPqPQYqQNkRV8SB">
            De som fått skyddad identitet måste vartannat år bevisa för polisen
            att hotbilden kvarstår. Detta är krävande för de utsatta och riskerar
            att riva upp gamla trauman. Det vore bättre att de utsatta själva
            säger upp skyddet om de känner att de inte behöver det längre.
          </p>
          <p xml:id="i-Mu3ZNVezZ8voutNXnnyCb5">
            Det krävs mycket för att bryta med sin familj. Många gånger har
            de som utsätts för hedersrelaterat våld och förtryck inget socialt
            nätverk utanför familjen. De blir då mycket sårbara, känner sig
            lätt ensamma och riskerar att bli lockade tillbaka till familjen.
            Risken är stor att de då återigen utsätts för våld och förtryck.
          </p>
          <p xml:id="i-9614TAan3uWTjxcM8xgnv1">
            Därför är det viktigt att erbjuda unga som utsatts för hedersvåld
            en trygg miljö och en ny social gemenskap, till exempel genom
            att de får umgås nära med andra som befinner sig i samma situation
            som de själva.
          </p>
        </div>
        <div xml:id="i-VhFKFJgSDRcERwPDPNgtU" type="motSignatures">
          <list xml:id="i-X85vN7o96UFt2863itcr2V">
            <item xml:id="i-KKBG2U1RPAize9nU8YBQz6">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
