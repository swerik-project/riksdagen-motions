<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00234">
  <teiHeader>
    <fileDesc>
      <titleStmt>
        <title>Bilstöd för funktionshindrade</title>
        <author corresp="i-NhqvviMR3JAxbwn9T7i1dL i-HNZrYrLbstv8KywRLm2FMv">av Claes-Göran Brandin och Gunilla Carlsson i Hisings Backa (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bilstöd för funktionshindrade</title>
          <idno type="rdwebb">GU02So234</idno>
          <rs type="number">So234</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So234/text</ref>
          <ref type="dokument_url_html">http://data.riksdagen.se/dokument/GU02So234</ref>
          <ref type="dokumentstatus_url_xml">http://data.riksdagen.se/dokumentstatus/GU02So234</ref>
          <ref type="doc">http://data.riksdagen.se/fil/17B98F27-CA8A-4107-86A8-599CE4C7B2BA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NhqvviMR3JAxbwn9T7i1dL</idno>
            <name>Claes-Göran Brandin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson i Hisings Backa</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4t4cKXSTLo5cgA9T2shiy5" type="signed"/>
        <correspContext corresp="i-4t4cKXSTLo5cgA9T2shiy5">
          <note type="signatory" corresp="i-NhqvviMR3JAxbwn9T7i1dL"/>
          <note type="signatory" corresp="i-HNZrYrLbstv8KywRLm2FMv"/>
        </correspContext>
        <correspAction xml:id="i-Xy7H4yECVyUE9chLCCwjxF" type="referral">
          <date when="2006-11-07"/>
        </correspAction>
        <correspAction xml:id="i-XYhy6e1rfBfCXPvxjMW4Pp" type="dismissal">
          <date when="2006-11-07"/>
        </correspAction>
        <correspAction xml:id="i-EqeeXhdLUdFU91JMxom7mZ" type="submission">
          <date when="2006-10-31"/>
        </correspAction>
        <correspAction xml:id="i-PKnzM1Gn48NXLxSqPMH7km" type="numbering">
          <date when="2006-10-30"/>
        </correspAction>
        <correspAction xml:id="i-VxENac6bfYkLa3Ar7VWAy6" type="assigned"/>
        <correspContext corresp="i-VxENac6bfYkLa3Ar7VWAy6">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Wcy8zevkFtCzUfhe354xjg">
            Förslag till riksdagsbeslut
          </head>
          <p xml:id="i-2Jkd9ZmLDJK7so39nc6xSb">
            Riksdagen tillkännager för regeringen som sin mening vad som
            anförs i motionen om vikten av att se över bilstödet till funktionshindrade.
          </p>
        </div>
        <div type="motContent">
          <head xml:id="i-9x4tEoH6qxWCQZ1Kve2Gja" type="h1">
            Bilstöd för funktionshindrade
          </head>
          <head xml:id="i-7FdgUnn4ukxNm1Wo9QDPMS" type="h1">
            Motivering
          </head>
          <p xml:id="i-W7ni5m8qr8xRnbmKhmsNQJ">
            I samhället finns en betydande samsyn, att funktionshindrade
            har rätt till olika stödinsatser, bekostade av allmänna medel,
            för att de i möjligaste mån kunna delta i samhällslivet. Till
            de stödinsatser, som tillhandahålls hör det s.k. bilstödet, vilket
            infördes i slutet av 1940-talet, till gagn för handikappade med
            skilda diagnoser. Bilstödet riktas till personer som omfattas
            av svensk socialförsäkring, har ett varaktigt funktionshinder
            och har svårigheter med förflyttning på egen hand eller med allmänna
            kommunikationer.
          </p>
          <p xml:id="i-4sEax36eH4h9aMjF7u5J4N">
            Bilstödets grundbidrag baseras på inkomst och utgår med mellan
            60 000 och 100 000 kr, oftast med det lägsta beloppet, på grund
            av att bidragets storlek avtrappas redan vid en inkomst om 88
            000 kr per år. Bidragets storlek har varit detsamma sedan 1988.
            Värdet av bilstödet har därigenom urholkats under tid. Dessutom
            är de anslag, som Försäkringskassan får till sitt förfogande otillräckliga,
            medförande att de som beviljats bilstöd ofta tvingas vänta till
            nästa kalenderår, innan bidraget utbetalas.
          </p>
          <p xml:id="i-SMBQVi1Q2KR3zNvrPDLJiZ">
            Eftersom det är riksdagens uppfattning att bilstöd fortfarande
            ska utgå som bidrag till funktionshindrades anskaffning av fortskaffningsmedel
            är det inte acceptabelt att värdet fortlöpande minskas. Dessutom
            är det så, att eftersom 60 000 kr normalt inte räcker till en
            bil av den standard som Försäkringskassan kräver, är många bidragsberättigade
            förhindrade att skaffa bil, då en betydande egen kontantinsats
            krävs.
          </p>
          <p xml:id="i-Drp3wuPaLaevAfZsYniz3s">
            Riksrevisionsverket (RRV) har i rapport till regeringen och Socialdepartementet
            (RRV 1999:24) granskat bilstödet. RRV har därvid konstaterat att
            Statistiska centralbyråns (SCB) bilprisindex från juli 1991 till
            juli 1998 stigit med 22 procent. RRV anför här: För att komma
            i nivå med 1991 års värde skulle helt grundbidrag behöva höjas
            från 60 000 kr till 73 200 kr.
          </p>
          <p xml:id="i-BhbefD5bYoGVDjTkG6nWF3">
            Fram till dags dato har självfallet bilprisindex stigit ytterligare.
            I stället för att knyta bilstödet till bilprisindex föreslår RRV,
            som alternativ, att tillämpa konsumentprisindex, genom att knyta
            bilstödet till basbeloppet. RRV sammanfattar sin uppfattning enligt
            följande:
          </p>
          <p xml:id="i-WrJrbxfjXmiAENZH7KPS65">
            Bilstödets utformning missgynnar personer som av olika skäl,
            bl.a. grava funktionshinder, inte deltar eller har deltagit i
            arbetslivet och som därför inte kan inplaceras i grupperna 1 eller
            2. Framför allt drabbar detta personer som dessutom inte kan få
            körkortstillstånd och därmed hamnar utanför personkretsen då det
            för övriga grupper fordras att den funktionshindrade själv framför
            fordonet. Även personer i grupp 3 missgynnas eftersom stödet upphör
            vid fyllda 50 år. En beräkning av bidragsbeloppen, som tar hänsyn
            till prisutvecklingen innebär att gällande bidragsbelopp och inkomstgränser
            skulle behöva räknas upp med 22 respektive 12 procent för att
            komma i paritet med 1991 års nivå. Genom att knyta bidrags- och
            inkomstnivåerna till basbeloppet skulle kommande eftersläpningar
            kunna undvikas.
          </p>
          <p xml:id="i-FPzVjaxgKZXwTbt76RGDTo">
            Sammanfattningsvis kan det konstateras, att värdet av bilstödet
            kraftigt urholkats, att anslagen är otillräckliga och att handikappolitiken
            inom detta område satts på undantag.
          </p>
        </div>
        <div type="motSignatures">
          <list>
            <item xml:id="i-AwmNKhSXVxJkgE2TF6qPVc" who="i-NhqvviMR3JAxbwn9T7i1dL">
              Claes-Göran Brandin (s)
            </item>
            <item xml:id="i-WGi2LW5qg6uPFnjuiHCSkA" who="i-HNZrYrLbstv8KywRLm2FMv">
              Gunilla Carlsson i Hisings Backa (s)
            </item>
          </list>
        </div>
      </div>
    </body>
  </text>
</TEI>
