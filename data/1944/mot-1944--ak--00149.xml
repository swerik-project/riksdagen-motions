<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1944--ak--00149">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__149/mot_1944__ak__149-001.pdf"/>
      <fw xml:id="i-oDZQoZxZP7xyMw1Brfc36">
        Motioner i Andra kammaren, nr 149. T
      </fw>
      <div xml:id="i-BTuwaHqu8epBmT1WLWSMsh" type="motHeader">
        <div xml:id="i-L22VjRq2upUoax8avcWtsi" type="motTitle"/>
        <div xml:id="i-QTkrQioEsa78qZtUEcs7td" type="motSubmissionInfo"/>
      </div>
      <div xml:id="i-U5kx6HdSK5S7b4YtFPFL9M" type="motBody">
        <div xml:id="i-Hy4JSTBqT9bQord9gJLweL">
          <p xml:id="i-Mj4NJMpKZxe177MipKLLW4">
            Nr 149.
          </p>
          <p xml:id="i-XXCskNt3Cu5kytxvQ9w1jF">
            Av herrar Viklund och Åkerström, om viss komplet- tering av gällande
            bestämmelser om rätt till avdrag vid taxering av inkomst för fördyrade
            levnadsom- kostnader vid vistelse utom hemorten.
          </p>
          <p xml:id="i-Sqo885ywN1D1mXkPAgFxjK">
            I gällande skattelagar medgives rätt för taxeringsmyndigheter
            att bevilja gifta personer och annan inkomsttagare med familj
            skäligt avdrag, då per- sonerna ifråga vid inkomstens förvärvande
            varit hänvisade att bo borta från hemmet och därför åsamkats särskilda
            omkostnader såsom utgifter för resor, hyror, fördyrad kosthållning
            m. m. Intill år 1941 kunde taxeringsmyndig- heter medgiva liknande
            rätt till avdrag även för ogifta och ensamstående personer, som
            åsamkats fördyrade kostnader vid arbete utom hemorten. Inom vissa
            norrländska kommuner exempelvis beviljades sålunda såväl gifta
            som ogifta arbetare avdrag med mellan 60—75 kronor per månad,
            då de haft sin arbetsplats så långt från hemmet, att de under
            veckans arbetsdagar nödgats bo å annan ort. Vid 1941 års taxering
            upphörde emellertid denna avdragsmöjlighet för ogifta och utomstående
            personer. Sedan överklagning i frågan skett inför högre besvärsinstanser,
            hade det nämligen fastslagits, att dylika avdrag ej vore lagligen
            berättigade. Med erinran om prejudicerande utslag i regerings-
            rätten anmodades taxeringsnämndsordförandena att frångå tidigare
            tillämpade avdragsgrunder. För den betydande skattedragargrupp
            det här gäller, liksom också för lokala taxeringsnämnder, har
            denna myndigheternas inställning tett sig synnerligen orättvis.
            Denna orättvisa måste framstå så mycket tydligare, då man ute
            i bygderna gör jämförelse med personer i statlig och privat tjänst,
            till vilka traktamentsersättningar utgå. Dessa traktamentsersättningar
            räknas ju som särskild kompensation för fördyrade levnadsomkostnader
            vid arbete utom hemorten och äro helt bevillningsfria för såväl
            gifta som ogifta inkomsttagare. I de norrländska kommunerna hör
            det till vanligheten, att arbetare vinter- tiden äro sysselsatta
            vid skogsarbetena och under somrarna vid säsong- arbeten långt
            från hemorten. Det är då oundvikligt att dessa måste åsamkas mycket
            större kostnader för inkomstens förvärvande än dem, som få ha
            sitt arbete i hemorten. Likaså förekommer det i betydande utsträckning,
            att personer från landskommuner av lägre dyrortsgrad kunna ha
            säsongarbete på orter av högre dyrortsklass. Det är uppenbart,
            att dessa arbetare då få vid- kännas betydande merkostnader för
            resor, bostad och mathållning m. m. När dessa arbetare sedan taxeras
            i sin hemkommun erhålla de ett lägre ortsavdrag. Omkostnaderna
            kunna ha stått i höjd med priser i nära nog
          </p>
          <pb facs="riksdagen-motions-pdf/data/1944/mot_1944__ak__149/mot_1944__ak__149-002.pdf"/>
          <fw xml:id="i-38GV3xyY9LkYAhy6qRTRBM">
            8 Motioner i Andra kammaren, nr 149.
          </fw>
          <p xml:id="i-FEjrS4Xj16MgH8KY9eSsMb">
            högsta dyrort, men avdrag få tillgodoräknas enligt lägsta ortsgrupp.
            När sedan en ogilt eller ensamstående arbetare ej medgives något
            som helst av- drag för de merkostnader, han obestridligen haft,
            måste detta te sig ytterst orättvist. Avser man att påföra ogifta
            personer större pålagor skattevägen, böra andra mindre godtyckligt
            och ojämnt verkande åtgärder än de här så- lunda berörda övervägas.
            Inom kommuner, där industrien är säsongbetonad, undergår inskränk-
            ningar eller nedlägges, är det ett samhällsintresse att unga arbetare
            slå sig ut och skaffa sig sysselsättning borta från hemorten.
            Men viljan härtill främjas inte, om de sedan utsättas för en uppenbart
            orättvis behandling i skattehänseende. Detta taxeringsförfarande
            har också på en del håll visat sig få den verkan, att ynglingar
            börjat förlora intresse för att taga arbete utanför hemorten.
            Och då de haft sysselsättning å högre dyrorter såsom städer där
            större ortsavdrag erhållas och dessutom skatterna vanligen äro
            lägre, ha de i ej ringa utsträckning utflyttat till dessa orter.
            Ett taxerings- förfarande, som på detta sätt medför, att landsortskommunerna
            förlora en del av sina mer än väl behövliga skatteobjekt och som
            dessutom är stridande mot rättvisa och billighet, bör bringas
            att upphöra. Med hänvisning till vad sålunda anförts vilja vi
            anhålla,
          </p>
          <p xml:id="i-THfMBFmghTqFb9KGPajTKQ">
            att riksdagen i skrivelse till Kungl. Maj:t måtte hemställa om
            sådan komplettering av gällande taxeringsbestämmelser, att ogifta
            och ensamstående personer, som haft arbete borta från hemorten,
            kunna vid taxeringen erhålla skäliga avdrag för de fördyrade omkostnader,
            som varit förenade med inkomstens förvärvande.
          </p>
          <p xml:id="i-B8Grd8cB9uPTfMexQAfR3V" type="date">
            Stockholm den 20 januari 1944.
          </p>
          <div xml:id="i-Gr9kVHszztyjrNaBxgqd5o" type="signatureBlock">
            <p who="i-CQhB6x9PhEPY4XxhzGDRx9" type="signature">
              K. G. Viklwnd
            </p>
            <p who="i-N5DuX7A68dF9YwBSdFfwP1" type="signature">
              E. Oskar Åkerström
            </p>
          </div>
        </div>
      </div>
    </body>
  </text>
</TEI>
