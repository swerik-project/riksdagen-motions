<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00207">
  <teiHeader>
    <fileDesc>
      <titleStmt>
        <title>Fackliga rättigheter i världen</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fackliga rättigheter i världen</title>
          <idno type="rdwebb">GZ02U207</idno>
          <rs type="number">U207</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U207/text</ref>
          <ref type="dokument_url_html">http://data.riksdagen.se/dokument/GZ02U207</ref>
          <ref type="dokumentstatus_url_xml">http://data.riksdagen.se/dokumentstatus/GZ02U207</ref>
          <ref type="doc">http://data.riksdagen.se/fil/D0D50D16-50C2-438C-8E81-9EEE13D8C88F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9m1Z7Z24WmHWkCHehbWrXd" type="signed"/>
        <correspContext corresp="i-9m1Z7Z24WmHWkCHehbWrXd">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-PPZKpwNr5kqkWArvESGC5X"/>
        </correspContext>
        <correspAction xml:id="i-3R3oakjZQ5RRzNSiApAod8" type="numbering">
          <date when="2011-09-29"/>
        </correspAction>
        <correspAction xml:id="i-D5oJjFFuos79ghmUNndmSs" type="submission">
          <date when="2011-09-26"/>
        </correspAction>
        <correspAction xml:id="i-E1bQv5mvw3C4425eMBx981" type="transfer">
          <date when="2011-09-26"/>
        </correspAction>
        <correspAction xml:id="i-As4opFVV99nh8BR5Tmgtqa" type="assigned"/>
        <correspContext corresp="i-As4opFVV99nh8BR5Tmgtqa">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AaNvZqJuANUu3gAyxYHtPm" type="motBody">
        <div xml:id="i-YPrLpkNHNGvkEkW3iwbJ3E" type="TOC">
          <head xml:id="i-ShPrSw8yRNHBTgKCFcKaja">
            1 Innehållsförteckning
          </head>
          <list xml:id="i-HJwh6paoWBj75cF5J9Fpx8">
            <item xml:id="i-SD8P8QuHy8a7nxCRNr3bZV">
              2Förslag till riksdagsbeslut 2
            </item>
            <item xml:id="i-D9bnXJtsPLxuhGBWcrxmuy">
              3Inledning 3
            </item>
            <item xml:id="i-YFjF4grQYkXtm55xkzybNF">
              4Internationella regler och normer för arbetslivet 3
            </item>
            <item xml:id="i-FYvPq3P1E74J51n8pVNHM">
              5Globalisering och rättvis handel 4
            </item>
            <item xml:id="i-DJf8S4QWmzViDAVZ3RQMeV">
              5.1EU:s handelsavtal 5
            </item>
            <item xml:id="i-TASXrF4AfVDJaWa1DzHcNj">
              5.2Exportfrizoner 5
            </item>
            <item xml:id="i-ENkfaaFtW7LEryDGvgZuGX">
              5.3Kvinnors rättigheter i arbetslivet 6
            </item>
            <item xml:id="i-BafQRCjvM38SJXaconXnuH">
              5.4Globala ramavtal 7
            </item>
            <item xml:id="i-T1ToFiM5dyXnURQdDDB73R">
              6Den svenska utrikespolitiken 8
            </item>
            <item xml:id="i-A38beggSVzMPHzJf5eGfaa">
              6.1Biståndet 8
            </item>
            <item xml:id="i-G3eqEp2HFpqdY7ftsQuNki">
              7Sympatiåtgärder inom EU 9
            </item>
            <item xml:id="i-XC6r2Bn5uejc5HbfVGQ9zT">
              8Offentlig upphandling i Sverige 10
            </item>
          </list>
        </div>
        <div xml:id="i-TaXpJCNkqhdJsdLTkiwmGs" type="motProposal" subtype="förslag">
          <head xml:id="i-Lrydpe7QNSyLZnxmGgKfjF">
            2 Förslag till riksdagsbeslut
          </head>
          <list xml:id="i-68GiPWwjopEAsL5Nnc4g1C" style="ol">
            <item xml:id="i-UjrMouKsdv1HL9g5BAyzX9">
              Riksdagen tillkännager för regeringen som sin mening vad som
              anförs i motionen om att regeringen inom EU ska verka för att
              associationsavtal och andra former av handelsavtal kopplas till
              krav på att ILO:s åtta kärnkonventioner ratificerats. 1
            </item>
            <item xml:id="i-PQHjqcCWpHUC5i9j4jy7zF">
              Riksdagen tillkännager för regeringen som sin mening vad som
              anförs i motionen om att Sverige inom ramen för utvecklingssamarbetet
              tydligare bör arbeta för att stärka organisering och fackliga
              rättigheter i exportfrizoner.
            </item>
            <item xml:id="i-KD4e5X9s5GrknKHaSEcuC5">
              Riksdagen tillkännager för regeringen som sin mening vad som
              anförs i motionen om att regeringen inom såväl WTO som EU ska
              arbeta för en avveckling av ekonomiska frihandelszoner där de
              fackliga rättigheterna kränks eller inskränks. 1
            </item>
            <item xml:id="i-UbAwsnvYDssQM3Ec7h4ke2">
              Riksdagen tillkännager för regeringen som sin mening vad som
              anförs i motionen om att Sveriges utvecklingssamarbete ska understödja
              kvinnors fackliga rättigheter och möjligheter att organisera sig
              på sina arbetsplatser.
            </item>
            <item xml:id="i-HsKtWGt4nmagfN1AWdmAbu">
              Riksdagen tillkännager för regeringen som sin mening vad som
              anförs i motionen om att regeringen aktivt bör verka för att alla
              svenska multinationella företag sluter globala ramavtal.
            </item>
            <item xml:id="i-DjBmWVNZ91JXjfeXwmvTeo">
              Riksdagen tillkännager för regeringen som sin mening vad som
              anförs i motionen om att regeringen bör föra en tydlig dialog
              om mänskliga rättigheter i arbetslivet med de svenska företag
              som etablerar sig i länder som inte respekterar de fackliga rättigheterna.
            </item>
            <item xml:id="i-Tr9n35cZs4HgD712QDB8Mz">
              Riksdagen tillkännager för regeringen som sin mening vad som
              anförs i motionen om att mänskliga rättigheter i arbetslivet tydligare
              bör prioriteras i svenskt utvecklingssamarbete.
            </item>
            <item xml:id="i-JA4j3UV6QWn75JSfBDHBPY">
              Riksdagen tillkännager för regeringen som sin mening vad som
              anförs i motionen om att Sveriges regering ska verka för att mänskliga
              rättigheter i arbetslivet tydligare prioriteras i EU:s utvecklingssamarbete.
            </item>
            <item xml:id="i-MZPjxqtXki1D5woJLEDyRP">
              Riksdagen tillkännager för regeringen som sin mening vad som
              anförs i motionen om att regeringen inom EU bör driva att en femte
              frihet rätten för fackföreningar att verka över gränserna tillkommer
              inom EU:s inre marknad.
            </item>
            <item xml:id="i-6tFFVqoocXnqbuukJC6hoc">
              Riksdagen tillkännager för regeringen som sin mening vad som
              anförs i motionen om att Sverige bör ratificera ILO:s konvention
              94. 2
            </item>
            <item xml:id="i-DntJLumvuqaMFnLmvfYkpm">
              Riksdagen tillkännager för regeringen som sin mening vad som
              anförs i motionen om att det i lagen om offentlig upphandling
              bör tydliggöras att det är möjligt att ställa krav på kollektivavtal
              och ta social och miljömässig hänsyn vid upphandling. 3
            </item>
          </list>
          <p xml:id="i-BbMLefau8EBC99JuUjyxzP">
            1 Yrkandena 1 och 3 hänvisade till NU.
          </p>
          <p xml:id="i-DRzi43jWomvevj8FKauTqF">
            2 Yrkande 10 hänvisat till AU.
          </p>
          <p xml:id="i-HtCpXK1q3EDxgwnC7h8WJ4">
            3 Yrkande 11 hänvisat till FiU.
          </p>
        </div>
        <div xml:id="i-AMS3P4cHnvaiBWUmh81H5s" type="motContent">
          <head xml:id="i-Nugsjq4VRWFCejcFNfGvn6" type="h1">
            3 Inledning
          </head>
          <p xml:id="i-RkrCDWnovFwSaNozxWcJkK">
            Att få organisera sig i fria och oberoende fackföreningar är
            en grundläggande mänsklig rättighet. Trots detta är det i många
            av världens länder fortfarande förknippat med stor fara. Under
            år 2010 dödades 90 människor på grund av sitt fackliga engagemang
            och 75 personer hotades till livet. Ytterligare omkring 2 500
            greps och 5 000 avskedades. Det visar den årliga rapporten (2011)
            över kränkningar av fackliga rättigheter som ges ut av Internationella
            fackliga samorganisationen (IFS). Rapporten omfattar i år 143
            av världens länder och det är än en gång Latinamerika som är den
            kontinent där flest fackligt aktiva personer mördas på grund av
            sitt engagemang. Fortfarande är facklig aktivitet farligast i
            Colombia; under 2010 mördades 49 föreningsaktiva och ytterligare
            20 mordförsök dokumenterades.
          </p>
          <p xml:id="i-BCaW2dKWBdpnyrjcSAFiaB">
            Mord på aktiva i fackföreningar begicks dock även i Guatemala,
            Bangladesh, Iran, Pakistan, Brasilien, El Salvador, Honduras,
            Filippinerna, Swaziland och Uganda. I ett flertal länder rapporteras
            om övergrepp och arresteringar mot fackligt aktiva. I alltför
            många länder är fackföreningar fortfarande helt bannlysta. I världens
            näst största ekonomi, Kina, är fria fackföreningar förbjudna,
            det saknas strejkrätt och försök till fackligt arbete möts med
            hård repression.
          </p>
          <p xml:id="i-365tWLVNzxmB5Ce89iEyx5">
            Facklig verksamhet motarbetas även i rika länder. I årets IFS-rapport
            är det USA som figurerar framför andra.
          </p>
          <p xml:id="i-NG3p9M8fDuxNETd2UmMhp3">
            Kapitalet agerar globalt och därför måste även arbetet för de
            fackliga rättigheterna bedrivas globalt. I denna motion lyfter
            Vänsterpartiet fram flera olika åtgärder som vi anser att Sverige
            måste vidta för att skapa bättre möjligheter för internationell
            facklig organisering. Vi vill bland annat göra det lättare för
            fackföreningar i Europa att vidta internationella sympatiåtgärder.
            Vi vill även att svenska multinationella företag tar ett större
            ansvar samt att det på allvar påbörjas ett arbete mot ekonomiska
            frizoner.
          </p>
          <head xml:id="i-EfQRR3HAWJe1htj9U4vLgs" type="h1">
            4 Internationella regler och normer för arbetslivet
          </head>
          <p xml:id="i-Kk9RmxsJaW7bZvNiGc6xko">
            Rättigheterna i arbetslivet regleras internationellt av de konventioner
            som den internationella arbetsorganisationen, ILO, har tagit fram.
            ILO har 183 medlemsländer och har som grundläggande uppdrag att
            åstadkomma internationella regler som hindrar att arbetstagare
            utnyttjas och exploateras.
          </p>
          <p xml:id="i-Bk2eXTPgQamrWWQtSyjT2p">
            ILO är unikt bland FN-organ eftersom arbetsmarknadens parter
            har en lika viktig roll som regeringarna i förhandlingar och diskussioner.
            I såväl ILO:s styrelse som i kommittéer och på den årliga arbetskonferensen
            har regeringarna 50 procent av rösterna och arbetsgivar- och arbetstagarorganisationer
            25 procent vardera. Alla tre parter har oberoende status och rösträtt
            och väljer självständigt sina företrädare. Systemet kallas ILO:s
            trepartism.
          </p>
          <p xml:id="i-QqtKTvr3WiBLS4yGMbwBZ6">
            Fram till i dag har 184 konventioner och 191 rekommendationer
            som rör internationella arbetsrättsliga frågor antagits av Internationella
            arbetskonferensen, ILC, (ILO:s högsta beslutande organ). Varje
            konvention är ett rättsligt dokument som reglerar frågor rörande
            arbetsmarknadsfrågor, social välfärd eller mänskliga rättigheter
            i arbetslivet. För ett medlemsland innebär en ratificering av
            en konvention ett åtagande att tillämpa dess bestämmelser och
            förklara sig berett att godta åtgärder för internationell övervakning
            från ILO.
          </p>
          <p xml:id="i-VdGNYX3XPub7uptoGsnwT2">
            1998 antog ILO Deklarationen om grundläggande principer och rättigheter
            i arbetslivet och dess uppföljningsmekanism. I den fastslogs att
            alla ILO:s medlemsländer ska respektera, främja, och genomföra
            innehållet i de åtta kärnkonventionerna. Dessa grundläggande konventioner
            om mänskliga rättigheter utgör sedan dess en minimistandard för
            arbetsvillkor i hela världen och omfattar bland annat förbud mot
            slav- och tvångsarbete, den fria förenings- och förhandlingsrätten,
            förbud mot diskriminering i arbetslivet och avskaffande av barnarbete.
          </p>
          <p xml:id="i-Q9R2ZHeVx1Si7mBAGBUnwV">
            Precis som övriga FN-organ förfogar ILO inte över några sanktionsmedel
            gentemot stater som bryter mot konventionerna. Organisationen
            har dock utarbetat ett övervakningssystem som innebär att länder
            som ratificerat de åtta kärnkonventionerna måste rapportera tillbaka
            till ILO om hur de lever upp till sina åtaganden. I särskilda
            fall kan ILO tillsätta en särskild kommission som kan uppmana
            till åtgärder mot ett land som bryter mot konventionerna. Det
            gjordes till exempel mot Burma efter att militärjuntan under lång
            tid hade använt sig av tvångsarbete. Men många länder fortsätter
            att bryta mot konventionerna, oftast riskfritt. ILO har därför
            försökt få organisationer med sanktionsmöjligheter att införa
            ILO:s kärnkonventioner i sina avtal istället. Till exempel har
            EU gjort så i sitt tullpreferenssystem.
          </p>
          <head xml:id="i-CBrU9332vSHpgtsGCFtswy" type="h1">
            5 Globalisering och r ättvis handel
          </head>
          <p xml:id="i-6BAmbe3Ht7JNS2ehMAN5mD">
            Globalisering och handel har, rätt använt, en stor potential.
            En grundläggande förutsättning är dock att globaliseringen bygger
            på demokrati och mänskliga rättigheter, i stället för på ökade
            klyftor mellan människor och länder. Likaså måste handel ske utifrån
            rättvisa och gemensamma regler. Då kan den vara ett verktyg för
            tillväxt som med en sund fördelning kan leda till minskad fattigdom
            och välstånd för fler än bara ett litet fåtal. Men god ekonomi
            och välstånd måste bygga på folkligt inflytande och demokratisk
            påverkan, och så är knappast alltid fallet i dag.
          </p>
          <p xml:id="i-Y3e4QvePWoaP1dyiZVXTMD">
            Starka självständiga fackföreningar är ett betydelsefullt instrument
            för att genomdriva förändringar i ett land. När människor kräver
            sina rättigheter i organiserade former kan samhällen förändras
            i grunden. I många länder har fackföreningsrörelsen varit drivande
            i kampen för demokrati och mänskliga rättigheter. Facklig verksamhet
            kan bidra till en ekonomisk, social och ekologisk utveckling.
            Det kan garantera universala rättigheter för arbetare, öka tillväxten
            med jämn inkomstfördelning och minska fattigdomen. Men om världens
            fattigdom ska minska, jämställdhet och välfärd skapas och demokrati
            utvecklas måste även den globala handelspolitiken låta sig påverkas
            i en mer rättvis riktning.
          </p>
          <head xml:id="i-9HWbpCCEkSBVLvRnw6jpom" type="h2">
            5.1 EU:s handelsavtal
          </head>
          <p xml:id="i-8AGRG1SL53Jj34gNavTin4">
            Efter att Doharundan, de senaste handelsförhandlingarna inom
            Världshandelsorganisationen, WTO, körde fast har EU övergått till
            en strategi där man tecknar omfattande associationsavtal med olika
            länder. Dessa avtal inkluderar handelspolitiska delar med tullättnader,
            men även frågor om mänskliga rättigheter. I flera av de länder
            som EU förhandlar med är kränkningarna av de fackliga rättigheterna
            omfattande och grova. Nyligen avslutade EU förhandlingarna med
            Colombia om ett nytt associeringsavtal, trots att landet toppar
            statistiken gällande mord på fackligt aktiva.
          </p>
          <p xml:id="i-55wSTzJHA6Voi7bSHop2oR">
            Vänsterpartiet anser inte att det är rimligt att EU:s inre marknad
            öppnas för företag som skapat sig konkurrensfördelar genom att
            inskränka de fackliga rättigheterna. Vi menar att EU istället
            bör använda dessa förhandlingar till att stärka de fackliga rättigheterna
            och understödja krav från ländernas fackföreningsrörelser. Vänsterpartiet
            anser därför att Sverige inom EU ska verka för att förhandlingar
            om associationsavtal och andra former av handelsavtal kopplas
            till tydliga krav på att länderna ratificerat ILO:s åtta kärnkonventioner.
            Detta bör riksdagen som sin mening ge regeringen till känna.
          </p>
          <head xml:id="i-QVTGfWrBVnPCc7KfaP124u" type="h2">
            5.2 Exportfrizoner
          </head>
          <p xml:id="i-3zJFk4wSajTpeLH34MVBqm">
            Dagens globaliserade värld har bland annat inneburit att exportsektorns
            betydelse har ökat. Den omstrukturering och liberalisering av
            handelsregler som skett har lett till en betydligt större utsatthet
            för arbetarna, i synnerhet i de alltfler exportfrizoner som uppstått
            i många fattiga länder i Asien, Latinamerika och Afrika.
          </p>
          <p xml:id="i-iTsPSo95qi3L3jUEcyZHD">
            Exportfrizoner är ekonomiska frizoner i avgränsade områden där
            särskilda arbetsmarknads- och skattelagar råder. Det övergripande
            syftet är att locka till sig utländska investeringar. Antalet
            frizoner i världen ökar snabbt, främst i Asien. Enligt ILO ökade
            antalet från 79 stycken år 1975 till runt 5 200 stycken 30 år
            senare. I dag finns exportfrizoner i över 100 länder och har över
            20 miljoner personer anställda. Ungefär 70 procent av dessa finns
            i Kina.
          </p>
          <p xml:id="i-79AWiehhcTxXkQ2JeMmEiP">
            Sett ur ett fackligt perspektiv är det ökade antalet frizoner
            katastrofalt eftersom facklig verksamhet vanligtvis är förbjuden
            eller grovt inskränkt i zonerna. Genom att pressa anställdas fackliga
            rättigheter och arbetsvillkor till noll och intet lockar länderna
            till sig utländskt kapital.
          </p>
          <p xml:id="i-P4kcMWdugpR7hWrjbjP8g">
            Arbetet i exportfrizonerna består oftast av en monoton och slitsam
            produktion inom framför allt textilindustrin en sektor där kvinnor
            är starkt överrepresenterade. De arbetar till låga löner, på osäkra
            kontrakt och ofta under hälsofarliga förhållanden. Bortsett från
            att möjligheten att organisera sig ofta är obefintlig utsätts
            många därtill för systematiska övergrepp och sexuella trakasserier.
          </p>
          <p xml:id="i-WVBdX2rg3ZZboQHzofTNwR">
            Vänsterpartiet menar att globaliseringen av ekonomin inte bara
            får utmynna i en ökad frihet för kapitalet utan även måste omfatta
            en global respekt för mänskliga rättigheter. Sverige måste självklart,
            på alla nivåer, vara drivande då det gäller företags skyldighet
            att följa arbetsrättsliga regler och de lagar som är godkända
            av ILO. Om situationen ska kunna förbättras för dem som arbetar
            i exportfrizoner runtom i världen är deras egen möjlighet till
            organisering och facklig verksamhet central. Vänsterpartiet anser
            därför att Sverige inom ramen för utvecklingssamarbetet tydligare
            bör arbeta för att stärka organiseringen och fackliga rättigheter
            i exportfrizoner. Detta bör riksdagen som sin mening ge regeringen
            till känna.
          </p>
          <p xml:id="i-Xfcm1wQEC5vG1oC9yC5ZuR">
            Mot bakgrund av hur utvecklingen av exportfrizonerna sett ut
            de senaste decennierna anser Vänsterpartiet att det är dags för
            Sverige att tydligt arbeta för en avveckling av exportfrizonerna.
            Inte bara är det ett gigantiskt problem att inga regler för arbetsvillkor
            tycks gälla i flertalet exportfrizoner de snedvrider dessutom
            konkurrensen. I dag finns de bara till för att världens stora
            företag ska kunna producera betydligt billigare än dess mindre
            konkurrenter genom att de förlägger verksamheten till en av alla
            frizonerna. I takt med att antalet zoner ökar spelar länder sedan
            ut varandra, och arbetstagarnas rättigheter kan sjunka allt lägre.
            Hela tiden subventioneras kränkningarna av ländernas regeringar.
            Även i Centralamerikas frizoner, så kallad Maquiladora (sammansättningsfabrik),
            är allt företagande i regionerna subventionerat av de respektive
            ländernas regeringar.
          </p>
          <p xml:id="i-XrSx18z3gx7tjjhb7PqB6L">
            Vanligtvis är både företag, EU, WTO och den svenska regeringen
            med flera motståndare till statligt subventionerade verksamheter
            som anses hota den fria marknaden och andra företags verksamheter.
            Så varför gäller detta inte exportfrizonerna? Det enda rätta är
            att påbörja en avveckling av ekonomiska frizoner. Inom såväl WTO
            som EU bör Sverige därför tydligt arbeta för en avveckling av
            ekonomiska frihandelszoner där de fackliga rättigheterna kränks
            eller inskränks, så som de ser ut i dag. Detta bör riksdagen som
            sin mening ge regeringen till känna.
          </p>
          <head xml:id="i-N1y4sLiiUf2tgc87TzE8x1" type="h2">
            5.3 Kvinnors rättigheter i arbetslivet
          </head>
          <p xml:id="i-D3PRgBhgRQgCrUKxfLN6fY">
            I dagens världsordning ser vi en arbetsdelning där kvinnor utför
            de tyngsta arbetena till de lägsta lönerna. Enligt den fackliga
            samorganisationen ITUC är det globala lönegapet mellan män och
            kvinnor hela 22 procent. Av de 42 miljoner löntagare som arbetar
            i jordens dryga 5 200 exportfrizoner är 80 procent kvinnor. Bakom
            den ökade försäljningen av kläder och skor i den svenska handeln
            ligger tyvärr alltför ofta en produktion som kvinnor håller uppe
            i vidrig arbetsmiljö och med låga löner.
          </p>
          <p xml:id="i-3rr5XLr259geaNNaHGtzT3">
            Den ekonomiska kris som svept över jorden har dessutom slagit
            hårdast mot världens arbetande kvinnor. Överallt, även i Sverige,
            är kvinnor överrepresenterade bland osäkra och tidsbegränsade
            anställningar just de arbetstillfällen som försvinner först vid
            ekonomiska kriser. Fackliga rättigheter och kollektivavtal är
            därför ett av de viktigaste verktygen för att öka jämställdheten
            i världen. Det skulle ge många av jordens kvinnor möjlighet att
            organisera sig och kräva bättre arbetsmiljö och anständiga arbetsvillkor.
            En studie av ITUC (International Trade Union Confederation) visade
            bland annat att facklig organisering minskade löneskillnaderna
            mellan män och kvinnor. Vänsterpartiet anser att det är viktigt
            att detta arbete kopplas till arbetet för fackliga rättigheter
            och att Sverige genom sitt utvecklingssamarbete understödjer kvinnors
            fackliga rättigheter och möjligheter att organisera sig på sina
            arbetsplatser. Detta bör riksdagen som sin mening ge regeringen
            till känna.
          </p>
          <head xml:id="i-EXVvBEPGk3uAWaKqdzJsob" type="h2">
            5.4 Globala ramavtal
          </head>
          <p xml:id="i-R2DonqCnUkeLefDSr8tdA9">
            Om ett företag tycker att den fackliga verksamheten börjar bli
            besvärande, eller lönerna för höga, kan företaget i dagens globaliserade
            värld välja att flytta produktionen till ett annat land. Ofta
            fungerar ett enkelt hot om företagsflytt för att tysta facklig
            verksamhet. Detta skapar en internationell konkurrens där olika
            länder annonserar låga löner och dåliga arbetsförhållanden för
            att locka till sig företag. Om fackliga organisationer börjar
            bjuda under varandra uppstår en nedåtgående spiral som leder till
            dumpning av arbetsvillkor och löner. I stället krävs en facklig
            samverkan över gränserna.
          </p>
          <p xml:id="i-2Ev3x8CggY9ctk8zCEyemt">
            Vänsterpartiet vill än en gång framföra kritik mot regeringen
            då det gäller dess oförmåga att sätta frågor rörande grundläggande
            rättigheter i arbetslivet i relation till handelsfrågor. Vi menar
            att den roll som fria fackföreningar spelar för fattigdomsbekämpning
            och ökad social rättvisa tydligare måste betonas. Likaså måste
            svenska företags del av ansvaret för att så sker tydliggöras.
            Vänsterpartiet har vid flera tillfällen yrkat på att regeringen
            ska verka för att svenska multinationella företag undertecknar
            så kallade globala ramavtal. Vi anser dock inte att något stöd
            för sådana avtal har uppbådats från regeringens sida.
          </p>
          <p xml:id="i-T1cUeHtSfRa62sFvPGC1sP">
            Med ILO:s kärnkonventioner som grund sluter globala branschfack
            och multinationella företag avtal som omfattar företagets samtliga
            arbetsplatser och anställda i världen. Avtalen reglerar grundläggande
            arbetsvillkor om exempelvis fackliga rättigheter, löner, säkerhet,
            arbetsmiljö och förbud mot barnarbete.
          </p>
          <p xml:id="i-zNTDAqqWqAuR3zDaxCxmT">
            Vänsterpartiet menar att avtalen blir allt viktigare verktyg
            i kampen för att mänskliga rättigheter i arbetslivet ska respekteras,
            och en stor fördel är att fackföreningarna själva har insyn i
            hur avtalen efterlevs. Detta gör dem starkare och mer bindande
            än om företagen bevakar sig själva.
          </p>
          <p xml:id="i-RgX6y9RmPn2iF6itsUmG7H">
            Flera svenska företag har redan slutit globala ramavtal, men
            Vänsterpartiet anser att det borde vara självklart att alla svenska
            multinationella företag sluter globala ramavtal och den svenska
            regeringen bör aktivt verka för att så sker. Detta bör riksdagen
            som sin mening ge regeringen till känna.
          </p>
          <head xml:id="i-TySeKLicLjFDtJmsUjwt4k" type="h1">
            6 Den svenska utrikespolitiken
          </head>
          <p xml:id="i-TXwQ31gLweP7zXzuY9UBmF">
            Rätten att organisera sig fackligt och bedriva fackligt arbete
            är grundläggande och universella mänskliga rättigheter, men de
            är rättigheter som kränks och inskränks i alltför många länder.
            I den globala ekonomin har brott mot fackliga och mänskliga rättigheter
            blivit ett konkurrensmedel för företag. Enskilda stater bidrar
            till detta genom att försämra villkoren för anställda i hopp om
            att dra till sig utländska investeringar.
          </p>
          <p xml:id="i-Mu1Vkb8xzHUkWZTUDudKrU">
            Det är avgörande att även det svenska näringslivet agerar i enlighet
            med målsättningarna om en ökad respekt för de mänskliga rättigheterna,
            inklusive de fackliga rättigheterna.
          </p>
          <p xml:id="i-UC1RBXxsaCyHKYLAaBtMe1">
            Vänsterpartiet menar att svenska företag bör föregå med gott
            exempel och det finns all anledning att vara vaksam när svenska
            företag etablerar sig i länder som Iran och Colombia. Bara i dessa
            båda länder är idag över 100 svenska företag verksamma. Det är
            viktigt att understryka att ansvaret för att de mänskliga rättigheterna
            respekteras i arbetslivet inte bara vilar på regeringar, utan
            också på näringslivet. Sverige borde aldrig acceptera att svenska
            företag bedriver verksamhet som kan bidra till brott mot de fackliga
            rättigheterna. När alltfler svenska företag etablerar sig i ett
            land som Kina, där de fackliga rättigheterna är kraftigt inskränkta,
            behövs en aktiv dialog mellan den svenska regeringen, näringslivet
            och fackföreningsrörelsen för att garantera att svenska företag
            inte gör sig skyldiga till brott mot de fackliga rättigheterna.
            Detta bör riksdagen som sin mening ge regeringen till känna.
          </p>
          <p xml:id="i-GbczuvJRacUP8jJ7e1xE3A">
            Med anledning av det aldrig sinande våldet mot fackligt aktiva,
            inte minst på den latinamerikanska kontinenten, vill Vänsterpartiet
            även uppmana den svenska regeringen att använda alla medel som
            står till buds för att sätta press på regeringarna att vidta åtgärder
            för att stärka fackliga representanters rättigheter och se till
            att skyldiga fälls. Sådana påtryckningar kan exempelvis åstadkommas
            med hjälp av de associeringsavtal som EU förhandlar med Latinamerika.
          </p>
          <head xml:id="i-JsS1dc8YgXHqDTUrwsUeq9" type="h2">
            6.1 Biståndet
          </head>
          <p xml:id="i-DKALHwRjkVYMdJfj28WWp3">
            Vänsterpartiet anser att den svenska regeringens syn på förtryck
            och mänskliga rättigheter är för snäv. De mänskliga rättigheterna
            inkluderar, enligt FN:s deklaration, såväl politiska och medborgerliga
            rättigheter som ekonomiska, sociala och kulturella. Dessa rättigheter
            är odelbara, inbördes beroende och universellt giltiga. Om man
            vill uppnå verkliga resultat kan man därför inte, som regeringen
            alltför ofta gör, bara fokusera på en begränsad del av de mänskliga
            rättigheterna. Till exempel berör den borgerliga regeringen sällan
            eller aldrig vikten av facklig organisering, trots att rätten
            att organisera sig fackligt är en grundläggande mänsklig rättighet
            och fackföreningar är och har varit centrala aktörer i kampen
            för demokrati och mänskliga rättigheter i många länder.
          </p>
          <p xml:id="i-P6wcofhSzaRqucsngfD8bL">
            Även då det gäller att minska världens fattigdom krävs att oberoende
            fackliga organisationer får möjlighet att utvecklas och verka
            fritt. Kollektivavtalet har visat sig vara en av de mest fattigdomsbekämpande
            mekanismer som finns i världen. FN-organet ILO (International
            Labour Organization) har under en lång tid påvisat sambandet mellan
            fackliga rättigheter och fattigdomsbekämpning. Även Världsbanken
            drog för ett antal år sedan samma slutsats i sin rapport, Unions
            and Collective Bargaining (2002). Man menade då att fungerande
            fackföreningar och kollektivavtal kan bidra till lägre arbetslöshet
            och inflation, samtidigt som produktiviteten kan öka och landet
            i fråga kan ta sig ur ekonomiska kriser på ett snabbare sätt.
          </p>
          <p xml:id="i-77x41s3mk3UAUfFhHQ6Xbz">
            Detta är förstås viktiga slutsatser, inte minst i kölvattnet
            av den senaste ekonomiska och finansiella kris som slog hårt mot
            många av världens länder. Välstånd kan inte byggas utan demokrati.
            Demokrati kan inte byggas utan rätten att organisera sig. Eftersom
            fattigdomsbekämpning och demokratisering är viktiga mål för svenskt
            bistånd bör Sverige verka för att frågor om mänskliga rättigheter
            i arbetslivet tydligare prioriteras i svenskt utvecklingssamarbete.
            Detta bör riksdagen som sin mening ge regeringen till känna.
          </p>
          <p xml:id="i-FrTY5vfsErFNMAYaSitf45">
            Regeringen bör dessutom verka för att frågor om mänskliga rättigheter
            i arbetslivet tydligare prioriteras i EU:s utvecklingssamarbete.
            Detta bör riksdagen som sin mening ge regeringen till känna.
          </p>
          <head xml:id="i-WotA5NzvFJbqHm2B9Ehjnq" type="h1">
            7 Sympatiåtgärder inom EU
          </head>
          <p xml:id="i-YRCTKShQ3Ue7ofb6nsGUyy">
            De internationella fackliga regelverken förbättras hela tiden
            men fortfarande bryter många länder och företag mot ILO:s konventioner,
            även då de valt att ratificera desamma. För oss som tror på internationell
            solidaritet rymmer dock globaliseringen stora möjligheter. Med
            en globalt erkänd rätt till internationella sympatiåtgärder skulle
            löntagare över jorden kunna sätta press på arbetsgivare att uppfylla
            kravet om mänskliga rättigheter i arbetslivet. Detta skulle exempelvis
            ge facken i Sverige möjlighet att vidta sympatiåtgärder till stöd
            för de arbetstagare som utsätts för kränkningar av sina mänskliga
            rättigheter i arbetslivet, var helst i världen detta sker.
          </p>
          <p xml:id="i-JDjTGLAUuqxepYSoDV6AJa">
            Vänsterpartiet anser att Sverige inom EU bör driva kravet om
            rätt till sympatiåtgärder över gränserna i Europa. Precis som
            svenska LO anser vi att de fyra friheterna inom EU:s inre marknad,
            fri rörlighet för personer, varor, tjänster och kapital, inte
            räcker för att åstadkomma rättvisa villkor för löntagarna i Europa.
            Sverige bör därför inom EU driva att en femte frihet tillkommer
            rätten för fackföreningarna att verka över gränserna. Detta bör
            riksdagen som sin mening ge regeringen till känna.
          </p>
          <head xml:id="i-Rvdb9iw2MgKSp8dCSenTzJ" type="h1">
            8 Offentlig upphandling i Sverige
          </head>
          <p xml:id="i-ABXC7kKKeatawdFPSkEXF4">
            Sverige hör till de länder som ännu inte har ratificerat ILO:s
            konvention 94. Kortfattat innebär konventionen att stat, landsting
            eller kommun alltid kan kräva att utländska tjänsteföretag som
            utför offentliga uppdrag har löner och villkor som gäller nationellt
            i branschen det vill säga myndigheter ska säkerställa att upphandling
            inte sker till dumpade löner och arbetsvillkor. Majoriteten av
            EU:s medlemsländer har undertecknat och ratificerat konventionen
            detta gäller dock inte Sverige.
          </p>
          <p xml:id="i-GAKETfaSnJ7yDQgYKfS9f5">
            Vänsterpartiet anser att det är hög tid att Sverige ratificerar
            ILO:s konvention 94. Detta bör riksdagen som sin mening ge regeringen
            till känna.
          </p>
          <p xml:id="i-QkJGBrccQqFnRJ9DiU6XdV">
            Flera svenska fackförbund menar att en ratificering av konvention
            94 inte räcker för att få till stånd bra, offentliga upphandlingsregler
            utan att även staten, kommuner och landsting i Sverige ska ha
            möjlighet att ställa krav på kollektivavtal vid offentlig upphandling
            samt ta social och miljömässig hänsyn. Varje år köper staten,
            kommuner och lansting varor och tjänster för runt 400 miljarder
            kronor. Denna upphandling skulle kunna användas för att understödja
            företag som tecknar kollektivavtal och respekterar fackliga rättigheter.
            Vänsterpartiet anser att Sverige bör förtydliga lagen om offentlig
            upphandling (LOU) så att det uttryckligen framgår att det är möjligt
            att ställa krav på kollektivavtal och ta social och miljömässig
            hänsyn vid upphandling. Detta bör riksdagen som sin mening ge
            regeringen till känna.
          </p>
        </div>
        <div xml:id="i-AChPHmQNnWzL3rhMWuqDN" type="signatureBlock">
          <list xml:id="i-VgQJNhiEX94izZVEH4bsgJ">
            <item xml:id="i-D891NqzyxGCTGq15MZNnp3" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-GGgudzeUvNkGq23VVqTWaJ" who="i-Beux79YM43dDCxrVuBqfWw" type="signature">
              Torbjörn Björlund (V)
            </item>
            <item xml:id="i-FqhbY8SuxZER9CfLco8162" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-F5witED7e4rBcScNVUijnG" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
            <item xml:id="i-8AazNLcSespbmJjjZSJtZg" who="i-FAhoYDeAxVXRZmnF5LnHgv" type="signature">
              Kent Persson (V)
            </item>
            <item xml:id="i-8Wkj2entPjQZf8AiA5nQZr" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
