<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-02653">
  <teiHeader>
    <fileDesc>
      <titleStmt>
        <title>Den könsbekräftande vården i Sverige</title>
        <author corresp="i-9P5NZaksQybZxn8tBxUxvh">av Carina Ståhl Herrstedt m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2653 av Carina Ståhl Herrstedt m.fl. (SD)</title>
          <idno type="rdwebb">HB022653</idno>
          <rs type="number">2653</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB022653/text</ref>
          <ref type="dokument_url_html">https://data.riksdagen.se/dokument/HB022653</ref>
          <ref type="dokumentstatus_url_xml">https://data.riksdagen.se/dokumentstatus/HB022653</ref>
          <ref type="pdf">https://data.riksdagen.se/fil/A859A83B-B7E7-4397-871F-935313E22593</ref>
          <ref type="docx">https://data.riksdagen.se/fil/870D2D87-F8EC-478B-9A80-288CAC6A8497</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-2HFQhchqUWZTJKFYz4PjBu</idno>
            <name>Carita Boulwén</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Vk3BD1VwPAAm9tVnGHJL8B</idno>
            <name>Mona Olin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EE6FRts3Vi6U8EPsiGPPgm</idno>
            <name>Leonid Yurkovskiy</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-3cvFNGpwiairA8Pbk8sEAN" type="signed"/>
        <correspContext corresp="i-3cvFNGpwiairA8Pbk8sEAN">
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-2HFQhchqUWZTJKFYz4PjBu"/>
          <note type="signatory" corresp="i-8fLDFKe7DukdiZtVTQStKM"/>
          <note type="signatory" corresp="i-Vk3BD1VwPAAm9tVnGHJL8B"/>
          <note type="signatory" corresp="i-EE6FRts3Vi6U8EPsiGPPgm"/>
          <note type="signatory" corresp="i-Uq8cgRMrRNcxY3QYetppCT"/>
        </correspContext>
        <correspAction xml:id="i-TrEPdDqCwtU3j9QWysvdoU" type="submitted">
          <date when="2023-10-05"/>
          <time when="17:20:22"/>
        </correspAction>
        <correspAction xml:id="i-2kgzWF5vtB45onyFgTNn11" type="reviewed">
          <date when="2023-10-05"/>
          <time when="20:04:51"/>
        </correspAction>
        <correspAction xml:id="i-UJ7pQ3HfeintPNs6y9J9pw" type="referred">
          <date when="2023-10-17"/>
        </correspAction>
        <correspAction xml:id="i-TeNaiBACqBZZfwqeJ1YiHm" type="assigned">
          <date when="2024-04-17"/>
          <time when="12:11:14"/>
        </correspAction>
        <correspContext corresp="i-TeNaiBACqBZZfwqeJ1YiHm">
          <ref type="assignedTo">Socialutskottet</ref>
        </correspContext>
        <correspAction xml:id="i-Pg54awwKTKNDwPoMUkuqa8" type="behandlas_i"/>
        <correspContext corresp="i-Pg54awwKTKNDwPoMUkuqa8">
          <ref type="uppgift">2023/24:SoU14</ref>
          <ref type="ref_dok_id">HB01SoU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU14</ref>
          <ref type="ref_dok_titel">Hälso- och sjukvårdens organisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2XZjrAuVibQSSsnwfQzvGY" type="behandlas_i"/>
        <correspContext corresp="i-2XZjrAuVibQSSsnwfQzvGY">
          <ref type="uppgift">2023/24:SoU16</ref>
          <ref type="ref_dok_id">HB01SoU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU16</ref>
          <ref type="ref_dok_titel">Prioriteringar inom hälso- och sjukvården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DjDKFVjVSxTtcnEHRMS1kQ" type="motHeader">
        <div xml:id="i-LAqbDPLKTAxuKEDM3KoDWh" type="motTitle">
          Motion till riksdagen 2023/24:2653 av Carina Ståhl Herrstedt
          m.fl. (SD) Den könsbekräftande vården i Sverige
        </div>
      </div>
      <div xml:id="i-L83Hy6Va4bwPhhncPPA8PP" type="motBody">
        <div xml:id="i-2cC4W9bZb1eZdE9C3gaznR" type="motProposal" subtype="förslag">
          <head xml:id="i-RJZfiNy4EaGw67HK2WC5jV">
            Förslag till riksdagsbeslut
          </head>
          <list xml:id="i-6TV8p3KdVniTfPLqBA9W1j">
            <item xml:id="i-8HLmzWb34ukLbwmY1Xa9x6" sortKey="Yrkande 1">
              Riksdagen ställer sig bakom det som anförs i motionen om kommunikation
              kring genus och könstillhörighet och tillkännager detta för regeringen.
            </item>
          </list>
          <list xml:id="i-AtU4Cby1rPp8MrezyLXy7w">
            <item xml:id="i-ASbdDq2jWrF3GCosbgtTf4" sortKey="Yrkande 2">
              Riksdagen ställer sig bakom det som anförs i motionen om att
              kirurgiska ingrepp och hormonbehandling vid behandling av könsdysfori
              inte ska genomföras på personer under 25 års ålder och tillkännager
              detta för regeringen.
            </item>
          </list>
          <list xml:id="i-NoLv7NUSKca2Lu9LAAiTuA">
            <item xml:id="i-LzCVATT8CvyayeUBdjZXZV" sortKey="Yrkande 3">
              Riksdagen ställer sig bakom det som anförs i motionen om att
              regeringen bör se över nationella riktlinjer för att stärka den
              psykiska hälsan för transpersoner och tillkännager detta för regeringen.
            </item>
          </list>
          <list xml:id="i-EdnUUZEy7tciJjUWX8v4LZ">
            <item xml:id="i-SjgLrc9CycnKej51K9xf8F" sortKey="Yrkande 4">
              Riksdagen ställer sig bakom det som anförs i motionen om att
              regeringen bör verka för att barn- och ungdomspsykiatrin i landet
              blir mer tillgänglig, och detta tillkännager riksdagen för regeringen.
            </item>
          </list>
          <list xml:id="i-TatPAAYu5UGbDU5S8XBjmj">
            <item xml:id="i-6VTdy6MksrB55cSiQfd18G" sortKey="Yrkande 5">
              Riksdagen ställer sig bakom det som anförs i motionen om att
              regeringen bör verka för stärkt vård och uppföljning av vård för
              unga som lider av könsdysfori, och detta tillkännager riksdagen
              för regeringen.
            </item>
          </list>
          <list xml:id="i-3aMFhxnXxdrXqz239aHBCL">
            <item xml:id="i-W8xR37qCMk229uVuqfg6ko" sortKey="Yrkande 6">
              Riksdagen ställer sig bakom det som anförs i motionen om att
              beakta vikten av samtalsterapi och psykologisk utredning som primära
              insatser vid behandling av könsdysfori och tillkännager detta
              för regeringen.
            </item>
          </list>
          <list xml:id="i-Q7xUHnPXRAuGLTrWHhhExM">
            <item xml:id="i-78Z4j3VM9yW64BFbiq1Bmi" sortKey="Yrkande 7">
              Riksdagen ställer sig bakom det som anförs i motionen om att
              regeringen i sitt arbete bör överväga en oberoende granskning
              av den könsbekräftande vården i Sverige och tillkännager detta
              för regeringen.
            </item>
          </list>
          <list xml:id="i-TibbQh1v6r4F2VnoZwDXUq">
            <item xml:id="i-Um8WeSYHh7HdGhhcj67czw" sortKey="Yrkande 8">
              Riksdagen ställer sig bakom det som anförs i motionen om att
              utreda möjligheten till skadestånd och tillkännager detta för
              regeringen.
            </item>
          </list>
          <list xml:id="i-TdpuZjMZVSJMCf7jaHeqfv">
            <item xml:id="i-DpkqLGa1ybRmi3NAr76WnR" sortKey="Yrkande 9">
              Riksdagen ställer sig bakom det som anförs i motionen om könstillhörighetslagen
              och tillkännager detta för regeringen.
            </item>
          </list>
        </div>
        <div xml:id="i-VrWMmh5TEQsbUSWPYdEFyC" type="motContent">
          <head xml:id="i-YEVKSc555bvA4tX3Trp7ye" type="h1">
            Motivering
          </head>
          <p xml:id="i-UF71EDYavY4eybqsVnzfsw">
            Vi har under de senaste åren kunnat se en explosionsartad ökning
            av ungdomar som önskar genomgå könsbyte eftersom de upplever att
            de inte kan identifiera sig med sitt kön. Istället för att som
            ett första steg erbjuda hormonbehandling och kirurgiska ingrepp
            menar Sverigedemokraterna att samtalsstöd, stärkt psykiskt mående
            och en psykologisk utredning bör vara grundläggande innan livsförändrande
            ingrepp görs. Det är också ett faktum att flertalet av de som
            lider av könsdysfori ofta även har andra allvarliga psykiatriska
            diagnoser, varpå även en stärkt och mer tillgänglig barn- och
            ungdoms­psykiatri är nödvändig.
          </p>
          <p xml:id="i-9AUZzA7LfyyEh86vc5nzwr">
            Irreversibla ingrepp i form av könsbyte ska grundas på evidens
            och forskning innan ingrepp görs på barn och unga, och den könsbekräftande
            vård som redan utförts i Sverige bör utredas genom en oberoende
            granskning.
          </p>
          <p xml:id="i-6e7GqKrfXsYJxikuRSC6XT">
            Det har också från bland annat SBU framkommit att det vetenskapliga
            underlaget inte räcker för att bedöma effekterna av hormonbehandling
            hos barn och ungdomar med könsdysfori. Det saknas också sammanhållna
            data som beskriver förloppet för dem som söker för och får diagnosen
            könsdysfori i Sverige. Det är således särskilt angeläget att vården
            är eftertänksam med ingrepp och behandling. Följderna för de barn
            och unga som på resans gång upptäcker att de ångrar sig kan för
            såväl den enskilde som dennes föräldrar, som haft sin tillit till
            vården, innebära ett livslångt lidande både fysiskt och psykiskt.
          </p>
          <head xml:id="i-MoS2WTgqsf3BVpGrvBytLH" type="h2">
            Neutralisera tonen kring genus och könstillhörighet
          </head>
          <p xml:id="i-8cbWQBqaDkAmGpUqKTcUY4">
            Frågan om könstillhörighet och genuspedagogik har varit högt
            på agendan under ganska lång tid. En högröstad debatt och kampanjer
            om att genus och ifrågasättandet av köns­tillhörighet är positivt
            har parats med budskapet om att normbrytande beteende är att föredra.
            Samtidigt som detta har antalet unga som söker könsbekräftande
            vård ökat, liksom även behov av psykiatriskt stöd. Inom såväl
            media som samhällets olika verksamheter och institutioner har
            barn i väldigt unga år blivit ifrågasatta om sina vardagliga val
            och om sin könstillhörighet och identitet. Allt detta har pågått
            relativt oemotsagt och utan tydliga konsekvensanalyser inom medicin
            och etik.
          </p>
          <p xml:id="i-4EWHGXxbYnMpDAJVJTtYWE">
            Det är inte politikens roll att påverka och styra medborgarna
            till olika livsval, kläd­val, filosofiska val eller andra val
            som naturligt vilar på den enskilde.
          </p>
          <p xml:id="i-BerYg21pT6YRiY7EykHPH5">
            Politikens roll är istället att verka för att varje individ får
            det stöd och den vård som denne behöver. Sådant stöd och vård
            måste vila på evidens och beprövad erfarenhet.
          </p>
          <p xml:id="i-7KSBMM5zvBDCYndwWXCGGi">
            Sverigedemokraterna anser att tonen i samhällsdebatten har varit
            alldeles för hög och ensidig. Här har regeringen en möjlighet
            att föregå med gott exempel och följa svensk lagstiftning om saklighet
            och opartiskhet och instruera sina myndigheter att neutralisera
            kommunikationen med allmänheten och mellan myndigheter i frågor
            som rör så grundläggande saker som medicin och livsval. Detta
            är viktigt i kontakt med barn och unga och särskilt viktigt när
            det rör unga med olika typer av svårigheter och diagnoser. Istället
            för att styra och ifrågasätta behöver myndigheterna stärka barnet
            i dennes val och personlighet.
          </p>
          <head xml:id="i-oCFyzUtVzoNiVeAaoWZZy" type="h2">
            Höjd åldersgräns vid behandling av könsdysfori
          </head>
          <p xml:id="i-WXJ6wKMCs7d3ZoCSs8bq2M">
            Den könsbekräftande vården går ut på att erbjuda medicinsk och
            kirurgisk behandling till patienten, och vården fokuseras därmed
            fullt ut på att anpassa kroppen efter den upplevda könsidentiteten.
            Behandlingsmetoderna som används har visat sig vara osäkra eftersom
            de saknar både vetenskaplig evidens och beprövad erfarenhet. Det
            är även styrkt att många av de unga patienter som söker sig till
            transvården har andra under­liggande neuropsykiatriska diagnoser.
            Detta har inneburit att Socialstyrelsen på senare tid har gjort
            en helomvändning i frågan, och myndigheten anser inte längre att
            kirurgiska ingrepp för könsbyte är lämpligt för patienter under
            18 år.
          </p>
          <p xml:id="i-Rf2PVCD4Dny5CcZwvaQhM7">
            Bland de som byter kön har även de som väljer att återgå till
            sitt ursprungliga kön ökat. Det vill säga, en detransitionering.
            Detta eftersom de helt enkelt tagit ett beslut för snabbt och
            de i många fall fått allvarliga skador så som ärrbildningar, ökad
            psykisk ohälsa, infertilitet och nervproblem. Det är inte heller
            ovanligt att de personer som väljer att detransitionera blir utstötta
            ur gemenskapen inom hbt-rörelsen. Enligt forsk­ning är hjärnan
            inte fullvuxen förrän vid 25 års ålder, och det är först då en
            person kan bedöma risker och se saker ur ett helhetsperspektiv.
            Eftersom det saknas säker evidens för att behandla barn och unga
            vuxna bör den här typen av ingrepp och behandlingar inte vara
            tillåtna på personer under 25 år.
          </p>
          <head xml:id="i-WdUhcXgnCkYpgDHqnaEEaM" type="h2">
            Stärkt psykisk hälsa för transpersoner
          </head>
          <p xml:id="i-FLTu8wuYv4emCZHomFh7KA">
            Det krävs mer specifika insatser för att främja transpersoners
            psykiska hälsa. De specifika behov som föreligger måste tas i
            beaktande och arbetet för att stärka den psykiska hälsan hos gruppen
            behöver likaså bli bredare än enbart utbildningsinsatser, som
            fokus till stor del kretsar kring idag. För att den vård och behandling
            som erbjuds vid könsdysfori ska bli mer jämlik krävs det att nationella
            riktlinjer tas fram för att säkerställa detta.
          </p>
          <p xml:id="i-Sig6fnZQLgoosXdY4rUiqm">
            Könsdysfori orsakar psykiskt lidande som kan grunda sig i att
            den upplevda köns­identiteten inte stämmer överens med det kön
            som fastställts vid födseln. Idag saknas många delar inom den
            könsbekräftande vården. Den vetenskapliga evidensen måste utgöra
            en stark grund för all vård och behandling och det finns inga
            skäl för att trans­vården skulle vara undantagen från detta.
          </p>
          <p xml:id="i-54am2YDU2DSBk5xbftf7Uf">
            Enligt Socialstyrelsen har många personer med konstaterad könsdysfori
            även hög förekomst av flera andra psykiatriska diagnoser så som
            autism, depression och ångest­sjukdomar. För de med könsdysfori
            och registrerat manligt kön hade de 4,9 gånger högre risk att
            dö i suicid och för de med ett kvinnligt registrerat kön 13,7
            gånger högre risk att dö i suicid än övriga befolkningen. Vidare
            har personer med könsdysfori och olika psykiatriska diagnoser
            som begått suicid samtidigt haft mycket hög förekomst av allvarliga
            psykiatriska diagnoser som t ex skadligt bruk eller beroende av
            beroendeframkallande substanser, schizofreni eller personlighetssyndrom.
          </p>
          <p xml:id="i-6McMML6ovehigChnfCyMyC">
            För att personer som lider av könsdysfori ska känna att de får
            hjälp, blir lyssnade på och får prata med läkare och andra yrkesgrupper
            behöver vården stärkas och utbildnings­insatser riktas mot personal
            som möter de som söker sig till vården. Det är en själv­klarhet
            att de som lider av könsdysfori ska få adekvat vård.
          </p>
          <head xml:id="i-WnsTJPGZDAkxKNKdxyAiAd" type="h2">
            Stärkt vård och uppföljning av barn och unga
          </head>
          <p xml:id="i-3Y5nrfRHRQVWpGmwKCcQF4">
            För en välmående befolkning behöver insatser riktas i tidig ålder.
            Barn som lider av könsdysfori eller på andra sätt lider av psykisk
            ohälsa och inte känner sig tillfreds i den kropp de är födda i
            behöver få stöd av samhällets insatser. Köerna till barn- och
            ung­domspsykiatrin är långa, och elevhälsan på skolorna är bristfällig.
          </p>
          <p xml:id="i-LtriF47sNa25GD9jUTbnzQ">
            Sverigedemokraterna menar att det är här man behöver börja, redan
            från start med unga som behöver vård eller samtalsstöd. Inga barn
            eller unga ska känna att vuxna inte finns till när de behövs som
            mest, eller att de inte blir lyssnade på eller tagna på allvar.
          </p>
          <p xml:id="i-DbkQHpCRjszhWV3EdP18G7">
            Utbildningsinsatser, tillgängliggörande av resurser och en tillgänglig
            barn- och ungdomspsykiatri bör prioriteras för att ingen ska känna
            att han eller hon går ensam med sina tankar och med sin psykiska
            ohälsa. Vidare behövs bättre förutsättningar för uppföljning av
            den vård och behandling som unga som lider av könsdysfori fått,
            för att kunskapsstödet på sikt ska kunna utvecklas och stärkas
            i hela landet.
          </p>
          <head xml:id="i-5oZT4b7KHqm3m8FsnBYJ6r" type="h2">
            Krav på psykisk stabilitet vid könskorrigering och hormonbehandling
          </head>
          <p xml:id="i-HRCnoMrf2Do2hTvK7zQKJe">
            Att oåterkalleliga ingrepp, såsom kirurgi och hormonbehandling,
            idag används som primära behandlingsmetoder är mycket oroväckande
            – inte minst när det inte föreligger fullgod evidens för vare
            sig risker eller biverkningar. Det är fel att samtalsterapi inte
            används som primär behandlingsmetod vid könsdysfori idag, eftersom
            många personer som diagnostiserats med könsdysfori faktiskt har
            hög förekomst av samtidiga psyki­atriska diagnoser.
          </p>
          <p xml:id="i-X9eG4Jpvtcegex2Ysgx5Ys">
            För att kunna genomgå en könskorrigering och hormonbehandling
            ska psykisk stabilitet vara ett absolut krav. Det är ett livsförändrande
            ingrepp som därför också kräver att personen är mentalt mogen
            och har stor förståelse för efterföljande konse­kvenser samt biverkningar.
            Att få må bra och trivas i sin kropp är mycket viktigt. Därför
            är det också fundamentalt viktigt att den könsbekräftande vården
            och behandlingen ser till helheten, utifrån ett långsiktigt perspektiv.
            Med anledning av detta menar vi att biverkningsfri behandling,
            såsom samtalsterapi, bör vara den första behandlingsåtgärden vid
            könsdysfori. Terapeutisk behandling och en seriös psykologisk
            utredning, vilken tar hänsyn till faktorer såsom exempelvis annan
            psykisk sjukdom, måste vara grundläggande delar i vårdprocessen
            vid könsdysfori.
          </p>
          <p xml:id="i-MquGgdzbJ2Qafn3SMSrhUo">
            Underlivskirurgi innebär alltid sterilitet. Upp till 67 procent
            av alla som genomgår könskorrigerande kirurgi får även någon form
            av komplikation och svåra biverkningar. Detta enligt en systematisk
            översikt från Sahlgrenska sjukhuset som granskat samtliga studier
            inom området. Kirurgiska ingrepp för att avlägsna brösten, så
            kallad mastektomi, kan ge irreversibla skador där patienten riskerar
            att få svåra problem med smärtor flera år efter ingreppet. Risken
            är särskilt hög för unga kvinnor.
          </p>
          <p xml:id="i-U2Bwx79ztwXp93SyR92Xso">
            Den amerikanska barnläkarföreningen lyfter fram biverkningarna
            av hormonterapi där man redogör för att pubertetsblockerare kan
            leda till sterilitet, benskörhet, ökad förekomst av självmordstankar
            och självskadebeteende. Östrogen och testosteron kan också innebära
            en ökad risk för förstadier till diabetes och förhöjda blodfetter.
            Östrogen ökar likaså risken för blodproppar och stroke, bröstcancer,
            högt blodtryck samt viktupp­gång. Testosteron kan öka risken för
            polycytemi som kan innebära blodproppar och blödningar samt för
            leverpåverkan.
          </p>
          <p xml:id="i-DpANW4Zij4bvakq31ci6D9">
            Socialstyrelsens statistik över läkemedel visar även att ökningen
            av behandling med könshormoner, eller pubertetsblockerare, i åldern
            15–19 år är lika hög som den ökade diagnostiseringen av könsdysfori.
            De kända biverkningarna kan bli mycket svåra och framtiden för
            barn och unga som genomgår könskorrigerande behandling är därmed
            oviss. Inget barn och inga unga med könsdysfori ska behandlas
            med metoder som saknar vedertaget och ovedersägligt vetenskapligt
            stöd.
          </p>
          <head xml:id="i-7LGLzLjrfX8MjLCPWSJ8aQ" type="h2">
            En oberoende utredning
          </head>
          <p xml:id="i-Td8sLu1C6MrBWtUHtxbdkr">
            Eftersom det saknas säker evidens för att behandla barn och unga
            vuxna med köns­dysfori bör den här typen av ingrepp och behandlingar
            inte få förekomma på personer under 25 år. En oberoende utredning
            behöver granska transvården och den köns­korrigerande behandling
            som genomförts på tusentals barn och unga vuxna i Sverige.
          </p>
          <head xml:id="i-JvfEMUvGCxxuQBKt4zF4VN" type="h2">
            Skadestånd till barn och unga som blivit behandlade för könsdysfori
            på tveksamma grunder
          </head>
          <p xml:id="i-TQyJyJtv7F3jx2HeU4zTK5">
            Socialstyrelsen ändrade 2022, efter en tv-sänd granskande dokumentär
            om den köns­bekräftande vården, sina riktlinjer avseende vården.
            Följderna för de barn och unga som på resans gång upptäcker att
            de ångrar sig kan såväl för den enskilde som för dennes föräldrar,
            som haft sin tillit till vården, innebära ett livslångt lidande
            både fysiskt och psykiskt. Dagens riktlinjer säger att om en individ
            är under arton år så genomförs utredningen om könsdysfori med
            föräldrarnas samtycke. Det innebär att ett oerhört stort ansvar
            vilar på föräldern, som i sin tur har väldigt lite evidens och
            kunskap att stödja sig mot. I Socialstyrelsens rekommendationer
            konstaterar man att den erfarenhetsbaserade kunskapen bland medverkande
            experter är mindre enhetlig 2022 än vad den var 2015.
          </p>
          <p xml:id="i-5XE7jBafsX5TEu7p3euWuU">
            Likaså framför Socialstyrelsen att den dokumenterade förekomsten
            av medicinsk detransition bland unga vuxna, vilket avser processen
            där en person av något skäl avbryter en könsbekräftande medicinsk
            behandling eller söker återställa de medicinska effekterna av
            genomgången könsbekräftande behandling, har förskjutits i en negativ
            riktning mot tidigare, där balansen mellan nytta och risk har
            förändrats i en negativ riktning. Vidare kan det konstateras att
            trots att forskningsläget i princip är oförändrat sedan kunskapsstödet
            togs fram 2015, har de tidigare starka, positiva rekommenda­tionerna
            om pubertetshämmande och könsbekräftande behandling reviderats
            till svaga, negativa rekommendationer.
          </p>
          <p xml:id="i-VC2bsbv7JZHBkV98czMbQ7">
            Detta tyder på att tidigare rekommendationer har förändrats i
            en mer försiktig riktning och att det därmed inte längre finns
            ett lika starkt stöd för tidigare riktlinjer. Detta är med tanke
            på dels föräldrarnas tillit till professionen och deras samtycke
            till utredning oroande. Såväl läkare som föräldrar till barn som
            har ångrat sig menar att behandling initieras och påbörjas alltför
            lättvindigt. Vidare framförde läkare, psyko­loger, forskare och
            anhöriga till patienter, i ett brev till Socialstyrelsen sin oro.
            Bland annat skrev man: ”Att okritiskt acceptera den kraftiga ökningen
            av personer som vill genomgå könskorrigerande behandling som att
            det är ett mörkertal som kommer fram i ljuset är farligt.”
          </p>
          <p xml:id="i-XED9nPQ4nK7fC36p3Zf4WJ">
            Med detta som bakgrund bör regeringen ta ansvar för de barn som
            tagit del av den könsbekräftande vården. En vård som utan tillräcklig
            vetenskaplig evidens har bedrivits på barn och unga i Sverige.
            Den politiska viljan har också fått stå oemotsagd utan att någon
            kritisk röst har höjts. Regeringen bör utreda frågan om skadestånd
            till de barn och unga som utan evidens och beprövad erfarenhet
            har fått sina liv förstörda genom att tillåtas genomgå hormonshämmande
            behandlingar i unga år och genomgått irreversibla ingrepp. Utredningen
            bör även ta ställning till vårdnadshavares rätt till skadestånd.
          </p>
          <head xml:id="i-5zuomVntHFgqgC1JMYrNSf" type="h2">
            Nej till ändringar i könstillhörighetslagen för en förenklad
            process att byta kön
          </head>
          <p xml:id="i-DH8oZGMDdGWKynwJtCknxb">
            Under 2021 presenterade den förgående socialdemokratiska regeringen
            ett förslag om en förenklad process för att byta kön utan kontakt
            med vården och med utgångspunkt i den enskildes självidentifikation.
            Detta skulle kunna göras från 12 års ålder. Syftet med förslaget
            är att skilja det juridiska könet från det biologiska med utgångspunkten
            att förenkla möjligheterna att byta kön. Efter att Socialstyrelsen
            ändrat sina rekommendationer för pubertetshämmande och könsbekräftande
            hormonbehandling till 18 år eftersom man menade att riskerna överväger
            nyttan så valde den förgående regeringen att ändra sin uppfattning.
            När de sedan presenterade sin lagrådsremiss 2022 ansåg man klokt
            nog att 12-åriga barn inte längre skulle ha möjlighet att ändra
            sitt juridiska kön, utan ändrade denna gräns till 16 år. Detta
            ska också kunna göras utan att det finns en ställd diagnos från
            professionen. Nu har M och L valt att gå vidare med frågan i ett
            utskottsinitiativ till riksdagens socialutskott.
          </p>
          <p xml:id="i-GieUDtMLVa46Uk3S5shox">
            Förslaget har väckt kritik från många håll – inte minst har det
            föregåtts av tre remissomgångar och Lagrådet har riktat tung kritik.
            Vidare har Sveriges kvinnolobby och Riksorganisationen för kvinnojourer
            och tjejjourer i Sverige kritiserat förslagen som lagts fram.
            Sverigedemokraterna är tydliga med att man inte står bakom en
            ändring av könstillhörighetslagen i syfte att förenkla processen
            att byta kön och skilja det biologiska könet från det juridiska.
            Vi står fast vid att åldersgränsen snarare bör höjas eftersom,
            likt Socialstyrelsen lyfter, nyttan inte överväger riskerna. Sverigedemokraterna
            anser att utskottsinitiativet är olyckligt. Det vidare arbetet
            med frågan om könstillhörighet bör istället utgå från de förslag
            som vi presenterar i här aktuell motion.
          </p>
        </div>
        <div xml:id="i-K1Cwb7Ych1bAdY4Au11jnq" type="motSignatures">
          <list xml:id="i-KyYMGwEdoV2HTXXvSckBW5">
            <item xml:id="i-86JEQHvUSeq57jTdxbS9RY" who="i-9P5NZaksQybZxn8tBxUxvh">
              Carina Ståhl Herrstedt (SD)
            </item>
            <item xml:id="i-TT9RhgGZMcpUZ6poBD32Qo" who="i-2HFQhchqUWZTJKFYz4PjBu">
              Carita Boulwén (SD)
            </item>
            <item xml:id="i-DkgMb8DKWb1cCJ7KjJidYE" who="i-8fLDFKe7DukdiZtVTQStKM">
              Angelica Lundberg (SD)
            </item>
            <item xml:id="i-XgZEYe9PZgUxEpoBJV8iqp" who="i-Vk3BD1VwPAAm9tVnGHJL8B">
              Mona Olin (SD)
            </item>
            <item xml:id="i-LXVfVx67FJsYJXpzwsxi92" who="i-EE6FRts3Vi6U8EPsiGPPgm">
              Leonid Yurkovskiy (SD)
            </item>
            <item xml:id="i-BTqVDziWYKJsXQtaNXTSfc" who="i-Uq8cgRMrRNcxY3QYetppCT">
              Linda Lindberg (SD)
            </item>
          </list>
        </div>
      </div>
    </body>
  </text>
</TEI>
