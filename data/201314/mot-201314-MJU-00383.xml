<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00383">
  <teiHeader>
    <fileDesc>
      <titleStmt>
        <title>Stoppa den invasiva mårdhunden</title>
        <author corresp="i-Dh86x4tP3poRsuGn2pQFUn">av Cristina Husmark Pehrsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stoppa den invasiva mårdhunden</title>
          <idno type="rdwebb">H102MJ383</idno>
          <rs type="number">MJ383</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ383/text</ref>
          <ref type="dokument_url_html">http://data.riksdagen.se/dokument/H102MJ383</ref>
          <ref type="dokumentstatus_url_xml">http://data.riksdagen.se/dokumentstatus/H102MJ383</ref>
          <ref type="doc">http://data.riksdagen.se/fil/BC4602DB-0B12-431E-8AAB-ED941EED0752</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Dh86x4tP3poRsuGn2pQFUn</idno>
            <name>Cristina Husmark Pehrsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Tmm22jjyxoYzzvkSUmPhaM" type="signed"/>
        <correspContext corresp="i-Tmm22jjyxoYzzvkSUmPhaM">
          <note type="signatory" corresp="i-Dh86x4tP3poRsuGn2pQFUn"/>
        </correspContext>
        <correspAction type="numbering" xml:id="i-2LWv7kARUe4VkwbdfzEj1M">
          <date when="2013-10-07"/>
        </correspAction>
        <correspAction type="submission" xml:id="i-DjmoytAesWzZkMwRvBnK4x">
          <date when="2013-10-03"/>
        </correspAction>
        <correspAction type="transfer" xml:id="i-EP7pqsG897NMXiVbkJBA6B">
          <date when="2013-09-26"/>
        </correspAction>
        <correspAction type="assigned" xml:id="i-9ZrRdJW81j6bisvpJLfE6a"/>
        <correspContext corresp="i-9ZrRdJW81j6bisvpJLfE6a">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-6v7vSKL37r2BLs5MjWCN4w">
            Förslag till riksdagsbeslut
          </head>
          <list style="ol">
            <item xml:id="i-GuLrKnPTxcuBi77y9evhD1">
              Riksdagen tillkännager för regeringen som sin mening vad som
              anförs i motionen om att se över möjligheterna att stoppa mårdhundens
              spridning.
            </item>
            <item xml:id="i-3BMPisvA96DXeHyeScmB2Q">
              Riksdagen tillkännager för regeringen som sin mening vad som
              anförs i motionen om att tydliggöra beslutsamhet att bekämpa invasiva
              arter innan de får fäste.
            </item>
          </list>
        </div>
        <div type="motContent">
          <head type="h1" xml:id="i-BhVdU39xuoF6PpoZh274BP">
            Motivering
          </head>
          <p xml:id="i-MSjYwj5RxwKZwRgzSFkCYM">
            Sverige har sedan 2008 drivit ett projekt för att förhindra etablering
            och vidare spridning av den främmande och invasiva mårdhunden.
            Mårdhundsprojektet har sedan 2010 bedrivits i form av ett delvis
            EU-finansierat projekt (Life plus) i Sverige, Danmark och Finland
            där ett flertal olika organisationer och myndigheter medverkar
            (Naturvårdsverket, Jägareförbundet, Sveriges lantbruksuniversitet,
            länsstyrelserna i Norrbotten, Västerbotten och Skåne, Naturstyrelsen,
            Danmark, och Viltcentralen, Finland). Utöver dessa direkt medverkande
            parter har även Statens veterinärmedicinska anstalt (SVA), Smittskyddsinstitutet
            och Direktoratet för Naturförvaltning (DN) deltagit i projektets
            styrgrupp. DN (numera Miljödirektoratet i Norge) har även bidragit
            ekonomiskt till projektet, trots att man själv inte får tillgodogöra
            sig EU-finansieringen, för att stoppa invasionen av mårdhund innan
            den på allvar når Norge. Mårdhund finns idag rikligt förekommande
            i både Finland och Tyskland, dit den spridit sig från en utsättning
            i västra Sovjetunionen under 1930–50-talet och håller för närvarande
            på att invadera norra Sverige/Norge och södra Danmark.
          </p>
          <p xml:id="i-Pbd9M3RiBd99i3Viy5yosc">
            Målet med projektet är att förhindra den skadliga och främmande
            mårdhunden från att etablera sig i Sverige, Danmark och Norge.
            I Norrbotten och på Jylland där det redan finns små populationer
            är målet att helst utrota arten, eller i andra hand, innesluta
            och begränsa populationen kraftigt inom dessa områden samt att
            förhindra vidare spridning. I Finland är målet att i anslutning
            till den svenska gränsen begränsa populationsstorleken kraftigt
            och förhindra spridning in i Sverige och Norge. För att lyckas
            med detta krävs att det inom Life plus-projektet etablerade samnordiska
            varningssystemet upprätthålls och att den samnordiska förvaltningen
            fortsätter. Sedan 2010 har EU-miljöprogrammet Life plus tillsammans
            med medfinansiärerna (framför allt Naturvårdsverket) bidragit
            med 5,3 miljoner euro till projektet. För EU:s del har ett viktigt
            syfte varit att projektet ska utveckla metoder och varningssystem
            för förvaltning av mårdhund och liknande arter som efter projektet
            kan implementeras permanent i projektländerna och även andra EU-länder
            med liknande problem.
          </p>
          <p xml:id="i-63AYtHTNgaqyZYhMYGW3Su">
            Nordiska rådet har i en rekommendation redan uppmanat regeringarna
            i de nordiska länderna att upprätta en samnordisk strategi för
            att förhindra mårdhundens expansion och därmed en betydligt minskad
            risk för spridning av dvärgbandmasken. I och med mårdhundens höga
            populationstätheter i etablerade områden sprids sjukdomar den
            kan bära mycket snabbt.
          </p>
          <p xml:id="i-KTAeidLiJjNzNYXxpv74Md">
            Mårdhundsprojektet har inneburit mycket gott för att motverka
            och stävja mårdhundens expansion och därmed riskspridningen av
            dvärgbandmasken. Projektet löper dock ut 2013. Med hjälp av projektet
            har över 1 000 mårdhundar oskadliggjorts inom projektområdet mellan
            2010 och 2013, varav drygt 500 i finska Tornedalen för att hålla
            nere populationen och drygt 500 i norra Sverige och på Jylland.
            Till följd av mårdhundspopulationens snabba populationsutveckling
            skulle vi nu ha haft upp emot 1 000 mårdhundar enbart i norra
            Sverige utan projektets insatser; nu har vi istället drygt ett
            hundratal. Vi hade kanske då varit utanför det fönster där det
            går att stoppa arten från att få fäste i hela landet. Nu finns
            istället förhoppningen att vi om några år till största delen endast
            har steriliserade projektdjur (som används för att hitta nya invandrade
            djur) i landet om projektets fortlevnad säkerställs. Den mycket
            snabba populationsutvecklingen utan förvaltningsinsatser kan vara
            svår att föreställa sig. Utvecklingen av mårdhundsavskjutningen
            i Finland kan fungera som en jämförelse där jaktbytet år 1970
            var 800 individer, vilket år 2000 hade blivit 85 000 individer,
            och 170 000 individer år 2012.
          </p>
          <p xml:id="i-3qmvCE6iidaS8BD2Rjp4s1">
            Tyvärr har signaler kommit om en osäker framtid för projektet
            och inblandade intressenter funderar på om det är möjligt att
            upprätthålla de inarbetade och effektiva arbetsformer man har
            fått på plats. Det är stor risk att tidigare satsade resurser
            blir bortkastade om Nordens regeringar drar ned ambitionerna och
            sänker hindren för mårdhundens spridning. Det finns ett framgångsrikt
            projekt på plats som fungerar som en skyddsvall. Kostnaden att
            stoppa en invasiv art i ett tidigt skede är betydligt lägre än
            att bekämpa den eller att hantera riskerna som den ger när den
            väl etablerat sig. Detta görs också mycket tydligt i det förslag
            till ny lagstiftning för att förebygga och hantera det snabbt
            ökande hotet från invasiva arter som EU-kommissionen lade fram
            i september 2013.
          </p>
          <p xml:id="i-QPYtjKq9ht1DViCe4XAtv3">
            Därför är det viktigt att redan nu utveckla nya strategier samt
            framförallt att upprätthålla det etablerade skydd mot inträngande
            som Mårdhundsprojektets fortlevnad innebär. Sett i ett längre
            perspektiv ligger det i allas intresse att våra barn och barnbarn
            även i framtiden ska kunna klappa hundar och plocka bär utan att
            riskera att smittas av dvärgbandmask.
          </p>
        </div>
        <div type="motSignatures">
          <list>
            <item xml:id="i-SwJc5FmkwYa54sKscpR8KK">
              Cristina Husmark Pehrsson (M)
            </item>
          </list>
        </div>
      </div>
    </body>
  </text>
</TEI>
