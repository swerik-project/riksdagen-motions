<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00506">
  <teiHeader>
    <fileDesc>
      <titleStmt>
        <title>Äldrepolitik</title>
        <author corresp="i-6Yv6bDMEdGpsmCZBFnnZk4">av Björn von Sydow m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Äldrepolitik</title>
          <idno type="rdwebb">H002So506</idno>
          <rs type="number">So506</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So506/text</ref>
          <ref type="dokument_url_html">http://data.riksdagen.se/dokument/H002So506</ref>
          <ref type="dokumentstatus_url_xml">http://data.riksdagen.se/dokumentstatus/H002So506</ref>
          <ref type="doc">http://data.riksdagen.se/fil/26CBAC2D-0001-440F-8C75-86029A081C70</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EjPMvKrvi7HdAPnB25iKv8</idno>
            <name>Ingela Nylund Watz</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xc2gauHt5Y4GsTNbgqrrAo</idno>
            <name>Yilmaz Kerimo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WQ7Smnzhqt9wdXhKVRnWUu</idno>
            <name>Sven Britton</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-6Yv6bDMEdGpsmCZBFnnZk4</idno>
            <name>Björn von Sydow</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4NG88U8krkk9AQubiitWt6</idno>
            <name>Christina Zedell</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8nGeKpiWwXMH38WRJhhVLH" type="signed"/>
        <correspContext corresp="i-8nGeKpiWwXMH38WRJhhVLH">
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-EjPMvKrvi7HdAPnB25iKv8"/>
          <note type="signatory" corresp="i-Xc2gauHt5Y4GsTNbgqrrAo"/>
          <note type="signatory" corresp="i-WQ7Smnzhqt9wdXhKVRnWUu"/>
          <note type="signatory" corresp="i-6Yv6bDMEdGpsmCZBFnnZk4"/>
          <note type="signatory" corresp="i-4NG88U8krkk9AQubiitWt6"/>
        </correspContext>
        <correspAction xml:id="i-EMTT3AFvULW2CiU9NNGgd7" type="numbering">
          <date when="2012-10-08"/>
        </correspAction>
        <correspAction xml:id="i-XmvQZSPMs8eFdBZCw66D1t" type="submission">
          <date when="2012-10-05"/>
        </correspAction>
        <correspAction xml:id="i-39Baofs4TcT9tzBQTeKQpF" type="transfer">
          <date when="2012-09-26"/>
        </correspAction>
        <correspAction xml:id="i-7o4PHts2KVqB39FWr9coir" type="assigned"/>
        <correspContext corresp="i-7o4PHts2KVqB39FWr9coir">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BaT89t7SpeyNycv5xCxSCi" type="motHeader"/>
      <div xml:id="i-2wTBegPRm4Km8DxC4x4ZSd" type="motBody">
        <div xml:id="i-6nWG2W1didemQD1QQ5PG4f" type="motProposal" subtype="förslag">
          <head xml:id="i-H6vCuDxQoBUaiXhJURQ7n2">
            Förslag till riksdagsbeslut
          </head>
          <list xml:id="i-8rKhFiB3LSUojwqcDNNy3x" style="ol">
            <item xml:id="i-GezsTZKax49jXhGm5roJvW">
              Riksdagen tillkännager för regeringen som sin mening vad som
              anförs i motionen om behovet av ökad kompetens i äldreomsorgen
              samt bättre villkor för vård- och omsorgsanställda.
            </item>
            <item xml:id="i-7u4v92D8MoRLkpNcA5NWpU">
              Riksdagen tillkännager för regeringen som sin mening vad som
              anförs i motionen om den långsiktiga inriktningen på äldreomsorgen.
            </item>
            <item xml:id="i-XSiaBgqjvXhGGBHxQKJfNT">
              Riksdagen tillkännager för regeringen som sin mening vad som
              anförs i motionen om behovet av ökad kompetens i äldreomsorgen
              när det gäller äldre med invandrarbakgrund.
            </item>
            <item xml:id="i-WcGcu2vXQee2RFhHYbrU7j">
              Riksdagen tillkännager för regeringen som sin mening vad som
              anförs i motionen om behovet av ett hbt-perspektiv i äldreomsorgen.
            </item>
            <item xml:id="i-LwLZ8HxmZpA9XV8iDuZMDw">
              Riksdagen tillkännager för regeringen som sin mening vad som
              anförs i motionen om äldres delaktighet i arbetslivet. 1
            </item>
            <item xml:id="i-BQ3eTDV1Ljhkv8XCQP29ao">
              Riksdagen tillkännager för regeringen som sin mening vad som
              anförs i motionen om behovet av trygga bostäder för äldre.
            </item>
            <item xml:id="i-4seqdkTuDKoV7nweq84MDS">
              Riksdagen tillkännager för regeringen som sin mening vad som
              anförs i motionen om behovet av ett aktivt liv för äldre.
            </item>
          </list>
          <p xml:id="i-ivxUnnETppRv8q1JcQfjZ">
            1 Yrkande 5 hänvisat till AU.
          </p>
        </div>
        <div xml:id="i-4Y6FMJbgiyVHjqPPmeXx89" type="motContent">
          <head xml:id="i-WZ2YZ8xP1jJZZYMHMCnPWw" type="h1">
            En ny äldrepolitik
          </head>
          <p xml:id="i-5Udz8dtdEtB3TinwJoaFDy">
            Varje år får allt fler svenskar möjlighet att uppleva sin hundraårsdag.
            Det är en stor framgång för vårt välfärdssamhälle.
          </p>
          <p xml:id="i-Nb5kVLXCW7nABZB8nC7Ze">
            Att garantera en vård och omsorg av hög kvalitet och på jämlika
            villkor för alla äldre är en av våra stora framtidsutmaningar.
            Det finns de som väljer att möta utmaningen genom att måla upp
            en mörk bild av framtiden. De menar att när antalet äldre ökar
            kommer vi inte att ha råd med en gemensamt finansierad välfärd.
            Men det finns andra framtidsscenarier. Frågan om hur vi ska finansiera
            välfärden i framtiden är en politisk fråga. Det går att utveckla
            en gemensamt finansierad vård och omsorg med hög kvalitet för
            alla äldre det handlar om prioriteringar och politisk vilja.
          </p>
          <p xml:id="i-FAUENUCGQqphokNYJAT3L">
            Förutsättningarna för ett gott liv ser mycket olika ut för olika
            pensionärer. De klasskillnader som finns i samhället under den
            yrkesaktiva tiden blir ofta mer påtagliga efter pensioneringen.
            De som har haft den lägsta inkomsten har också ofta haft de tunga
            och stressiga jobben, vilket för många leder till sämre hälsa
            och kortare livslängd. Ofrivillig deltid är kvinnofällan som följer
            kvinnor hela livet, eftersom låg lön också ger låg pension. Socialdemokratins
            uppgift måste vara att bidra till att skapa förutsättningar för
            ett värdigt, tryggt och meningsfullt liv för alla äldre, oavsett
            bakgrund.
          </p>
          <head xml:id="i-X3HJMxGZ48o7TPKbQyQRTe" type="h1">
            Fler anställda och högre kompetens i äldreomsorgen
          </head>
          <p xml:id="i-EMHF4jin3RPy5wEJoCN8hK">
            Behovet av personal i vård- och omsorgsyrken kommer att öka dramatiskt
            de närmaste åren, inte minst i storstadsregionerna. Enligt en
            prognos från Länsstyrelsen i Stockholms län kommer antalet invånare
            i länet som är 65 år eller äldre att öka med 50 procent till år
            2030, från dagens cirka 300 000 personer till 450 000. Denna utveckling
            kommer att ställa krav på utökad äldreomsorg, hemtjänst och särskilda
            boenden. Om andelarna med särskilt boende är oförändrade kommer
            antalet personer med särskilt boende att öka från dagens 17 000
            till 27 000 år 2030. För hemtjänsten är motsvarande ökning 28
            000 till 44 000 personer. Det är redan idag brist på särskilda
            boenden i flera av länets kommuner, och personaltätheten är lägre
            än riksgenomsnittet i både hemtjänsten och på äldreboenden.
          </p>
          <p xml:id="i-2YaQn9vP7Vn5GQJEfkEWpH">
            Enligt siffror från Arbetsförmedlingen kommer nästan 38 procent
            av Sveriges undersköterskor och vårdbiträden att gå i pension
            fram till år 2025. Det motsvarar närmare 200 000 personer. För
            att möta behovet skulle det behövas 6 400 nya undersköterskor
            varje år.
          </p>
          <p xml:id="i-8bUggJGvjKpXFXasxtG75D">
            Samtidigt har intresset för gymnasieskolans vård- och omsorgsutbildningar
            sjunkit dramatiskt. De senaste tre åren har antalet elever som
            påbörjat en utbildning minskat med 35 procent. I Stockholms län
            är andelen elever som slutför ett omvårdnadsprogram betydligt
            lägre än riksgenomsnittet.
          </p>
          <p xml:id="i-3hugkpa9h8aMJmGJTbBhBf">
            Att ungdomar väljer bort undersköterskeyrket kan förklaras av
            att yrkesgruppen har låga löner, hög arbetsbelastning och att
            deltids- och visstidsanställningar ofta utgör normen i branschen.
            Andelen visstidsanställda inom vård- och omsorgsyrken var nästan
            30 procent förra året. För att locka fler ungdomar till vård-
            och omsorgsyrken måste rätten till heltid garanteras och antalet
            fasta anställningar öka. Det behövs också nationella riktlinjer
            för bemanning i hela äldreomsorgen, i likhet med de riktlinjer
            som nu tas fram inom demensvården.
          </p>
          <p xml:id="i-P4DQakeqsmC5UwMz1JCJbx">
            Omsorgspersonalens kompetens är avgörande för kvaliteten inom
            äldreomsorgen. Statistik från SCB som tagits fram på uppdrag av
            fackförbundet Kommunal visar att endast 41 procent av dem som
            i dag arbetar inom äldreomsorg och barnomsorg har gått vård- och
            omsorgsprogrammet eller barn- och fritidsprogrammet. Omkring 10
            procent har inte någon gymnasiekompetens alls och 49 procent har
            en annan gymnasial utbildning. Kommunerna i storstadsregionerna
            rekryterar störst andel outbildad personal.
          </p>
          <p xml:id="i-Dn3oKagUY37UoQTeEoUK5C">
            Socialstyrelsen har i granskningar av äldreomsorgen påpekat att
            den låga andelen personal med vårdutbildning inverkar negativt
            på kvalitetsutvecklingen och att staten bör vidta åtgärder för
            att öka utbudet av yrkeskompetent omvårdnadspersonal och förbättra
            förutsättningarna för lärande knutet till arbetsplatserna. Vi
            delar Socialstyrelsens oro över utvecklingen. För att säkra kvaliteten
            inom äldreomsorgen är det avgörande att de 200 000 undersköterskor
            och vårdbiträden som snart går i pension ersätts med personal
            som har vårdutbildning. Det behövs ett helhetsgrepp kring anställningsvillkor,
            bemanning samt löne- och kompetensutveckling för att göra omvårdnadsyrket
            mer attraktivt.
          </p>
          <p xml:id="i-XSMSnGFffvcLTYMm7xcW5W">
            Vad som ovan anförs om behovet av ökad kompetens i äldreomsorgen
            samt bättre villkor för vård- och omsorgsanställda bör riksdagen
            som sin mening ge regeringen till känna.
          </p>
          <head xml:id="i-Kgk9SB7bEhtXHYBsCHyVKt" type="h1">
            Vård och omsorg efter behov
          </head>
          <p xml:id="i-U1zXX8mhMFRTHnnqTmvwo">
            De senaste trettio åren har de resurser som läggs på äldreomsorgen
            minskat rejält, trots att de äldre har blivit fler. Enligt en
            rapport från fackförbundet Kommunal har andelen äldre över 80
            år som får offentligt finansierad äldreomsorg minskat från 62
            procent 1980 till 35 procent 2009. Under samma period har chansen
            att få hemtjänst minskat med 43 procent för en person med samma
            behov. Denna utveckling har medfört en dramatisk ökning av anhörigomsorgen.
          </p>
          <p xml:id="i-6nVWJsRbRSuXeMmYJh44S9">
            Det är inte samhällsekonomiskt effektivt att personer i arbetsför
            ålder, oftast kvinnor, slutar arbeta eller går ner i arbetstid
            för att vårda sina föräldrar eller svärföräldrar. Vi måste långsiktigt
            öka ambitionsnivån och de offentliga investeringarna i vården
            och omsorgen för att kunna erbjuda en bra välfärd för dem som
            har behov. Alla äldre ska kunna känna trygghet att vården och
            omsorgen fungerar och håller hög kvalitet. Man ska inte tvingas
            förlita sig på anhöriga för att få en god omsorg.
          </p>
          <p xml:id="i-AsCmq5ixpdRfrchsia4mpU">
            Äldre som behöver vård och omsorg ska ges möjlighet att bestämma
            själva över sitt liv och sin vardag. De ska kunna bestämma när
            de ska stiga upp, lägga sig, komma utomhus och andra viktiga delar
            i vardagen på äldreboendet, liksom välja mellan olika maträtter
            och om de till exempel vill ha vin till maten. Verklig valfrihet
            handlar om att kunna anpassa omsorgen utifrån ens egna behov,
            inte att välja utförare.
          </p>
          <p xml:id="i-NjWqfccxpNAmLR4ow7ehka">
            Vad som ovan anförs om den långsiktiga inriktningen på äldreomsorgen
            bör riksdagen som sin mening ge regeringen till känna.
          </p>
          <head xml:id="i-PJzfHmGsMLmjSbbtfLfpSV" type="h1">
            Ökad kompetens kring äldre med invandrarbakgrund
          </head>
          <p xml:id="i-GM78ZNvFgx6bbuuTDMUH27">
            Personer som har invandrat till Sverige har sämre hälsa än de
            som är födda här. Orsakerna till ohälsa bland äldre invandrare
            är ofta att de emigrerat och upplevt olika typer av trauma, att
            de känner sig ensamma, att de har svårt med språket och att de
            inte kan påverka sin situation och upplever stress.
          </p>
          <p xml:id="i-K4P6EZdaXWRrn719WtoiW1">
            Det behövs ökad kännedom hos omsorgspersonal om hur utlandsfödda
            upplever sin situation och sin hälsa. Vård- och omsorgsutbildningarna
            bör ge kunskap om fysiska och psykiska konsekvenser av emigration
            samt belysa invandrares upplevelser av bemötandet i vården. Genom
            ökad kunskap skulle personalen inom vård och omsorg kunna arbeta
            mer förebyggande och förhindra ohälsa på ett tidigt stadium.
          </p>
          <p xml:id="i-8virPjmpCW8BwvHMnbQg3r">
            När vi blir äldre och behöver stöd och omsorg ska vi inte behöva
            överge vårt språk eller vår kultur och våra traditioner. Tillgången
            till vård och omsorg på hemspråket måste öka. Ett större erfarenhetsutbyte
            mellan kommuner är angeläget för att driva utvecklingen framåt.
            Flera storstadskommuner, exempelvis Botkyrka, använder redan idag
            ett interkulturellt förhållningssätt inom äldreomsorgen och kommunen
            har satt som mål att erbjuda alla äldre möjlighet att möta personal
            som talar det egna språket.
          </p>
          <p xml:id="i-Q1F1BJzcH8WcgqSEVqsBwp">
            Vad som ovan anförs om behovet av ökad kompetens i äldreomsorgen
            kring äldre med invandrarbakgrund bör riksdagen som sin mening
            ge regeringen till känna.
          </p>
          <head xml:id="i-5GQhm1TBb4ga5yGbSQHRV5" type="h1">
            Hbt-perspektiv i äldreomsorgen
          </head>
          <p xml:id="i-LKUGBX6BeFPmNYFgpB3UrD">
            Antalet äldre personer som identifierar sig som homosexuella,
            bisexuella eller transpersoner (hbt) blir allt fler. Trots det
            glöms hbt-perspektivet ofta bort i debatten om vård och service
            till äldre. På vissa håll finns det lokala initiativ som syftar
            till att förebygga och motverka diskriminering av hbt-personer
            och ge äldre hbt-personer bättre förutsättningar att få åldras
            med respekt och integritet, men det saknas initiativ på nationell
            nivå, exempelvis kring utbildning och kompetens hos personalen.
          </p>
          <p xml:id="i-GzYH112VixFrAUd8X4Fggg">
            Hbt-personer har i genomsnitt sämre hälsa än övriga befolkningen.
            Det är därför viktigt att personal inom vård och omsorg för äldre
            har kunskaper och förståelse om hbt-personers livssituation och
            särskilda problematik. Möjligheten att bo tillsammans med sin
            livskamrat av samma kön bör tillgodoses.
          </p>
          <p xml:id="i-P8Ug3ZZwsCrbeNVPQKD6D8">
            Vad som ovan anförs om behovet av ett hbt-perspektiv i äldreomsorgen
            bör riksdagen som sin mening ge regeringen till känna.
          </p>
          <head xml:id="i-TiiKPhKPTf9dquikQiGLGV" type="h1">
            Äldres delaktighet i arbetslivet
          </head>
          <p xml:id="i-KJpb4X8r3ednQPWjf2uLu4">
            Den genomsnittliga pensionsåldern har stigit men det är fortfarande
            bara hälften av befolkningen som jobbar fram till 65 års ålder.
            Orsaken till att människor lämnar arbetslivet i förtid är ofta
            att man är utsliten kroppen orkar inte längre. Det ställer krav
            på att arbetsvillkor och arbetsmiljö förändras så att människor
            inte slits ut i förtid utan orkar jobba fram till pensionsåldern.
            Det behövs mer resurser till forskning kring arbetsmiljöfrågor,
            särskilt kring kvinnors arbetsmiljö.
          </p>
          <p xml:id="i-6uoDxDqsdKKWvSnCjevkGM">
            Andra lämnar arbetslivet i förtid på grund av arbetslöshet, att
            ens kompetens inte efterfrågas eller att man är utsatt för åldersdiskriminering.
            För att komma till rätta med åldersdiskriminering behövs en attitydförändring
            som uppvärderar den erfarenhet som finns på våra arbetsplatser.
            Erfarna medarbetares kompetens ska tillvaratas, till exempel som
            mentorer och handledare till yngre och nyanställda. Alla ska ges
            möjlighet till ett livslångt lärande som ger förutsättningar att
            hänga med i utvecklingen på jobbet eller byta bana i yrkeslivet.
          </p>
          <p xml:id="i-CT63E15b17KWpdAMEMBGr9">
            Vad som ovan anförs om äldres delaktighet i arbetslivet bör riksdagen
            som sin mening ge regeringen till känna.
          </p>
          <head xml:id="i-QXKN9L1TpvHSdS7qBk8o3M" type="h1">
            Försämrad bostadssituation för äldre
          </head>
          <p xml:id="i-K8KcmxStMsW5NrS4DTbH3q">
            För att garantera alla äldre ett bra boende är det viktigt att
            utveckla nya boendeformer för äldre. Trygghetsboende är ett exempel
            på en ny boendeform för äldre som kan komplettera seniorbostäder
            och särskilda boenden. De äldre bör bli mer delaktiga i diskussionerna
            kring olika boendealternativ inom ramen för kommunernas boendeplanering.
          </p>
          <p xml:id="i-6vJmGETSvvrVNEbZmhK7eX">
            Det är positivt att regeringen nu tydliggör att äldre par ska
            ha möjlighet att flytta till ett äldreboende tillsammans och inte
            behöva splittras från varandra. Att få flytta med sin partner
            till ett särskilt boende ska vara en rättighet, samtidigt som
            den som inte vill flytta med ska ha en tydlig möjlighet att avstå.
            Det är dock viktigt att reda ut vilka rättigheter den medflyttande
            parten har om den partner som beviljats platsen i särskilt boende
            avlider. Det ska även finnas möjlighet för äldre att ta med sig
            sina husdjur när de flyttar till ett äldreboende.
          </p>
          <p xml:id="i-CCbpD3bXEnQagiMky3J4bv">
            Utförsäljningen av hyreslägenheter har på många håll, inte minst
            i storstadsområdena, minskat tillgången till bostäder. Det har
            försvårat möjligheten för äldre med begränsad ekonomi att byta
            till en bättre anpassad lägenhet, exempelvis till ett bostadshus
            med hiss.
          </p>
          <p xml:id="i-C1KsiYkv2og8BudJv9WL5t">
            Bostaden är en förutsättning för en trygg tillvaro. I dag råder
            det på många håll brist på alla former av boenden för äldre, inte
            minst särskilda boenden där antalet platser stadigt minskar. För
            att vända utvecklingen och möta de kommande demografiförändringarna
            behövs nya nationella initiativ.
          </p>
          <p xml:id="i-FZc9sEbrNrT5UkmBdWUHBM">
            Vad som ovan anförs om behovet av trygga bostäder för äldre bör
            riksdagen som sin mening ge regeringen till känna.
          </p>
          <head xml:id="i-MJPSmDsqqgDac11d2gDFT8" type="h1">
            Ett aktivt liv ger bättre folkhälsa
          </head>
          <p xml:id="i-LwT8neQd7sdoA8ytAwXjXk">
            Av alla i åldersgruppen 65 år och äldre är det bara 9 procent
            som får hemtjänst och 5 procent som bor i särskilda boendeformer.
            För dem som är 80 år och äldre är motsvarande siffror 23 procent
            respektive 14 procent. Övriga personer i åldersgruppen klarar
            sig själva. För dem är social samvaro, tillgång till fritidsaktiviteter
            och känslan av delaktighet avgörande för den fysiska och psykiska
            hälsan.
          </p>
          <p xml:id="i-3QPrTYMoDQhfL2eijmMmzo">
            Flera studier visar att hög aktivitetsnivå bland äldre minskar
            sjukdomar och ökar livslängden. Många funktionsnedsättningar hos
            äldre är effekter av en passiv livsstil. Forskning visar också
            att ensamhet och social understimulering är en kraftig riskfaktor
            för äldre medan kulturell stimulans främjar både den psykiska
            och fysiska hälsan.
          </p>
          <p xml:id="i-TfGpwDx18eGbEZNjXpkvzu">
            Det lokala arbetet att främja äldre människors delaktighet i
            samhällslivet bör stimuleras och kanske till och med premieras.
            Det är viktigt att delar av kulturpolitiken riktar sig till äldre,
            samt att det satsas på parker, grönområden och fritidsaktiviteter
            för alla åldrar.
          </p>
          <p xml:id="i-YE8nBiWJcdwGXbh9LdVTnR">
            Vad som ovan anförs om behovet av ett aktivt liv för äldre bör
            riksdagen som sin mening ge regeringen till känna.
          </p>
        </div>
        <div xml:id="i-4U1n4SVvAgXHbkFQRD13aJ" type="motSignatures">
          <list xml:id="i-CGH5nXy621PvMiYU8aVvGb">
            <item xml:id="i-HaabQm4iqoqtABTPT1Bgs2">
              Björn von Sydow (S)
            </item>
            <item xml:id="i-Qyi3cS7nk9cK23b7RKKLVv">
              Yilmaz Kerimo (S)
            </item>
            <item xml:id="i-Y6x7TtwqH2UhVPvBHK2YWg">
              Kurt Kvarnström (S)
            </item>
            <item xml:id="i-TgKNBKKd2F4zegrYH6Tebh">
              Catharina Bråkenhielm (S)
            </item>
            <item xml:id="i-HHYBS3SQLJxhUdyiQkuyUM">
              Ingela Nylund Watz (S)
            </item>
            <item xml:id="i-4e7mLrMPjKmsqGeBmniLis">
              Christina Zedell (S)
            </item>
            <item xml:id="i-GsMzN28HbeWsPEFLeSo6FK">
              Sven Britton (S)
            </item>
          </list>
        </div>
      </div>
    </body>
  </text>
</TEI>
