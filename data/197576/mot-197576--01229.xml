<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--01229">
  <teiHeader>
    <fileDesc>
      <titleStmt>
        <title>om införande av sommartid</title>
        <author>av herr Ekinge </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om införande av sommartid</title>
          <idno type="rdwebb">FZ021229</idno>
          <rs type="number">1229</rs>
          <ref type="dokument_url_text">http://data.riksdagen.se/dokument/FZ021229/text</ref>
          <ref type="dokument_url_html">http://data.riksdagen.se/dokument/FZ021229</ref>
          <ref type="dokumentstatus_url_xml">http://data.riksdagen.se/dokumentstatus/FZ021229</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N16CyWGXKPMH81skqLzWmr</idno>
            <name>BERNT EKINGE</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7VXKa1GwyKFkqUUdcko7B1" type="signed"/>
        <correspContext corresp="i-7VXKa1GwyKFkqUUdcko7B1">
          <note type="signatory" corresp="i-N16CyWGXKPMH81skqLzWmr"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__1229/mot_197576__1229-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1975/76:1229
          </p>
          <p>
            av herr Ekinge om införande av sommartid
          </p>
          <p>
            Med anledning av motioner till 1974 års riksdag om införande
            av som- martid eller alternativt östeuropeisk tid konstaterade
            näringsutskottet i sitt betänkande NU 1974:26 att en internordisk
            arbetsgrupp behandlar frågan och att resultatet av utredningsarbetet
            beräknas föreligga sommaren 1974. Den nämnda utredningen framlade
            sitt betänkande Sommartid/Ny nor- maltid i Norden i juli 1974.
            Utredningen redovisar de för- och nackdelar som kan vara förknippade
            med införande av sommartid eller ny normaltid (östeuropeisk tid).
            I fråga om den energibesparing som införandet av sommartid eller
            ny normaltid skulle kunna ge, anser utredningen att det endast
            kan bli fråga om marginella effekter på energiförbrukningen. Men
            utredningen understryker dock att även dessa marginella effekter
            motsvarar betydande ekonomiska värden. Beträffande kommunikationerna
            framhåller utredningen att de nackdelar som förts fram främst
            haft med den internationella trafiken att göra. Sam- tidigt sägs
            att en stor del av problemen inom kommunikationssektorn vid införandet
            av sommartid reduceras vid övergång till ny normaltid. Pro- blemen
            är nämligen i hög grad kopplade till extra insatser vid varje
            om- ställningstillfälle, vid sommartid vår och höst. De negativa
            konsekvenserna vid övergång till ny normaltid blir väsentligen
            en engångsföreteelse. Problemen för jordbruket har framförts av
            dess organisationer i alla de nordiska länderna, starkast i Sverige.
            Problemen hänför sig bl. a. till dagg- förekomsten och förläggningen
            av arbetstiden med avseende härpå. Ut- redningen framhåller emellertid
            att skillnaden i soltid mellan t. ex. östra Svealand i Sverige
            och västra Jylland i Danmark är med nuvarande tids- beräkning
            inemot 50 minuter. Östra Mellansverige skulle vid sommartid eller
            ändrad normaltid få föga större skillnad mellan normaltid och
            soltid än vad som redan i dag finns på västra Jylland eller inom
            Finland på Åland. Det betyder att de eventuella problem man skulle
            få med daggförekomsten i östra Sverige skulle bli desamma som
            man i dag har på västra Jylland. Utredningens uppfattning är att
            problemen som sammanhänger med dagg- förekomsten inte blir större
            än att de kan bemästras. I de tidigare överväganden som gjorts
            om införande av sommartid eller ny normaltid har ett huvudargument
            för en sådan ändring varit de positiva effekterna från hälsosynpunkt.
            Ändrad tidsberäkning gör det möjligt att utnyttja dagsljuset bättre.
            Det innebär fördelar på två sätt, dels har den ultravioletta strålningen
            i solljus och dagsljus en direkt positiv verkan på den mänskliga
            organismen, dels stimulerar mera dagsljus till mera ute-
          </p>
          <pb facs="riksdagen-motions-pdf/data/197576/mot_197576__1229/mot_197576__1229-002.pdf"/>
          <p>
            Mot. 1975/76:1229 15
          </p>
          <p>
            vistelse. Solljusets ultravioletta strålning har en fysiologisk
            betydelse. Genom bestrålning alstras i huden på fotokemisk väg
            vitaminet D som är nödvändigt för kroppens och bensystemets tillväxt
            och för normal ämnesomsättning. Det är också uppenbart att dagsljuset
            i motsats till mörkret har en allmän stimulerande effekt. I fråga
            om trafiksäkerheten framhåller utredningen att införande av som-
            martid eller ny normaltid bör få till följd att antalet trafikolyckor
            minskar. En ändrad tidsberäkning som ökar antalet ljusa timmar
            under eftermiddagen bör även få till följd en minskning totalt
            sett av antalet trafikskadade barn. Det har påpekats att de ljusa
            nätterna i Norden i och för sig har ett attraktionsvärde för turistlivet
            och att detta skulle öka om sommartid införes. En timmes tidsförskjutning
            under sommaren betyder att mörkrets inbrott i stora delar av Norden
            i september skulle komma att ske vid samma tidpunkt som med nuvarande
            tidsberäkning är vanligt i augusti. En opinionsundersökning som
            gjordes i Norge i februari 1974 visar att det f.n. finns en majoritet
            av den norska befolkningen som är positiv till ändrad normaltid.
            55 96 var för, medan 21 96 var motståndare. Norge hade sommartid
            under åren 1958-1965. Några opinionsundersökningar av mot- svarande
            slag har icke gjorts i de andra nordiska länderna. Vad som hänt
            i frågan sedan betänkandet framlades i juli 1974 framgår av Nordiska
            ministerrådets Berättelse rörande det nordiska samarbetet som
            avlämnats till Nordiska rådets 24:e session 1976. Det framhålles
            i fråga om sommartid att Ministerrådet konstaterade i början av
            1975 att förut- sättningar för att gemensamt införa en ändrad
            tidsberäkning i Danmark, Norge och Sverige icke fanns, vilket
            var en viktig utgångspunkt för genom- förandet av reformen. Även
            om det är värdefullt att införandet av sommartid eller ny normaltid
            (östeuropeisk tid) införes samtidigt i de berörda nordiska länderna,
            måste dock framhållas att förutsättningarna är något olika och
            att frågan därför bör prövas i varje land för sig. För Sveriges
            vidkommande innebär den nuvarande tidsberäkningen att vi har samma
            tidsberäkning som Norge och Danmark och i förhållande till Finland
            en timmes skillnad. En övergång till östeuropeisk tid skulle innebära
            att vi finge samma tidsberäkning som Finland och en timmes tidsskillnad
            i förhållande till Norge och Danmark. Med hänsyn till de uppenbara
            fördelar som införande av sommartid eller övergång till östeuropeisk
            tid skulle ha, synes det angeläget att frågan snarast tas upp
            till ingående prövning.
          </p>
          <pb facs="riksdagen-motions-pdf/data/197576/mot_197576__1229/mot_197576__1229-003.pdf"/>
          <p>
            Mot. 1975/76:1229
          </p>
          <p>
            Med hänvisning till vad ovan anförts hemställs att riksdagen
            hos regeringen begär förslag om införande av som- martid eller
            alternativt östeuropeisk tid, att träda i kraft snarast möjligt
            varvid i första hand skall eftersträvas ett genomförande av reformen
            samtidigt i de berörda nordiska länderna.
          </p>
          <p>
            Stockholm den 27 januari 1976
          </p>
          <p>
            BERNT EKINGE (fp)
          </p>
          <p>
            GOTAB 51127 Stockholm 1976
          </p>
        </div>
      </div>
    </body>
  </text>
</TEI>
