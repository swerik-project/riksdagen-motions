<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1919/mot_1919__fk__113/mot_1919__fk__113-001.pdf"/>
      <div type="motHeader" xml:id="i-Jc8Rjo3TvRtsWLerMYDMbC">
        <div type="motTitle" xml:id="i-3nVfJgY3af2KVUAJpwVtnB"/>
        <div type="motSubmissionInfo" xml:id="i-PfXBc51aHbe9HSEkQakyrW"/>
      </div>
      <div type="motBody" xml:id="i-HbUfttXaNyMfM5YLRVsiT2">
        <div xml:id="i-G8GmCNa2gB4aYt1ntfrvz1">
          <p xml:id="i-Qx17o7NPtxbvUSPUWLmPau">
            Motioner i Första kammaren, Nr 113. 9
          </p>
          <p xml:id="i-MUeK13kGkcwycuCELXUbXH">
            Nr 113.
          </p>
          <p xml:id="i-FTt1mEUoFvzVU2uNv6Gnga">
            Av herr Hellberg, om vidtagande av åtgärder för inrymmande i
            skolundervisningen av upplysning och utbildning i levnadsvett
            och humanaitet.
          </p>
          <p xml:id="i-W5a2FXyQRawZAKv3mGrAQ8">
            Ingen samhällskultur kan vila annat än på individuell kultur.
            Carl Lindhagen (i första kammaren den 16 januari 1919).
          </p>
          <p xml:id="i-5tWm7QFY7T6pA5qSpQxFQC">
            Inte blott i folkens yttre utan även i deras inre förhållanden
            är det en trängande uppgift för den nya tid, som nu börjar, att
            söka utrota den anda, som fört till världskriget och fått sin
            dom däri. Detta fruktansvärda krig har genomlidits förgäves, om
            inte den en- hälliga avsky, som det uppväckt, förmår driva fram
            ett nytt samliv mellan staterna, grundat på rättens och fredens
            principer, på en radikal förne- kelse av den fördärvbringande
            politik, som predikat och praktiserat grund- satserna, att makt
            går före rätt och att blod och järn utgöra det rätta lösemedlet
            för folkens stora frågor. Men förnyelsen behöver sträckas även
            till individernas samliv. Aven det har till allas olycka i hög
            grad varit behärskat av maktlärans brutalitet. Den dubbelmoral,
            som gjort makten till högsta princip i staternas och rätten i
            enskildas mellanhavanden, har inte kunnat bevara denna åtskilnad.
            Särskilt under den tid, som kunde kallas världskrigets förberedelsetid,
            har med den exempellösa materiella utveckling, som utmärkt denna
            maskinismens, storindustrialismens, stor- kapitalismens och socialismens
            blomstringsperiod, följt en maktlystnad, som kallblodigt trampat
            ned de högre mänskliga värdena under sin ävlan efter denna världens
            goda. Den själviskhet, vilken förut hade ansetts till- höra människans
            syndiga natur, betraktades allt allmännare som berättigad, ja
            berömvärd duktighet, när den brukade snart sagt vilka medel som
            helst för att uttränga eller nedslå medtävlare och motståndare,
            och den hänsyn och skyldighet mot nästan, som förr åtminstone
            bekänts med läpparne, Bihang till riksdagens protokoll 1919. 3
            saml. 42 häft. (Nr 111—2113.) 2
          </p>
          <pb facs="riksdagen-motions-pdf/data/1919/mot_1919__fk__113/mot_1919__fk__113-002.pdf"/>
          <p xml:id="i-77SsUrr2s5gAF9k9cKQ9LF">
            10 Motioner i Första kammaren, Nr 113.
          </p>
          <p xml:id="i-AifxUg5t2T5ByhqGnKNEeE">
            om också inte i hjärta och gärning, föraktades allt mer som opraktisk
            och löjlig sentimentalitet. Under den klent skyddande förklädnaden
            av modärn kapacitet återtog sålunda den forntidsegoism, som varit
            religionens och civilisationens huvudmotståndare av begynnelsen,
            alltmer sitt gamla välde över själarne. Men denna maktdyrkans
            ande inom samhällena är närmaste frände till våldspolitiken mellan
            staterna och har varit dess bästa bundsförvant. Båda bära i sin
            samverkan skuld till det största återfall i urtidsbarbari som
            mänskligheten genomgått, och mot båda erfordras därför nu verk-
            samma skyddsåtgärder. De garantier mot kriget, som staterna samfällt
            kunna uppresa, bli inte betryggande med mindre än de komma att
            stödjas av en ny sambhörighetens, rättvisans och humanitetens
            goda ande inom samhällena. Huru skall då en sådan kunna uppkomma?
            Den strävan till allt mer demokratiska samhällsskick, som under
            och efter kriget så starkt har framträtt, uttrycker otvivelaktigt
            en folkens in- stinktiva förlitan på den allmänna medborgerliga
            likställighetens innebo- ende förmåga att omdana stater och folk
            till det rätt- och fredssinne, som inte blott utdömer makt och
            våld vid slitningen av deras tvister utan som även ur individernas
            inbördes förhållanden utesluter övermakt och maktmissbruk. Den
            kommunala och politiska rättslikheten skall, väntas det, som naturlig
            konsekvens medföra även en allt mer genomgående eko- nomisk och
            social likställighet. Och i samma mån som alla så komma att känna
            sig mera likvärdiga, skall också efterhand uppstå ett vaknare
            sam- hörighetsmedvetande, allmännare omsorg och ansvar för allas
            rätt och väl. Detta är ock säkerligen i huvudsak riktigt. Men
            det får dock inte tagas för givet, att en demokratisk samhälls-
            ordning liksom automatiskt skall omskapa människornas viljeriktning
            från en trångt egoistisk till en vidsynt altruistisk. Egenintressena
            utveckla nog även i demokratier sin förmåga att breda ut sig och
            uttränga andra. Endast motvilligt böja de sig även där under ett
            högre och allmänt in- tresse, under plikt- och ansvarskänslan
            gent emot andra och för allas bästa. Denna känsla behöver därför
            målmedvetet uppodlas. Och behovet av en sådan folkets uppfostran
            till humanitet och allmänanda måste det därför bli en av den nya
            tidens angelägnaste uppgifter att fylla. Mot den folkuppfostran
            våra läroanstalter hittills givit har ofta an- märkts, att den
            haft en alltför teoretisk karaktär och inte tillgodosett ut- bildningen
            för livets praktiska värv. Likaså har det anmärkts, att den allt
            för ensidigt riktat sig på den intellektuella sidan av barnens
            själsliv och för mycket försummat känslan av viljan, den företrädesvis
            karaktärsbe-
          </p>
          <pb facs="riksdagen-motions-pdf/data/1919/mot_1919__fk__113/mot_1919__fk__113-003.pdf"/>
          <p xml:id="i-PwLeuafcuvCa7BsrJ4141E">
            Motioner i Första kammaren, Nr 115. 11
          </p>
          <p xml:id="i-Ut8tbWGbsqSG9efPNMpcXH">
            stämmande sidan. — Den förra anmärkningen har fått sitt berättigande
            erkänt på det mest effektiva sätt genom den folkundervisningens
            utvidg- ning med yrkesskolor, som beslöts av fjolårets riksdag.
            Den senare an- märkningen kvarstår däremot allt fortfarande som
            ett obeaktat klagomål. Det skolämne, som skulle öva en direkt
            karaktärsdanande inverkan på lärjungarne, är religionsundervisningen.
            Mot den kan emellertid alltjämt den först anförda anmärkningen
            med fullt fog riktas: att den är genom- gående allt för teoretiskt
            anlagd, att även den går ut på minneskunskap och därför blir i
            hög grad praktiskt ofruktbar. Katekesen är fortfarande förhärskande
            inom denna undervisning i folkskolan och de allmänna läro- verkens
            lägre klasser, och den läres merendels som en utanläxa, vars till-
            lämplighet på det dagliga livet blir mycket ringa. Den teologi,
            som läses i de allmänna läroverkens högre klasser, blir inte heller
            mer givande i nyssberörda hänseende. Våra läroanstalter ge med
            ett ord i det stora hela sina lärjungar ringa eller ingen levande
            väckelse och ledning i den per- sonliga bildningens mest centrala
            och viktiga del, den som avser deras förhållande till andra människor
            under livets olika och mångahanda om: ständigheter. — Väl finns
            det här och var goda lärare, som med riktig känsla för ett stort
            behov bemöda sig att i någon mån fylla denna brist. Men i det
            stora hela rör sig den ifrågavarande undervisningen på ett teologiskt-dogmatiskt
            plan, som ligger ganska fjärran från den tillvaro, i vilken barnens
            dagliga liv går fram. Försök att åstadkomma en reform av denna
            sterila undervisning ha gjorts från olika håll och i något olika
            syften utan att hittills medföra något resultat. De komma helt
            visst att fortsättas, till dess det sega mot- stånd, som in i
            det tjugonde århundradet lyckats bevara såsom &gt;»barna- lära&gt; ett
            för barn alldeles olämpligt kyrkodogmatiskt kompendium från 1500-talet,
            nödgas vika. Men under förbidan på detta resultat och för övrigt
            alldeles oberoende därav borde ett under alla förhållanden välbe-
            hövligt, nytt och praktiskt moment i den för karaktärsutbildning
            avsedda delen av skolundervisningen kunna införas. Det torde inte
            bli så svårt att för det bereda rum inom de många kristendomstimmarne
            — om också för den skull något av det, som utfyllt dessa, skulle
            få maka åt sig något litet, så skedde därmed endast det berättigade,
            att det mindre viktiga får vika för det mera viktiga — och det
            kunde även lämpligen infogas i den medborgarkunskap, som hädanefter
            skall meddelas på folkundervisningens överstadier. Det nya moment,
            som sålunda borde införas i vår folkuppfostran, skulle, såsom
            redan antytts, avse att göra den högsta moralnormen för personliga
            förhållanden mellan människor mer än hittills levande och
          </p>
          <pb facs="riksdagen-motions-pdf/data/1919/mot_1919__fk__113/mot_1919__fk__113-004.pdf"/>
          <p xml:id="i-93L5TMebciAtQDaWyh6yUa">
            12 Motioner i Första kammaren, Nr 113.
          </p>
          <p xml:id="i-UbeaU3c4XAQDaHwpUgfx7Q">
            verksam i dessa förhållanden genom att giva barnen och ungdomen
            väckelser och anvisningar till dess ständiga användning i deras
            dagliga liv. Då den kristna religionens »yppersta bud»: att älska
            nästan som sig själv eller att göra mot andra vad man vill, att
            de skola göra mot en själv — fastän lärt och predikat i så många
            århundraden — åstadkommit jämförelsevis så ringa verkan, beror
            det visserligen främst på människo- naturens motspänstiga själviskhet.
            Men säkerligen beror det i sin mån också därpå, att det allt för
            mycket uppfattats som ett högt religiöst krav, vilket har föga
            tillämplighet på det alldagliga livet. Det har ingått som ett
            led i den söndagsreligion, vilken skiljer sig minst lika mycket
            från det vanliga levnadssättet som söndagen skiljer sig från vardagarne.
            Det behöver ned- och inflyttas i vardagslaget. Det behöver inövas
            till praktiskt bruk i allt mänskligt umgänge, göras till regel
            för allmänt gott lev- nadsvett. För denna användning kan det uttryckas
            i den enkla satsen: tänk på andra — d. v. s. försätt dig i deras
            ställning, tänk dig att du själv vore den du talar om eller med,
            bedömer eller behandlar, tänk efter hur du då med rätt skulle
            begära att bli bemött av en person i din egen ställ- ning, och
            uppför dig därefter, så långt du förmår. All orättfärdighet, all
            råhet och grymhet, allt barbari som begås i världen förövas av
            sådana, som aldrig lärt sig att tänka på andra, aldrig vant sig
            att räkna med den möjligheten, att de en gång och snart nog själva
            kunna bli gamla och svaga, sjuka, värnlösa, tröst- och hjälpbehövande.
            En var åter, som känt sig träffad i sitt inre av en sådan den
            egna eftertankens påminnelse om sin dödlighet, om människoödenas
            obeständighet och växling — han är löst ur den själviskhetens
            förbannelse, som utgör roten till allt ont i människors värld.
            Därför är det a och o i all kultur, som förtjänar sitt namn, att
            själviskhetens envälde brytes och att de osjälviska egenskaperna:
            rättskänsla, skonsamhet, hövlighet, välvilja, omtanke för andra,
            hjälpsamhet och offervillighet göras till motvägande makter i
            sinnena. Det är det cen- trala och kardinala i all personlig förädling.
            Men därför behöver också detta levnadsvett i ordets vidaste mening
            grundläggas och befästas i barndomen, när sinnet är mottagligast
            och de mest livsbestämmande intrycken avsätta sig däri. Och det
            skall då med- delas på ett sätt som är bäst lämpat för detta åldersskede.
            Det skall inte givas i abstrakta lärosatser utan i levande och
            åskådliga framställningar, i tillämpning på fall och tillfällen
            ur den händelsevärld, som är barnet välbekant och förtrogen. Det
            skall visas vara användbart och oumbärligt i dess eget dagliga
            liv, för så vitt detta skall gestalta sig väl och lyckligt, det
            skall framhållas såsom det utmärkande för varje fin och bildad
            män-
          </p>
          <pb facs="riksdagen-motions-pdf/data/1919/mot_1919__fk__113/mot_1919__fk__113-005.pdf"/>
          <p xml:id="i-JkbDCgVMZxzNKgz8WZrh4b">
            Motioner i Första kammaren, Nr 113. 13
          </p>
          <p xml:id="i-83ATd5y2Gx1nwddZT4skss">
            niska, det som skiljer vida mer än någon klasskillnad, själva
            personlig- hetens adelsmärke, och det skall ställas i sammanhang
            med den högsta moraliska fullkomningen såsom dennas förutsättning
            och livsprincip. Så skola allt ifrån början de ungas sinnen praktiskt
            inriktas på rättvisans och humanitetens ideal såsom det väsentligaste
            av allt för deras kommande liy och inövas i dess användning på
            alla mötande förhållanden till med- människor, så att det småningom
            genom vana blir deras andra natur att låta sig ledas därav i tankar,
            tal och handling. Men, invändes det kanske, denna uppfostran till
            verkligt levnadsvett skall ges i hemmen, inte i skolorna. För
            visso vore det önskvärt, att den kunde ges i hemmen. Men hur många
            hem kunna eller ens vilja ge den? Säkerligen jämförelsevis få
            — av olika orsaker. De flesta skulle vara oförmögna därtill. Skall
            den nämnda uppfostran komma folket i dess helhet till del — och
            det är det ange- lägna —, så måste den därför ges i skolorna.
            Sedan kommer naturligtvis hemmens medverkan, där den kan ges,
            som ett gott understöd, liksom allmänheten genom sin opinion kan
            och bör befrämja det goda verket. Naturligtvis stöter det emot
            en fördom hos många att föreslå till upptagning på skolornas läroplan
            ett »ämne&gt;»,som man vant sig att anse för en det praktiska livets
            angelägenhet. Men lika litet ute i detta prak- tiska liv som i
            hemmen kunna alla unga få den vägledning och utbildning däri som
            de så väl behöva. Och när skolorna meddela lärjungarne under-
            visning om de högsta moralbuden, varför skulle de då inte även
            kunna meddela dem den så ' viktiga praktiska handledningen i dessa
            buds till- lämpning i det dagliga livet? Det kan möjligen ytterligare
            invändas, att vad, som inhämtas i skolan, inte får den verkande
            och produktiva kraft för karaktärsbilningen som om det upptagits
            utanför skolrummets väggar: När ungdomen &gt;»trampat ut barnskorna&gt;,
            röjer den ofta nog en viss benägenhet att frigöra sig från skolans
            inflytande och kasta över bord vad denna har lärt. Sådant som
            förbjudits i skolan, får då lätt en stark lockelse, och att uppresa
            sig mot skolans åskådningssätt är för många den första myndighetsyttringen.
            — Detta är nog sant. Men mycket, som sålunda ringaktas och ratas
            av den ungdomliga självgodheten, kan dock längre fram i livet
            komma till sin rätt. Och oviljan emot det kan också ha sin förklaring,
            delvis måhända sin ursäkt, dels i dess egen beskaffenhet, dels
            i meddelelsesättet. — Varken den ena eller den andra anledningen
            till en sådan ovilja borde dock kunna befaras i fråga om den undervisning
            det här gäller. Rätt meddelad borde den i hög grad vara ägnad
            att anslå de ungas lättväckta lust att tillägna sig vad som ger
            förmån och trevnad i umgänget med människor,
          </p>
          <pb facs="riksdagen-motions-pdf/data/1919/mot_1919__fk__113/mot_1919__fk__113-006.pdf"/>
          <p xml:id="i-WwfhTyY6mf5PrzdZ167B2f">
            14 Motioner i Första kammaren, Nr 113.
          </p>
          <p xml:id="i-6FS6nBjqb6sYKgZE2pYRCe">
            i fall de skulle vara okänsliga för dess djupare motiv. Och det
            skulle genom föreskrifter och anvisningar för lärarne, så långt
            som det är möjligt sörjas för, att denna undervisning inte finge
            sjunka ned i pedanteri och slentrian utan tvärtom gjordes så konkret
            och för verkligheten lämpad, att den måste beröra alla, som inte
            äro alldeles omottagliga och obildbara i detta viktiga avseende.
            Ty det bildningsarbete, varom här är fråga kan endast då få någon
            varaktig framgång, om det lyckas att till bundsförvant vinna de
            ungas inre begär efter något, som de anse eftersträvansvärt. Pliktpåbud
            bli ofta, troligen oftast, verkningslösa. Det som skall bli frukt-
            bärande får inte tillägnas och utföras av sur skyldighet utan
            skall för- nimmas som en inneboende böjelses tillfredsställelse.
            Men kan någon sådan böjelse väntas uppstå i detta fall? — Visser-
            ligen vill det väl tyckas, att ungdomen, lämnad åt sin egen natur,
            ofta, kanske oftast, strävar efter helt andra mål, motsatta det
            här angivna. Men är det inte måntro mången gång åtminstone därför,
            att den inte blivit väckt till något annat? Den uppträder obelevat
            och otillständigt därför, att den inte fått någon erfarenhet av
            det behag och den fördel som följer med ett bättre beteende. Det
            vore väl fåfängt att hoppas på en allmän högre kultur, om humaniteten
            inte verkade så välgörande i utövningen både på givare och mottagare.
            Men denna välgörande verkan uppenbarar sig vid första försök att
            praktisera den enklaste och alldagligaste hövlighet. »Hövlighet
            är barmhärtighetens syster, som utsläcker hat och bevarar kärlek&gt;,
            lyder ett yttrande, som tillskrives den helige Franciscus av Assisi.
            Låt bara en människa, som händelsevis, t. ex. på en resa, sammanträffar
            med en annan, bevisa denna en liten artighet eller göra honom
            någon obetydlig tjänst av fri god vilja att underlätta och hjälpa
            — båda skola genast erfara en värmande känsla av välbehag. De
            skola förnimma en aning om den lycka i samvaron, som det är den
            äkta mänskliga själsför- ädlingens privilegium att kunna bereda
            och som, om den bleve mera all- män, skulle skapa ett nytt, blidare
            och lättare samhällsklimat. Men det, som medför en så omedelbart
            och påtagligt glädjebringande verkan, borde det finnas god utsikt
            att väcka de ungas lust att tillägna sig och utbilda till vacker
            färdighet och fulländning. Det borde, om det överallt bleve odlat
            vid deras uppfostran, snart nog kunna tränga igenom och angiva
            tonen ibland dem, så att det bleve en ambitionssak, ja, om så
            vore, även ett mål för fåfängan att inte brista i uppfyllelsen
            av dess krav. Men slutligen invända tilläventyrs religionsundervisningens
            speciella målsmän, att kraften till ett i allo gott uppförande
            skall givas och stärkas genom en levande kristendom och inte genom
            någon utbildning i levnads- vett och humanitet. — Den invändningen
            utgör dock i själva verket snarast
          </p>
          <pb facs="riksdagen-motions-pdf/data/1919/mot_1919__fk__113/mot_1919__fk__113-007.pdf"/>
          <p xml:id="i-6648E8Wq9TCQA7W6yGcbqj">
            Motioner i Första kammaren, Nr 113. 15
          </p>
          <p xml:id="i-EtQXAjV4Wc5xBZ9VjzzYNG">
            en' bekräftelse. 'Ty — såsom redan förut i denna framställning
            utvecklats — det som med den här förordade utbildningen åsyftas
            är just att göra kristendomens centrala moralprincip till något
            verkningsfullare i de ungas sinnen än ett minnesmoment ur en läxa:
            göra den till en levande kraft, praktiskt verksam i vars och ens
            vardagsliv och vardagslag. Det har varit det stora och olyckliga
            psykologiskt-pedagogiska misstaget i kristendoms- undervisningen,
            sådan den hittills varit anordnad, att den — såsom också förut
            framhållits — givit en väsentligen teoretisk kunskap, som därtill
            mest rört frågor, vilka för de unga haft liten eller ingen aktualitet.
            Ty endast sådant som ligger inom deras ålders räckvidd och som
            kan om- sättas i utövning på ett eller annat sätt inom deras egen
            omgivning kan bli verkligt betydelsefullt för deras själs- och
            karaktärsutveckling. Det är så grunden till denna skall läggas,
            att den bygges på de enklaste och påtagligaste moraliska fakta.
            Grunden skall så att säga läggas på jorden — hur högt den blivande
            byggnadens tinnar än en gång må nå upp, så måste grunden läggas
            på jorden, alldeles som fröet till även det högsta träd måste
            läggas i jorden. Det är en lag som av ingenting rubbas. Behövligheten
            av en sådan uppfostran till levnadsvett och humanitet, som här
            angivits, torde svårligen av någon kunna på allvar bestridas.
            Vårt folk är för visso i allmänhet godlynt och välvilligt och
            äger gynnsamma förutsättningar för personlig kultur. Men ännu
            saknar det i hög grad — och det gäller visst inte blott de lägre
            samhällslagren — denna kultur i den allmänna samlevnaden, och
            den utgör dock ett slags förgård till den högre humanitet, som
            varje folk måste söka uppnå, för så vitt det vill hävda sin plats,
            sin rätt att vara till i den mänskliga utvecklingen. En viss —
            stundom av blyghet vållad — stelhet och tölpighet är det oskyl-
            digare uttrycket för denna brist. Ofta nog går den till ohövlighet
            och hänsynslöshet, inte så sällan rent av till en råhet, som röjer
            sig i lust att störa och stöta, kränka och såra. Överhuvud kan
            det svenska folket inte göra anspråk på att kallas för något högtstående
            kulturfolk i sitt umgän- gessätt. Andra folk ha hunnit betydligt
            högre i hyfsning och förfining, ha lyckats vinna en jämvikt mellan
            självbehärskad värdighet och mänsklig förbindlighet, som verkar
            på samma gång förnäm och älskvärd. Varför skola vi stå efter dem
            i det avseendet, när vi äro jämbördiga med dem i andra? — Det
            kan då förvisso åtminstone inte vara för tidigt att nu på- yrka
            åtgärder mot denna vår efterblivenhet. Tvärtom borde det nu kunna
            anses vara högt på tiden att börja försöka genomföra den reform,
            som en av våra främsta författare redan för ett par årtionden
            sedan med skämt- samt allvar angav som en av de angelägnaste uppgifterna
            i vår inre politik: att »avskaffa pöbeln». Nu efter demokratiens
            genombrott bör det
          </p>
          <pb facs="riksdagen-motions-pdf/data/1919/mot_1919__fk__113/mot_1919__fk__113-008.pdf"/>
          <p xml:id="i-NG8W7HRiBfE9i7MHcRVEDs">
            16 Motioner i Första kammaren, Nr 113.
          </p>
          <p xml:id="i-UFETmzUfEN3rpimXHVW9a9">
            kännas som en hederssak och sättas som ett mål för vår strävan
            att bli ett folk av gentlemän. Alltså för att sammanfatta: Den
            senaste tidens fruktansvärda världsolyckor ha med förkrossande
            styrka för folk och individer inskärpt fördärvligheten av den
            gamla barba- riska själviskhetens livsföring och nödvändigheten
            av en övergång till der samhörighetens, rättvisans och humanitetens
            levnadsnorm, som så länge har predikats men ännu aldrig helt och
            konsekvent praktiserats. Om denna levnadsnorm skall kunna genomföras
            i nationernas och människornas säm- manlevnad, så räcker det emellertid
            inte att den proklameras som princip för statsförbund och samhällsskick,
            utan den måste tillägnas och tillämpas av varje enskild. Men därför
            erfordras, att den göres till själva ledmotivet i de ungas uppfostran
            och införes i denna på det pedagogiskt-praktiska sätt, som låter
            den framstå såsom en grundbetingelse för all verklig kultur, för
            ett lyckligt samliv och allas rättförstådda välfärd samt därmed
            på samma gång som ett högeligen eftersträvansvärt och jämförelsevis
            lätt upphinneligt mål för en var, som drives av längtan att höja
            sig över vildestadiets kvarlevande råhet till den sanna civilisationens
            mänskliga förädling. | På grund av det anförda tillåter jag mig
            till riks- dagen rikta en vädjan, att den; behjärtande sakens
            bety- delse, ville anhålla hos regeringen om åtgärder för att
            i vår undervisning, närmast i anslutning till den, som meddelas
            i kristendom och medborgarkunskap, måtte inrymmas en för det dagliga
            livets förhållanden lämpad och praktiskt anlagd upplysning och
            utbildning i lev- nadsvett och humanitet.
          </p>
          <p xml:id="i-UZoz3tnhCbF8TjK1ZUKpdw" type="date">
            Stockholm den 26 januari 1919. Mauritz Hellberg.
          </p>
          <p xml:id="i-EXRkgZ5EJ7Lcn9As8hEVFS">
            Stockholm 1919, Ivar Heggströms Boktryckeri A. B. 1
          </p>
        </div>
      </div>
    </body>
  </text>
</TEI>
