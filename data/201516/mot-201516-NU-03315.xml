<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-03315">
  <teiHeader>
    <fileDesc>
      <titleStmt>
        <title>med anledning av skr. 2015/16:48 Regeringens exportstrategi</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3315 av Lars Hjälmered m.fl. (M, C, L, KD)</title>
          <idno type="rdwebb">H3023315</idno>
          <rs type="number">3315</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H3023315/text</ref>
          <ref type="dokument_url_html">http://data.riksdagen.se/dokument/H3023315</ref>
          <ref type="dokumentstatus_url_xml">http://data.riksdagen.se/dokumentstatus/H3023315</ref>
          <ref type="docx">http://data.riksdagen.se/fil/108D5A4E-EBA5-47EA-8296-937B009CACF1</ref>
          <ref type="pdf">http://data.riksdagen.se/fil/1B134AE9-373A-4137-8CD1-DF1598DF4CD4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CJ1V4NnkXnzH3op6rk5XP5" type="basedOn"/>
        <correspContext corresp="i-CJ1V4NnkXnzH3op6rk5XP5">
          <ref>Skrivelse 2015/16:48</ref>
        </correspContext>
        <correspAction xml:id="i-TDvh8UKW1GUFzPWsGk75wv" type="signed"/>
        <correspContext corresp="i-TDvh8UKW1GUFzPWsGk75wv">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction xml:id="i-KhMvyj9SgWzdWDqRERty5R" type="dismissed">
          <date when="2016-01-19"/>
        </correspAction>
        <correspAction xml:id="i-H2sBDfBhnUtgCApydxdMW5" type="submitted">
          <date when="2016-01-19"/>
          <time when="08:53:40"/>
        </correspAction>
        <correspAction xml:id="i-K8xBVwfsFL8KjN8PK6i2Y6" type="referred">
          <date when="2016-01-20"/>
        </correspAction>
        <correspAction xml:id="i-4AWF91MWHdrQGyMgrRkKE6" type="assigned">
          <date when="2016-04-27"/>
          <time when="13:04:46"/>
        </correspAction>
        <correspContext corresp="i-4AWF91MWHdrQGyMgrRkKE6">
          <ref type="assignedTo">Näringsutskottet</ref>
        </correspContext>
        <correspAction xml:id="i-JbZJKzRmSL3srgU36t8HvW" type="behandlas_i"/>
        <correspContext corresp="i-JbZJKzRmSL3srgU36t8HvW">
          <ref type="uppgift">2015/16:NU13</ref>
          <ref type="ref_dok_id">H301NU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU13</ref>
          <ref type="ref_dok_titel">Exportstrategin</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-A4tbeaiAEwBgUutdSY9kat" type="motHeader">
        <div xml:id="i-He2oGbmLt6FGaXVYEsEjit" type="motTitle">
          Motion till riksdagen 2015/16:3315 av Lars Hjälmered m.fl. (M,
          C, L, KD) med anledning av skr. 2015/16:48 Regeringens exportstrategi
        </div>
      </div>
      <div xml:id="i-N2VhAxUCRR5nim6TUQYkWG" type="motBody">
        <div xml:id="i-FpMXBC6Gtb7bD1uTu7qASc" type="motProposal" subtype="förslag">
          <head xml:id="i-D5JYoepKVRN2ikv8eeNgF1">
            Förslag till riksdagsbeslut
          </head>
          <list xml:id="i-2fMz7sfy6ikhHe52KhoNjC" style="ol">
            <item xml:id="i-3PmSjrthEyXyrE35ApyLY1">
              Riksdagen ställer sig bakom det som anförs i motionen om att
              Sverige bör utveckla en handelsstrategi som beaktar såväl import
              och export som delar av en utvecklad handel och tillkännager detta
              för regeringen.
            </item>
            <item xml:id="i-HUk2ATzbarXp8Fqm86HTF4">
              Riksdagen ställer sig bakom det som anförs i motionen om att
              regeringens exportstrategi bör ta hänsyn till svenska konkurrensvillkor
              med särskilt fokus på små och medelstora företag och tillkännager
              detta för regeringen.
            </item>
            <item xml:id="i-3icAYcwgLfNbfLKr71tE4w">
              Riksdagen ställer sig bakom det som anförs i motionen om att
              Sverige ska vara en aktiv röst i världen och WTO som driver på
              fler och mer omfattande globala frihandelsavtal, och riksdagen
              tillkännager detta för regeringen.
            </item>
            <item xml:id="i-x5aLVtkTn1WNHPdcBt5Xq">
              Riksdagen ställer sig bakom det som anförs i motionen om att
              regeringen bör utveckla en strategi för att motverka protektionism
              i världen och tillkännager detta för regeringen.
            </item>
            <item xml:id="i-ENk21SWnzCmqmvq4s82CG1">
              Riksdagen ställer sig bakom det som anförs i motionen om att
              Sverige ska vara en tydlig röst för demokrati, mänskliga rättigheter,
              rättsstatens principer samt jämställdhet och tillkännager detta
              för regeringen.
            </item>
            <item xml:id="i-2ywKvdDP1QwVqr3xVErpVR">
              Riksdagen ställer sig bakom det som anförs i motionen om att
              Sverige ska fortsätta att stå upp för frihandel, fortsätta riva
              handelshinder och samtidigt värna konsument-, miljö- och djurskydd
              och tillkännager detta för regeringen.
            </item>
            <item xml:id="i-FK1PH5SyTrjJfJEj3MS5KT">
              Riksdagen ställer sig bakom det som anförs i motionen om att
              verka för att stimulera exporten av svenska välfärdstjänster och
              tillkännager detta för regeringen.
            </item>
            <item xml:id="i-X7pcCuzpHyMfrxdsJL2MFx">
              Riksdagen ställer sig bakom det som anförs i motionen om att
              fortsätta stimulera företagandet bland kosmopoliter i Sverige
              samt utveckla deras möjligheter till ökad export och tillkännager
              detta för regeringen.
            </item>
            <item xml:id="i-F3iETLk1xKfQeSzbkFB8NQ">
              Riksdagen ställer sig bakom det som anförs i motionen om att
              utveckla handeln med mindre välutvecklade länders ekonomier och
              tillkännager detta för regeringen.
            </item>
            <item xml:id="i-DdDNYXNVW4QZdZEhyE4HvN">
              Riksdagen ställer sig bakom det som anförs i motionen om att
              Sverige ska vara pådrivande för ett ambitiöst transatlantiskt
              handels- och investeringsavtal (TTIP) mellan EU och USA och tillkännager
              detta för regeringen.
            </item>
            <item xml:id="i-6JuEENnhKLMEZcDtmgAfA4">
              Riksdagen ställer sig bakom det som anförs i motionen om att
              utreda hur regional och lokal exportrådgivning ska kunna upphandlas
              av fristående aktörer, såsom handelskamrar och certifierade exporttjänsteföretag,
              och tillkännager detta för regeringen.
            </item>
            <item xml:id="i-HM8ZPSk6SNpvzqit2UKTf7">
              Riksdagen ställer sig bakom det som anförs i motionen om att
              utreda en certifiering för företag och organisationer som kvalificerar
              dessa för att kunna delta i upphandling av exportrådgivningstjänster
              och tillkännager detta för regeringen.
            </item>
            <item xml:id="i-5two58LZ1qoMBefnqJYNTm">
              Riksdagen ställer sig bakom det som anförs i motionen om att
              utveckla insatserna för svenska företags möjligheter att medverka
              i FN-upphandlingar och tillkännager detta för regeringen.
            </item>
            <item xml:id="i-51hgCLcL3u4Urpvt3VqriR">
              Riksdagen ställer sig bakom det som anförs i motionen om att
              ytterligare förstärka exportinsatserna inom de kreativa näringarna
              och tillkännager detta för regeringen.
            </item>
            <item xml:id="i-XGQMKjwvXTsRTRe9tXnobK">
              Riksdagen ställer sig bakom det som anförs i motionen om att
              fortsätta stärka svensk besöksnäring och Visit Swedens arbete
              med att locka utländska besökare till Sverige och tillkännager
              detta för regeringen.
            </item>
            <item xml:id="i-XtyPGPhzUyRx76LUfknT7G">
              Riksdagen ställer sig bakom det som anförs i motionen om att
              både de statligt och de regionalt/kommunalt ägda flygplatserna
              bör uppmuntras att etablera fler direkta flyglinjer till orter
              i andra länder och tillkännager detta för regeringen.
            </item>
            <item xml:id="i-8wSWkFU1286qJ852PJQvPG">
              Riksdagen ställer sig bakom det som anförs i motionen om att
              fortsatt använda och utveckla kvalitetsmärkning såsom Swedish
              Welcome inte bara för svensk besöksnäring utan även för gemensamma
              insatser på nordisk nivå och tillkännager detta för regeringen.
            </item>
            <item xml:id="i-WzjToZqiyoMQo1enq8Q7wk">
              Riksdagen ställer sig bakom det som anförs i motionen om att
              utveckla en strategi för att stärka svenska företags möjligheter
              till digital e-handel och tillkännager detta för regeringen.
            </item>
          </list>
        </div>
        <div xml:id="i-4anjJsGJL7hCiStnDTVyMY" type="motContent">
          <head xml:id="i-BwqxRL1zPyhNNYRBKhEHY3" type="h1">
            Handel utvecklar värden i världen
          </head>
          <p xml:id="i-M2LqSDukPaeRTfbaHpysuA">
            Sverige är ett starkt handelsberoende land. Export är beroende
            av import och därför är ökad frihandel i världen prioriterad då
            den utvecklar kompetens över gränserna. För Sveriges och Europas
            del är detta särskilt angeläget då 80 procent av tillväxten nu
            sker utanför Europa. Att en vara exporteras från Sverige betyder
            de facto inte att den är enbart svensk. Så mycket som 40 procent
            av exporten från tillverkningsindustrin har i själva verket producerats
            i andra länder. Därför blir det alltför begränsat att enbart tala
            om en exportstrategi – Sverige behöver en handelsstrategi som
            beaktar såväl import som export och delar av en utvecklad handel.
          </p>
          <p xml:id="i-BBZE1NVNwoTYWVS6wJfCLM">
            Sveriges samlade varu- och tjänsteexport uppgick 2015 till cirka
            1,8 biljoner kronor. I statsbudgeten för 2016 avsätts under posten
            ”Exportfrämjande verksamhet” 373 miljoner kronor. Det innebär
            att de offentliga insatserna utgör endast dryga 0,1 promille av
            det samlade exportvärdet. Därför är det viktigare att tala om
            till vad och hur de offentliga resurserna används, än vilka belopp
            det handlar om.
          </p>
          <p xml:id="i-SpZ1PdBTWcuXCE4cDxpiXR">
            Regeringens initiativ kallat Team Sweden, tyder vid den första
            anblicken på en god ambition. Vid närmare betraktelse visar sig
            Team Sweden snarare vara en ordkonstruktion av självklarheter
            och insatser som i dag redan görs. Innehållet i insatserna måste
            vara det centrala och inte deras benämning. Som Team Sweden idag
            presenterats saknar det tydlig funktion, organisation, mandat
            och mål.
          </p>
          <head xml:id="i-4YahkCKWgi2iVxUmk1ZJFk" type="h1">
            Ökad konkurrenskraft för svenska företag
          </head>
          <p xml:id="i-859j24hxFBpKT7uYX5APHo">
            Ökade investeringar innebär större handelsflöden över Sveriges
            gräns. Utländska investeringar i Sverige är särskilt betydelsefulla
            för att öka utbytet av import och export, inte minst av internationella
            insatsvaror. I grunden handlar det om att investeringar skapar
            nya jobb i Sverige samtidigt som de också bidrar till en ökad
            rörlighet av kompetens, vilket i sin tur genererar högre förädlingsgrad.
          </p>
          <p xml:id="i-HjMx7G9ffqYpbNq6Ycdhi6">
            De stora företagen växer i antalet anställda utanför Sverige.
            För att stimulera till ökade inhemska likväl som utländska investeringar
            krävs ett i grunden gynnsamt företagsklimat med generellt sett
            goda näringsvillkor i Sverige. Både bolagsskatten och exportskatten
            måste vara internationellt konkurrenskraftiga för att attrahera
            investeringar och talanger. Små företag måste kunna växa med god
            tillgång till privat och offentligt riskkapital.
          </p>
          <p xml:id="i-JBx9p7sxbv8kHoYECPJ5DZ">
            Om Sverige ska kunna attrahera de bästa talangerna i världen
            till företag på hemmaplan måste det finnas konkurrenskraftiga
            skatteregler. Den översyn av personaloptionerna som är på väg
            måste stärka möjligheterna att rekrytera fler entreprenörer och
            talanger till landet liksom behovet att ha starka och högkvalitativa
            universitet.
          </p>
          <head xml:id="i-Qcz55SLvjAadziVJ6xw3Ht" type="h1">
            Små och medelstora företag
          </head>
          <p xml:id="i-Xmp847BmB1BoafhQwcgNF8">
            Att stärka företags vilja att exportera handlar inte enbart om
            attityder till export. Det handlar framför allt om kunskap och
            att Sverige skall ha ett näringsklimat som gör det möjligt och
            meningsfullt att växa. Stora bolag klarar sig ofta väl på egen
            hand och ibland med stöd från Svensk Exportkredit och Exportkreditnämnden.
            Däremot ser behoven annorlunda ut för mindre bolag.
          </p>
          <p xml:id="i-7rz5KLPYUCo39WfA9ib3Ym">
            Regeringens exportstrategi visar på ett ovanifrånperspektiv där
            staten och Business Sweden är aktörerna som ska lösa problemen.
            Samtidigt försvagas villkoren och konkurrenskraften för företagen
            genom bland annat höjda skatter, regeringens osäkerhet i energifrågan
            och en vag hållning i frihandelsförhandlingarna med USA. Detta
            ovanifrånperspektiv blir särskilt tydligt när regeringen menar
            att ”det finns ett behov av att paketera olika företags erbjudanden
            till större system som kan möta de samhällsutmaningar dessa marknader
            efterfrågar”. Svenska staten är inte bäst lämpad att avgöra vilka
            företag som skall vara med i paketeringen. Utmaningen som ligger
            i att för få små och medelstora företag exporterar avspeglas inte
            heller i specifika åtgärder riktade mot denna målgrupp. Istället
            kvarstår en syn präglad av fokus på att det är de stora företagen
            som är lösningen på allt.
          </p>
          <head xml:id="i-5paR4awrCm99CvYsXvWeNS" type="h1">
            Protektionism och mänskliga rättigheter i världen
          </head>
          <p xml:id="i-9gMAaPVcRkikhMneSaXEic">
            Sverige skall vara en aktiv röst i världen och dess handelssamfund
            WTO för att driva på fler och mer omfattande globala frihandelsavtal.
            Sedan 2008 ökar protektionismen i världen och den tar sig uttryck
            på flera sätt såväl inom EU som i resten av världen. EU:s inre
            marknad måste därför utvecklas och tjänstedirektivet breddas för
            att omfatta ökad rörlighet inom flera sektorer. Kampen för öppna
            marknader och mot protektionism är och måste vara Sveriges viktigaste
            uppdrag i handelspolitiken. Därför bör regeringen utveckla en
            strategi för att motverka protektionism i världen.
          </p>
          <p xml:id="i-LVXYq16T1VgD7JG5Ucur4j">
            Frihandel, marknadsekonomi, respekt för mänskliga rättigheter
            och demokrati är viktiga faktorer till utveckling. Sverige ska
            vara en stark röst för grundläggande värden som demokrati, rättsstatens
            principer, jämställdhet och respekt för mänskliga rättigheter
            och ska driva på för att föra in dessa värden i de handelsavtal
            som sluts. Svenska företrädare måste på politisk nivå våga tala
            med diktaturers representanter om dessa frågor. Svenska företags
            arbete med CSR (corporate social responsibility) bidrar positivt
            till utvecklingen i olika länder. Trots positiva initiativ som
            involverar företag såsom FN:s Global Compact, går utvecklingen
            i världen generellt sett för långsamt. Svenska företag ska uppmuntras
            att vara föredömen utomlands vad gäller affärsetik, arbetsvillkor,
            miljöhänsyn och socialt ansvarstagande.
          </p>
          <p xml:id="i-7tEaHZJ7Fa5i7QFGUcaqQ3">
            Genom handel som föregår med gott exempel öppnas förutsättningarna
            upp för ökad hänsyn till mänskliga rättigheter och goda villkor.
          </p>
          <head xml:id="i-Gmw4rv4BpnTX9AsuuoChsg" type="h1">
            Tjänsteexport
          </head>
          <p xml:id="i-1stSfg4h3zzg8voH5z3wj">
            Tjänstehandeln står för omkring en fjärdedel av Sveriges totala
            handel. Dagens, och inte minst morgondagens, värden genereras
            till allt större del av tjänster kopplade till ursprungsprodukten
            samtidigt som tjänsternas andel av vinstmarginalerna blir en mer
            betydelsefull konkurrensfördel för många svenska teknikdrivna
            företag. I exportstrategin saknas dessvärre en tydlig idé om hur
            tjänsteexporten skall utvecklas då regeringen sitter fast i en
            gammal föreställning att det är fysiska produkter som industriellt
            genererar huvudsakliga värden. Därmed har regeringen förbigått
            att se tjänster som en avgörande konkurrensfördel i exportstrategin.
            Att ta tillvara tjänstesektorns möjligheter är nyindustrialisering
            i ordets rätta bemärkelse.
          </p>
          <p xml:id="i-3nYy2YDPgZRZJCitsugeBw">
            I sammanhanget är det också slående hur regeringen fullkomligt
            ignorerar välfärdstjänsterna som en potentiell exportframgång.
            Svenska aktörer inom välfärdstjänster håller internationellt sett
            hög klass och är på många sätt banbrytande. Flera av dessa kan
            med sin kunskap bidra till förhöjd kvalitet inom vård, skola och
            omsorg världen över. Som följd av olika valfrihetsreformer i Sverige
            finns det företag vars tjänster möter en stor efterfrågan utomlands.
            Ett av dessa företags övergripande problem är möjligheterna att
            använda hemmamarknaden som referens vid upphandlingar utomlands.
            De många politiska begränsningar som byggts upp inom denna sektor
            i Sverige har dessutom begränsat möjligheterna att skapa resurser
            för exportsatsningar. Även välfärdstjänster måste ses som lika
            självklara exportmöjligheter som järnmalm och bilar. Den globala
            konkurrensens mekanismer är desamma oavsett vad vi handlar med.
            Här finns en stor potential för svensk välfärd att bidra till
            övriga världen.
          </p>
          <head xml:id="i-WinQkBciHsg9By58CyRoUV" type="h1">
            Migration skapar goda möjligheter att nå tillväxtmarknader
          </head>
          <p xml:id="i-7YAP16bhqRQ2qxK5uE8LpK">
            Det är viktigt att svensk export i högre utsträckning når tillväxtmarknader.
            Här kan Sverige ligga i framkant för nya marknader som håller
            på att öppnas upp för att bidra med kunskap och expertis i syfte
            att bygga upp länderna. Samtidigt kan vi exportera frihetliga
            och demokratiska värderingar.
          </p>
          <p xml:id="i-RQCMzdRevzHHR2bmG5CCuR">
            Regeringen har identifierat en lista med 26 prioriterade marknader
            varav länder som Saudiarabien, Qatar och Förenade Arabemiraten
            finns med liksom Turkiet. Det är dock tydligt att respekten för
            mänskliga rättigheter och rättsstatens principer kraftigt kan
            kritiseras avseende dessa länder. Handel är en viktig faktor för
            utveckling men en svensk ökad handel med länder vars demokratiska
            grund kraftigt kan ifrågasättas får inte innebära att Sverige
            avstår från att vara en tydlig röst för demokrati och mänskliga
            rättigheter, rättsstatens principer och jämställdhet.
          </p>
          <p xml:id="i-WBgo6Y3LU1KWPJcypFWGz6">
            Migrationsflödena är en viktig del av personrörligheten till
            och från Sverige, vilka också kan öppna nya möjligheter till gränsöverskridande
            handel. Sverige har som framträdande migrationsland unika möjligheter
            att på allvar ta tillvara de många resurser i form av språkkunskaper,
            kulturell kännedom och nätverk som utrikes födda tar med sig hit.
            Företagare födda utomlands som besitter goda kunskaper om affärskultur,
            politik, språk och religion i sina forna hemländer har som kosmopoliter
            särskilt goda förutsättningar att bedriva handel över gränserna
            och kan dessutom vara vägvisare för andra svenska företagare,
            inte minst för att nå tillväxtmarknadernas stora potential inom
            tjänstesektorn.
          </p>
          <p xml:id="i-LgPkat591GCyiNuf8rpw9w">
            Att knyta kontakter mellan svenska exportföretag och nyanlända
            till Sverige är värdefullt av många skäl då det är en utmaning
            för många med invandrarbakgrund att komma in på den svenska arbetsmarknaden.
            En studie har följt mångfaldens betydelse för 7 000 svenska företag
            under tio års tid och kommit fram till att de företag som är bäst
            på att ta tillvara utländsk kompetens också väsentligt stärker
            sin export och import. Ser man till hela exporten i Sverige och
            inte bara enskilda företag kan man också se att en ökning av andelen
            utrikes födda i arbetskraften med en procentenhet i genomsnitt
            ökar exporten med nio procent. För att svenska företag bättre
            ska nå framgång i den internationella konkurrensen om kunder krävs
            att man tar tillvara de resurser som finns bara på armlängds avstånd.
          </p>
          <head xml:id="i-58DenE6nCTuRqbQpZHZ4pg" type="h1">
            Befintliga marknader
          </head>
          <p xml:id="i-5PdK7mhnpoUAgz71uRX3fj">
            Oaktat de möjligheter som finns att bryta ny mark på tillväxtmarknaderna
            finns det fortfarande en stor potential kvar att nyttja på de
            marknader där Sveriges export redan är stark. Det gäller framför
            allt de två största närmarknaderna Tyskland och Norge. Mindre
            företag som avser att gå på export har många fördelar av närheten
            till dessa länder samt att det redan finns en etablerad affärskultur
            länderna emellan. Erfarenheten visar också att det kostar mycket
            mindre resurser att vidareutveckla befintliga affärsrelationer
            än att ge sig in på nya varför nyrekryteringen inte får gå ut
            över de etablerade marknaderna.
          </p>
          <head xml:id="i-Uvun1SYCBMWnsGjYQieFLw" type="h1">
            Handel med utvecklingsländer
          </head>
          <p xml:id="i-JS52mA5VXbBsgmdnj9QHY2">
            Handel är på många sätt ett redskap för utveckling, inte minst
            för mindre väl utvecklade länders ekonomier. Genom att handla
            med dessa länder växer deras ekonomier och utvecklingsländernas
            medborgare får större möjligheter att påverka sin framtid. Här
            spelar den nya tidens mönster med ökade inslag av e-handel stor
            roll för att bidra till den utvecklingen.
          </p>
          <head xml:id="i-HkTHue2edwLAyhfqiFudjn" type="h1">
            Frihandelsavtalet mellan EU och USA (TTIP)
          </head>
          <p xml:id="i-3C2QSYtYwVnEZbsdmB3q8v">
            Utfallet av frihandelsavtalet mellan EU och USA (TTIP) kommer
            att vara helt avgörande för hur världshandeln utvecklas de kommande
            decennierna. Blir avtalet mindre omfattande än vad som vore möjligt
            kommer detta att drastiskt påverka Sveriges handel och exportmöjligheter.
            Därför måste en exportstrategi ha som prioriterat mål att Sverige
            skall vara en drivande kraft för att frihandelsavtalet blir så
            omfattande som möjligt, med ett investerarskydd som innebär att
            framför allt små och medelstora företag vågar ta steget att gå
            på export till världens näst största marknad. Regeringens återhållsamma
            hållning för att driva på EU i TTIP-förhandlingarna är tyvärr
            beklaglig och riskerar framtida svenska exportmöjligheter.
          </p>
          <p xml:id="i-NESrNRG1u4xiNN6w8WEPyn">
            Det är viktigt att framhålla att oavsett med vilken region ett
            frihandelsavtal förhandlas ska det inte leda till sänkta nivåer
            vad gäller hälsa, miljö, djurskydd och säkerhet. På samma sätt
            som idag ska konsumenter och medborgare på båda sidor Atlanten
            känna sig helt trygga när man väljer varor och tjänster. Frihandel
            ger konsumenter ökat utbud och lägre priser. Vi är övertygade
            om att frihandel går att förena med ett starkt miljö- och djurskydd.
          </p>
          <head xml:id="i-Vu6PgJtj45KHfWvaZXZ4gQ" type="h1">
            Upphandling av exportrådgivning
          </head>
          <p xml:id="i-6dMySLcwkszz3ZJpaECe3g">
            Små och medelstora företag är de som växer mest och det är där
            potentialen är som störst att utveckla framtidens jobb. Ju fortare
            dessa företag kommer ut på en internationell marknad, desto större
            möjligheter har de att växa och därmed kunna generera arbete åt
            fler människor. Alla affärer börjar lokalt och därför bör även
            exportrådgivningsinsatserna vara lokalt och regionalt tillgängliga.
          </p>
          <p xml:id="i-XTtXAq5eBANXNbWw9uFmw4">
            Det finns många aktörer runt om i landet som äger kunskap och
            har diger erfarenhet av internationell handel vars kapacitet måste
            tas tillvara. Inte minst är regionala handelskammare en resurs
            för regional exportrådgivning. Genom att öppna för upphandling
            av rådgivningstjänster ges möjligheter för företag med exportambitioner
            att kunna utveckla sina exportkompetenser till lokala affärer
            och samtidigt bidra till att etablera nätverk bland lokala aktörer
            man känner förtroende för. För att säkerställa kvaliteten på rådgivningstjänsterna
            bör en certifiering av dessa aktörer komma till stånd.
          </p>
          <p xml:id="i-WuaHxy2GfmznVYCEovVoUZ">
            Regeringen har hittills visat ovilja att upphandla exportrådgivningstjänster.
            Trots att man i exportstrategin visar på ett tydligt ovanifrånperspektiv
            kan man inte säga hur många exportcentra som skall etableras.
            Genom att nyttja befintliga resurser som företag och handelskammare
            blir det upp till marknaden att avgöra omfattningen. Genom att
            öppna upp för fler aktörer på marknaden kan Business Sweden i
            ökad utsträckning fokusera sina insatser på främjandeverksamheten.
          </p>
          <head xml:id="i-CWRJSsh9uZFpraSwTVaZ7x" type="h1">
            FN-upphandlingar – en outnyttjad möjlighet till de stora affärerna
          </head>
          <p xml:id="i-QEniniR6FACdc2QZb4rXup">
            Sverige är en stor bidragsgivare till FN men hittills har väldigt
            få svenska företag varit med i upphandlingarna. De som haft rätt
            förutsättningar har dock gjort intressanta affärer vilket också
            varit ett steg på vägen till de så kallade största affärerna.
            Många handelskamrar har genom åren byggt kompetens- och resurscentrum
            för svenska företag som vill introduceras och börja sälja till
            FN. Den utmaning som Sverige står inför är mångfacetterad och
            handlar om att bidra till att skapa förutsättningar för svenska
            företag att delta, och konkurrera på en jämn spelplan, i internationella
            upphandlingar. Genom att upphandla exportrådgivningstjänster kan
            svenska företag som vill delta i FN-upphandlingar också få tillgång
            till erfarenhet som kan erbjuda hjälp att göra relevanta ansökningar.
          </p>
          <head xml:id="i-8BBNpndFV47xdKArYHZZCn" type="h1">
            Kreativa näringar
          </head>
          <p xml:id="i-Wqz1wZoodWW2FpGxBM9mCm">
            De kreativa näringarna hör till de snabbast växande och är viktiga
            branscher för exporten, jobben och bilden av Sverige utomlands.
            De består av allt från musik, film och litteratur till app- och
            datorspelsutveckling samt mode och design –det vill säga all kultur
            som går att tjäna pengar på. Tillväxtverket visar att exempelvis
            musikbranschen har en högre tillväxt än Sverige i stort och dessutom
            med en stor exportpotential. År 2010 stod denna framtidssektor
            för drygt tre procent av BNP, och den spås växa ytterligare de
            kommande åren.
          </p>
          <p xml:id="i-2Qvfds94xXkk2YKgxB6dwN">
            De kreativa näringarna präglas av lättrörlig ny- och småföretagsamhet.
            Inom dessa växer nya viktiga exportbranscher raskt fram, särskilt
            inom den snabbt växande tjänstesektorn där digitala tjänster kring
            den traditionella industrin blivit allt viktigare. Eftersom resultatet
            av investeringar i kunskap är immateriella värden är det också
            viktigt att skyddet för dessa också upprätthålls för att säkerställa
            internationell attraktionskraft. Staten måste i högre utsträckning
            se på de kreativa näringarnas exportpotential vilken genererar
            jobb och skatteinkomster och skapar en positiv bild av landet.
            Därför skall Business Sweden få i uppdrag att ytterligare uppmärksamma
            de kreativa näringarna i sin exportfrämjande verksamhet.
          </p>
          <head xml:id="i-LwUzWZTyc8fnQhvTBgh95e" type="h1">
            Besöksnäringen viktig för svensk export
          </head>
          <p xml:id="i-7FBAEKdJTVVvz7pF7D2PB9">
            Besöksnäringen är Sveriges största tjänsteexportnäring i form
            av utländska turisters konsumtion i Sverige. Enligt Tillväxtverket
            ökade Sveriges turisms totala exportvärde under 2014 med 12,5
            procent och uppgick till 96,5 miljarder kronor. Med fler besökare,
            ökat antal internationella möten förlagda i Sverige och utvecklade
            turistmål från norr till söder skapar vi fler arbetstillfällen
            och ökar Sveriges tillväxt. För att fortsätta stärka svensk besöksnäring
            är det viktigt att Visit Sweden fortsätter att på utländska marknader
            attrahera utländska besökare till Sverige, i form av turism såväl
            som möten och konferenser.
          </p>
          <p xml:id="i-TiqUEVWAoYwQMa45qgHHLc">
            Vi delar uppfattningen att offentliga verksamheter tillsammans
            med idrottsrörelsen och andra relevanta aktörer ska verka för
            att fler internationella arrangemang förläggs till Sverige, liksom
            att tillgänglighet i form av flygplatser med direkta flyglinjer
            blir allt viktigare i dagens globaliserade värld. Det är en av
            de faktorer som har störst betydelse för utländska företag när
            de väljer mellan olika alternativ för etablering och nyinvesteringar,
            men även för placering av evenemang och större möten.
          </p>
          <p xml:id="i-4yPP8U5jubyUFmT2PvW9HG">
            Svenska flygplatser har jämförelsevis få direkta flyglinjer till
            viktiga städer, inte minst i tillväxtländerna, vilket också gör
            att våra städer tappar i global tillgänglighet. Men att i skrivelsen
            begränsa sig till statliga Swedavia med sina flygplatser och inte
            se utvecklingspotentialen i de regionala flygplatserna som ofta
            är i kommunal ägo är fel väg att gå. Där underlag och behov för
            direktlinje till turistdestinationer eller orter med stort och
            frekvent arbetsutbyte finns bör man hålla dörren öppen. Självfallet
            är de regionala flygplatserna en förutsättning för att hela landet
            ska kunna dra nytta av besökare såväl som näringsverksamhet.
          </p>
          <p xml:id="i-C8SRnnLFkG43mDFP7mc3fd">
            Att stärka besöksnäringens kvalitet genom en märkning så som
            Swedish Welcome för att därigenom medvetandegöra näringens aktörer
            om vikten av gott bemötande, miljöarbete och socialt tänkande
            är något som skulle kunna användas gemensamt med de nordiska länderna.
            Många besökare från andra kontinenter reser gärna till Skandinavien
            för att uppleva huvudstäderna eller naturen; och då tjänar näringen
            på att ha gemensam standard för sina kvalitetsmått.
          </p>
          <head xml:id="i-RHNazKyq2FbzxBDxe4jJ4k" type="h1">
            It och digitalisering
          </head>
          <p xml:id="i-Ugsm1u8UvxwneWyWwvv8H6">
            Utvecklingen av den digitala e-handeln går i en rasande takt.
            Digitaliseringen kortar ledtider och förenklar affärer på många
            sätt samtidigt som nya komplikationer också uppstår. Moment som
            rör tillgänglighet, säkerhet och juridik ställs i många fall inför
            drastiska förändringar vilket ställer nya krav på handelsaktörerna
            men också det omgivande samhället. För att möta dessa förändringar
            behöver det tas fram en strategi för att utveckla svenska företags
            möjligheter till digital e-handel.
          </p>
        </div>
        <div xml:id="i-EEzhPgv1pnSPUpsxAwLbfo" type="motSignatures">
          <list xml:id="i-MKd8g3qaf1kts6wdDzNPg9">
            <item xml:id="i-XAi4TY9Jt6X5TB8z9Uvycy" who="i-9118KyeHJPwjSm2gBg9zwB">
              Lars Hjälmered (M)
            </item>
            <item xml:id="i-Xz1vaeYzT16TF7RtJUpLXo" who="i-Wg4JiBuxTz9fesArDXiMko">
              Helena Lindahl (C)
            </item>
            <item xml:id="i-DNweY6nj9Sp7SN2FT3qgLo" who="i-Kb87jeTEio4k4qCJeZ6pQE">
              Said Abdu (L)
            </item>
            <item xml:id="i-JuuVnPXPEegNdjrSmc1C7q" who="i-DJgH7q21vrKJDYHFpgpTiX">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
