<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-NU-01486">
  <teiHeader>
    <fileDesc>
      <titleStmt>
        <title>Upphovsrättsliga intäkter</title>
        <author corresp="i-HEv6de5edZnUutAL5FAKFt i-DfMBmwjfAwnb2JfXgJ9isk">av Mirja Räihä och Per-Arne Håkansson (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1486 av Mirja Räihä och Per-Arne Håkansson (båda S)</title>
          <idno type="rdwebb">HB021486</idno>
          <rs type="number">1486</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HB021486/text</ref>
          <ref type="dokument_url_html">https://data.riksdagen.se/dokument/HB021486</ref>
          <ref type="dokumentstatus_url_xml">https://data.riksdagen.se/dokumentstatus/HB021486</ref>
          <ref type="pdf">https://data.riksdagen.se/fil/36F1D6AE-C0FD-4954-939B-108718AADDD6</ref>
          <ref type="docx">https://data.riksdagen.se/fil/93E3B2C2-C18B-4BFC-9B68-4F59E438C120</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HEv6de5edZnUutAL5FAKFt</idno>
            <name>Mirja Räihä</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-DfMBmwjfAwnb2JfXgJ9isk</idno>
            <name>Per-Arne Håkansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PrqLWszmQAQAZ6wX4mfQgQ" type="signed"/>
        <correspContext corresp="i-PrqLWszmQAQAZ6wX4mfQgQ">
          <note type="signatory" corresp="i-HEv6de5edZnUutAL5FAKFt"/>
          <note type="signatory" corresp="i-DfMBmwjfAwnb2JfXgJ9isk"/>
        </correspContext>
        <correspAction type="submitted" xml:id="i-7YCWq2mByDyUZKTfVgBZC4">
          <date when="2023-10-04"/>
          <time when="14:01:24"/>
        </correspAction>
        <correspAction type="reviewed" xml:id="i-3atCKmzQrbD8z8MyDwZM49">
          <date when="2023-10-04"/>
          <time when="15:46:47"/>
        </correspAction>
        <correspAction type="referred" xml:id="i-T63WDENcMJtGuui1pZhLE">
          <date when="2023-10-17"/>
        </correspAction>
        <correspAction type="assigned" xml:id="i-KjqoPbGduxGzFysoo7ir4r">
          <date when="2024-03-11"/>
          <time when="14:41:28"/>
        </correspAction>
        <correspContext corresp="i-KjqoPbGduxGzFysoo7ir4r">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-THeMwXMePkkbujoiAaUW7R"/>
        <correspContext corresp="i-THeMwXMePkkbujoiAaUW7R">
          <ref type="uppgift">2023/24:NU7</ref>
          <ref type="ref_dok_id">HB01NU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU7</ref>
          <ref type="ref_dok_titel">Immaterialrättsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:1486 av Mirja Räihä och Per-Arne Håkansson (båda S) Upphovsrättsliga intäkter</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-L1YLYJuF8rvnfTYzv5AzG9">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-X5coE9PdZp1F9c82KBfeGn">
              Riksdagen ställer sig bakom det som anförs i motionen om behovet
              av att artister och musiker får en rimlig del av de värden som
              streamingekonomin genererar och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-KT5BeoUR9RYmVib45zwt7t">
            Motivering
          </head>
          <p xml:id="i-HQnT8rySd17ouSatcmeNQD">
            För många musikskapare är upphovsrättsliga intäkter, det vill
            säga intäkter som genereras vid spridningen av deras verk och
            prestationer, en viktig inkomstkälla. Med den digitala tidsåldern
            utmanas upphovsrätten ständigt av bland annat nya digitala affärsmodeller
            och stora internationella aktörer.
          </p>
          <p xml:id="i-3KgpZbBWZVv2G6EMnAm5nt">
            De stora aktörerna har en dominerande ställning på marknaden
            och ställer ultimatum på avtalsvillkor där de nya affärsmodellerna
            exempelvis kan innebära totala utköp av musikskaparnas rättigheter
            för ett lågt engångsbelopp. Tekniken fortsätter att utvecklas
            i snabb takt, marknaden ändras och maktförhållandena förskjuts
            genom att gå från musikskaparna till musikplattformar och musikbolag.
          </p>
          <p xml:id="i-8pfPKUcMew4sjSZUXKZG12">
            Musik har aldrig varit så lättillgänglig som den är idag. Mer
            än 90 procent av all musikförsäljning består idag av digital försäljning
            och framför allt streaming av musik på olika digitala plattformar.
            Kostnader som tidigare existerat med anledning av press­ning,
            distribution, lager och transport har försvunnit. Trots dessa
            förutsättningar har ersättningen till musikskaparna aldrig varit
            så låg som den är idag. När en individ streamade en låt på internet
            erhöll skivbolagen år 2019 mellan 0,6 öre (Youtube) och 12 öre
            (Tidal) från streamingtjänsten. Spotify betalade 4–5 öre per stream
            om låten streamades på Spotifys premiumtjänst (betalande abonnent).
            Streaming på Spotifys annonstjänst gav endast 0,5 öre per stream.
            I vilket territorium låten streamas, låtens längd och streamingtjänstens
            avtal med majorbolagen om garantiersättningar är andra faktorer
            som ytterligare kan påverka ersättningen negativt för independentskivbolag
            och följaktligen för artisten.
          </p>
          <p xml:id="i-XgghfDrfxsuqGkVVXvcZ4Z">
            De flesta independentskivbolag använder sig av en aggregator
            (digital distributör) för att samla in intäkterna från streamingtjänsten.
            Aggregatorn kan debitera en avgift på upp till 25 procent av intäkten.
            En miljon lyssningar på Youtube kan således ge mindre än 5 000
            kronor till skivbolaget, en intäkt som skall fördelas mellan skivbolag
            och artist enligt avtalet dem emellan. Om artistens royalty är
            15 procent erhåller hen således 750 kronor vid en miljon kvalificerade
            lyssningar på Youtube. För en artistgrupp med fem medlemmar blir
            royaltyn 150 kronor per person (innan skatt och sociala avgifter)
            om pengarna fördelas jämnt. Det är hög tid att börja ge de som
            skapar musiken en rimlig ersättning!
          </p>
          <p xml:id="i-XuL34kDL5YWiJHgZVqxR3n">
            Royalty är vidare ett privilegium som inte heller normalt tillfaller
            medverkande musiker. Dessa musiker får en låg engångsersättning
            i utbyte mot att deras prestation överlåts till bolaget samtidigt
            som det förutsätts att bolaget erhåller en obegränsad nyttjanderätt
            av deras prestation för all framtid – utan att musikern har rätt
            till någon som helst royalty. Därför är det aktuellt att se över
            hur nuvarande lagstiftning kan upp­dateras utifrån dagens förhållanden
            och leda till en mer rättvis fördelning av de digitala intäkterna.
          </p>
          <p xml:id="i-Ekbh7zquPqLA3QPVrGCxR1">
            Incitamentet att skapa musik minskar i samma takt som det blir
            svårare för musik­skapare att försörja sig. En lösning skulle
            kunna vara att se över möjligheterna att införa en oavvislig ersättningsrätt.
            En sådan ersättningsrätt skulle kunna betalas av den tjänst som
            tillgängliggör ljudupptagningen och samlas in och fördelas av
            en kollektiv förvalt­ningsorganisation, vilket för de utövande
            konstnärernas del i Sverige är Sami.
          </p>
          <p xml:id="i-SYWZCCwJrkJQSzpZC5Aq3e">
            Idag är det lätt för musikskapare att självmant både skapa och
            ge ut musikaliska verk direkt från hemmet. Många musikskapare
            och utövande konstnärer gör detta och ingår avtal med musikbolag
            utan att ens ha kännedom om vilka rättigheter de har och vad deras
            värde är. I värsta fall pressas musiker till friköp som leder
            till att de helt går miste om alla framtida inkomster verket genererar.
          </p>
          <p xml:id="i-6WspNVXYU5eagsu8sZxfvr">
            Det är viktigt att musikskaparna får information om och lär sig
            vilka rättigheter de har samt vilket värde deras verk genererar.
            Dagens teknik skulle kunna medföra att den ekonomiska ersättning
            som ett verk genererar kan fördelas utifrån den faktiska användningen.
          </p>
          <p xml:id="i-42TgY84txK8jipYwq2t29z">
            De digitala streamingplattformarna använder sig idag av en marknadsandelsbaserad
            ersättningsmodell där pengarna fördelas procentuellt mellan det
            totala antalet lyssningar. Denna ersättningsmodell gynnar stora
            mainstreamartister på bekostnad av mindre etablerade artister
            samt gör det lukrativt att köpa streams och sätta upp ”stream
            farms” där hundratals konton spelar en viss låt upprepat. Därför
            finns det ett behov av att se över möjligheterna att tillämpa
            en användarcentrerad ersättningsmodell där ersättningen utgår
            ifrån det individuella kontot. Ersättningarna från varje månadsabonnent
            delas då mellan de artister som prenumeranten lyssnat till. En
            användarcentrerad modell skulle kunna motverka en orättvis inkomstfördelning,
            motverka streamingfusk samt ge möjlig­het för konsumenten att
            styra vart pengarna går.
          </p>
        </div>
        <div type="motSignatures">
          <list>
            <item xml:id="i-46rgvYXevd4tQugjtm4K16">
              Mirja Räihä (S)
            </item>
            <item xml:id="i-JboFarBcm3YmeJkUcR1Kem">
              Per-Arne Håkansson (S)
            </item>
          </list>
        </div>
      </div>
    </body>
  </text>
</TEI>
