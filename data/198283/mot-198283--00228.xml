<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00228">
  <teiHeader>
    <fileDesc>
      <titleStmt>
        <title>Ändring i patentlagen (1967:837) m. m. (prop. 1982/83:67)</title>
        <author>Kjell Johansson och Jan-Erik Wikström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändring i patentlagen (1967:837) m. m. (prop. 1982/83:67)</title>
          <idno type="rdwebb">G602228</idno>
          <rs type="number">228</rs>
          <ref type="dokument_url_text">http://data.riksdagen.se/dokument/G602228/text</ref>
          <ref type="dokument_url_html">http://data.riksdagen.se/dokument/G602228</ref>
          <ref type="dokumentstatus_url_xml">http://data.riksdagen.se/dokumentstatus/G602228</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WpdDDVBL8xRiFwxBEnVikM</idno>
            <name>KJELL JOHANSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2umFcUjHYLiFN9He36nAA2" type="signed"/>
        <correspContext corresp="i-2umFcUjHYLiFN9He36nAA2">
          <note type="signatory" corresp="i-WpdDDVBL8xRiFwxBEnVikM"/>
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__228/mot_198283__228-001.pdf"/>
      <fw xml:id="i-N2pC83HkTo6nZAWEUaGJTJ">
        Motion 1982/83:228
      </fw>
      <div type="motHeader" xml:id="i-NnTibBVJUb5GPha1MsgfZv">
        <div type="motTitle" xml:id="i-B7Mz3VtysaBdw1ijwsDd7U"/>
        <div type="motSubmissionInfo" xml:id="i-6Do3MuSMoQxAYPniPiSCuy"/>
      </div>
      <div type="motBody" xml:id="i-7dchjbvebR4i9qaiTahP8L">
        <div xml:id="i-PPQp8CMhJqrxpzJpdq3rhk">
          <p xml:id="i-FLGDvbcY9Q1CHoxrKHzP8Z">
            Kjell Johansson och Jan-Erik Wikström Ändring i patentlagen (1967:837)
            m. m. (prop. 1982/83:67)
          </p>
          <p xml:id="i-Lx2Q5gktkJNEm7PtJd39Qy">
            Patentlagens bestämmelser att handlingarna viss tid efter patentsökandet
            skall hållas allmänt tillgängliga liksom rätten på det mikrobiologiska
            området att samtidigt därmed få tillgång till prov från en deposition
            avser bl. a. att tillgodose den grundläggande målsättningen bakom
            patentsystemet att främst i samhällets intresse sprida kännedom
            om gjorda framsteg och därmed befrämja fortsatt forskning och
            utveckling. Uppenbarligen tar detta inte sikte endast på att direkt
            befrämja sådan verksamhet hos företagen utan även den som bedrivs
            vid universitet och högskolor och andra fristående institutioner
            i samhällets tjänst. Enligt gällande svensk rätt blir sålunda
            en deposition, som hör till en patentansökan, tillgänglig för
            envar, när handlingarna i ärendet blir offentliga. Detta innebär
            att varje tredje man, som önskar det, från denna tidpunkt kan
            få ut ett prov på den deponerade kulturen. En motsvarande ordning
            gällde ursprungligen också enligt den europeiska patentkonventio-
            nen. I den europeiska patentkonventionen har införts en bestämmelse
            som säger att, om patentsökanden begär det, prov skall lämnas
            ut bara till en oberoende sakkunnig i avbidan på att europeiskt
            patent har meddelats eller patentansökningen har avgjorts på annat
            sätt (den s. k. expertlösningen). Den sakkunnige skall därvid
            utföra de prov och undersökningar som tredje man begär. Expertlösningen
            innebär således en betydande begränsning av tredje mans enligt
            nuvarande ordningi huvudsak ovillkorliga rätt att få direkt tillgång
            till prov av deponerad kultur i anslutning till att handlingarna
            i ansökningsärendet blir offentliga. Enligt propositionen infördes
            expertlösningen i konventionen trots motstånd från framför allt
            svensk och brittisk sida. De svenska och brittiska delegationerna
            i den europeiska patentorganisationens förvaltningsråd hävdade
            sålunda att det fick anses tveksamt om en deposition som var tillgänglig
            endast genom en mellanhand kunde anses tillgänglig för envar.
            Enligt dessa delegationer rimmade expertlösningen illa med de
            bestämmel- ser om handlingars offentlighet som fanns i konventionens
            artikel 122. Sedan systemet med en sakkunnig mellanhand hade antagits
            av den europeiska patentorganisationens förvaltningsråd, hemställdes
            från svensk sida att erfarenheterna från systemet skulle studeras
            efter en period om fem år och att frågan om en omprövning av systemet
            då också skulle tas upp. Förvaltningsrådets majoritet hade inte
            någon erinran mot detta. Det är värt att notera att, såvitt vi
            vet, f.n. icke någon annan
          </p>
          <pb facs="riksdagen-motions-pdf/data/198283/mot_198283__228/mot_198283__228-002.pdf"/>
          <fw xml:id="i-S4qGLJ9YVWxih411s4mvEU">
            Mot. 1982/83:228 5
          </fw>
          <p xml:id="i-5DzrHGHXKFLuEvLKnwXvnK">
            fördragsslutande stat infört denna omstridda expertlösning i
            sin nationella lagstiftning. Redan nu kan konstateras att vissa
            medlemsländer icke heller kommer att göra det. Den uppenbara tvekan
            som sålunda råder i de flesta västeuropeiska stater inför denna
            lösning framstår inte som överraskan- de. Att efter vad som enligt
            det tidigare sagda förekommit under överlägg- ningarna i förvaltningsrådet
            nu gå i täten med att introducera lösningen i svensk nationell
            lag framstår i sig som påtagligt inkonsekvent och torde vara ägnat
            att minska trovärdigheten i ett kommande svenskt agerande i riktning
            mot en omprövning av lösningen inom den europeiska patentorganisationen.
            En sådan omprövning efter en femårsperiod skulle kunna bli aktuell
            endast en kort tid (mindre än ett år) efter det att en bestämmelse,
            avseende expertlösningen, enligt nu framlagt förslag trätt i kraft
            i Sverige. De skäl som departementschefen anför till stöd för
            förslaget att nu införa expertlösningen i svensk patentlagstiftning
            är inte av sådan tyngd att de uppväger de av departementschefen
            anförda principiella betänkligheterna mot en sådan lösning. Enligt
            propositionen råder det en väsentlig skillnad mellan att en konkurrent
            får tillgång till den traditionella skriftliga beskrivningen,
            som ger anvisningar för en teknisk lösning, och att konkurrenten
            får ut prov från en deposition, varigenom själva produktionsmedlet
            blir tillgängligt för konkur- renten. Patentsökanden kan enligt
            propositionen ofta ha fått lägga ned ett långvarigt forskningsarbete
            och ha gjort stora investeringar för att få fram detta produktionsmedel
            (mikroorganismen). Avgörande för frågan om vilken skillnad som
            föreligger mellan dessa fall är om konkurrenten med ledning av
            beskrivningen verkligen kan framställa och entydigt identifiera
            mikroorganismen. Kan han detta, erfordras ingen deposition. Konkurrenten
            har tillgång till produktionsmedlet redan genom beskrivningen,
            oavsett vilket forskningsarbete och vilka kostnader patent- sökanden
            nedlagt. Är däremot beskrivningen icke så tydlig som ovan angetts,
            kräver patentlagen att den framställda mikroorganismen deponeras.
            Att i sådana fall stadga i lag att konkurrenten icke får prov
            av mikroorganismen förefaller ologiskt. Något belägg för att missbruk
            i realiteten förekommit i nämnvärd omfattning har inte getts vare
            sig av den svenska eller den utländska kemiska industrin. Även
            om den nuvarande ordningen ger möjligheter till missbruk av befarat
            slag är det knappast rimligt att anta att företag, etablerade
            inom det kemiska området, i någon i sammanhanget betydelsefull
            omfattning skulle vara beredda att ta de risker som ett otillbörligt
            utnyttjande av utlämnat prov i olika hänseenden kan innebära.
            Det förhållandet att undantagsvis mindre nogräknade konkurrerande
            företag inom kemiindu- strin kan komma att missbruka prov motiverar
            inte expertlösningens införande i svensk lagstiftning.
          </p>
          <pb facs="riksdagen-motions-pdf/data/198283/mot_198283__228/mot_198283__228-003.pdf"/>
          <fw xml:id="i-SNP658MGsuCJh8p3b27DBs">
            Mot. 1982/83:228 6
          </fw>
          <p xml:id="i-3Uu64fizhNYUMY7fs6uJaG">
            Enligt departementschefen skulle det i praktiken inte få någon
            större betydelse för offentligheten, om Sverige inte inför systemet
            med en sakkunnig mellanhand, eftersom patent för Sverige kan erhållas
            hos EPO. Systemets genomslagskraft vid EPO och dess återverkningar
            måste emeller- tid anses vara i hög grad beroende av att medlemsländerna
            också är beredda att införa systemet i nationell lagstiftning.
            Något säkert stöd för att så kommer att ske föreligger som tidigare
            antytts f. n. inte. De av departementschefen anförda skälen för
            att Sverige bör införa ett system enligt vilket prov på en deponerad
            mikroorganism under viss tid tillhandahålls tredje man bara genom
            en särskild sakkunnig mellanhand är icke övertygande. Med hänsyn
            till att de europeiska industriorganisationerna från början hade
            mer långtgående krav är det också risk för att det nu framlagda
            förslaget blott betraktas som ett första steg i riktning mot införande
            av ytterligare försämringar när det gäller tillgänglighet av deponerade
            mikroorganis- mer. Som inledningsvis framhållits avser den f.n.
            fastlagda rätten på det mikrobiologiska området att samtidigt
            med handlingarnas allmänna tillgäng- lighållande få tillgång till
            prov från en deposition bl. a. att tillgodose den grundläggande
            målsättningen bakom patentsystemet att främst i samhällets intresse
            sprida kännedom om gjorda framsteg och därmed befrämja fortsatt
            forskning och utveckling. Hur denna målsättning påverkas av expertlösning-
            en berörs icke i propositionen. Med hänsyn till ärendebalanserna
            hos patentmyndigheten och överinstanserna och till sådan fördröjning
            av ärendenas behandling som beror på sökandens åtgärder kommer
            expertlös- ningen i praktiken att medföra att prov under avsevärd
            tid inte kan utlämnas direkt till tredje man. De senaste årens
            snabba utveckling av biotekniken utgör resultatet av en intensiv
            grundforskning, som bedrivits vid högskolor och universitet runt
            om i världen. Resultatet har möjliggjorts mycket tack vare det
            fria informationsutbyte, som traditionellt sker mellan sådana
            institutioner. Även om forskningsresultaten i sig är banbrytande
            kommer det för den fortsatta utvecklingen att krävas ytterligare
            intensiva forskarinsat- ser. En forskare, som är intresserad av
            en deponerad mikroorganism, skall enligt det nu framlagda förslaget
            på patentverkets förteckning över sakkunniga kunna finna en person
            som han bedömer eventuellt lämplig som sakkunnig mellanhand (forskaren
            och patentsökanden kan även komma överens om sakkunnig). Huruvida
            denna person skall åta sig uppdraget måste enligt propositionen
            i varje särskilt fall bli en förhandlings- och avtalsfråga mellan
            den sakkunnige och forskaren. Propositionen berör icke närmare
            förutsättningarna för att diskussionerna av dessa frågor, som
            sannolikt kräver medverkan av juridisk expertis, skall leda till
            ett rimligt resultat, t. ex. vad som skall anses vara orimligt
            hög ersättning, vilket skadeståndsansvar som kan komma i fråga,
            om den sakkunnige missbrukar
          </p>
          <pb facs="riksdagen-motions-pdf/data/198283/mot_198283__228/mot_198283__228-004.pdf"/>
          <fw xml:id="i-ED8WeaTDcoFPDvuejHZ8sg">
            Mot. 1982/83:228 7
          </fw>
          <p xml:id="i-JZPecZt56CctcSbErY2bcu">
            ett sakkunniguppdrag, om den sakkunnige kan komma att ådra sig
            skadeståndsskyldighet, för vilka det allmänna har att svara. Det
            förhållandet att en forskare vid ett universitet eventuellt måste
            betala kostnaden för experten av de medel som forskaren erhållit
            från ett statligt forskningsråd kan även komplicera och försvåra
            forskningen. Forskaren kan slutligen ha egen teknik och egen kunskap
            (speciell teknisk utrustning — know-how) som experten icke besitter
            och som är en förutsättning för att önskat resultat skall uppnås
            vid exempelvis identifiering av och experiment med mikroorganis-
            men. Det kan icke anses rimligt, att forskaren måste välja mellan
            att avstå från att utföra prov med mikroorganismen och att låta
            experten få del av den teknik och kunskap forskaren själv besitter.
            Samma problem ställs för övrigt även varje företag inför, som
            önskar få tillgång till en deponerad mikroorganism. Sammantaget
            hindrar i stället för främjar expertlösningen fortsatt forskning
            och utveckling. Med stöd av vad som i motionen anförts hemställs
            att riksdagen beslutar att avslå förslaget om införande av den
            s. k. expertlösningen i patentlagstiftningen.
          </p>
          <p xml:id="i-88G2xHjHr4CeDVNRf72M3E" type="date">
            Stockholm den 12 januari 1983
          </p>
          <p xml:id="i-7M4qxGAJokrJiXXjHFS7s8">
            KJELL JOHANSSON (fp) JAN-ERIK WIKSTRÖM (fp)
          </p>
        </div>
      </div>
    </body>
  </text>
</TEI>
