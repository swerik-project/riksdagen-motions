<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00329">
  <teiHeader>
    <fileDesc>
      <titleStmt>
        <title>Järnvägstrafiken</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Järnvägstrafiken</title>
          <idno type="rdwebb">GV02T329</idno>
          <rs type="number">T329</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T329/text</ref>
          <ref type="dokument_url_html">http://data.riksdagen.se/dokument/GV02T329</ref>
          <ref type="dokumentstatus_url_xml">http://data.riksdagen.se/dokumentstatus/GV02T329</ref>
          <ref type="doc">http://data.riksdagen.se/fil/BBBB4EE4-D4F5-4800-BC59-90CEDF32849A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ng4RzG6G85afq37R7edEQF" type="signed"/>
        <correspContext corresp="i-Ng4RzG6G85afq37R7edEQF">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-6rPLR37Bt5PLCXE2p7vzU4" type="referral">
          <date when="2007-10-16"/>
        </correspAction>
        <correspAction xml:id="i-FPCnN8aHtfc4e5CQGewNik" type="dismissal">
          <date when="2007-10-16"/>
        </correspAction>
        <correspAction xml:id="i-8nKS936CcsAe6gCk4jMAVG" type="numbering">
          <date when="2007-10-05"/>
        </correspAction>
        <correspAction xml:id="i-8MV4Czr9qqM2432KXUmYXU" type="submission">
          <date when="2007-10-03"/>
        </correspAction>
        <correspAction xml:id="i-3DuVnVGFm5ceBjFWybQZLs" type="transfer">
          <date when="2007-10-03"/>
        </correspAction>
        <correspAction xml:id="i-SoVpQf4UoVV86a4fPhxnsC" type="assigned"/>
        <correspContext corresp="i-SoVpQf4UoVV86a4fPhxnsC">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UwFWF9N3fqxVYck6inJHx3" type="motBody">
        <div xml:id="i-WThccyuPE4ygaJpFZRunKw" type="TOC">
          <head xml:id="i-HBkQnRaueAbC1dSWFqT9a7">
            1 Innehållsförteckning
          </head>
          <list xml:id="i-PutAfNd7i75okeuk29egcL">
            <item xml:id="i-L515biGpWjc9E79o3z1gPS">
              2 Förslag till riksdagsbeslut 2
            </item>
            <item xml:id="i-2srPq73udHR7PcUG8QZvEn">
              3 Inledning 3
            </item>
            <item xml:id="i-JxpMjAju2vwuzjBZZKhWsi">
              4 Avreglering och bolagisering 3
            </item>
            <item xml:id="i-MyWFydfUxgbACJFeVsjEh5">
              5 Avkastningskravet 5
            </item>
            <item xml:id="i-WYdtGUbeBNLKigPVKQhY4">
              6 Kombinera ensamrätt med trafikeringsplikt 6
            </item>
            <item xml:id="i-Wwx9A3LZaW3SDwYhxfzRFk">
              7 Ansvar et för den interregionala och regionala persontrafik
              en på järnväg 7
            </item>
            <item xml:id="i-9G5PD57Yb1TVNpSPbtGHmo">
              8 Ansvaret för tågstationerna 7
            </item>
            <item xml:id="i-Psr94mcQNBP5HotKxD2RrD">
              9 Ansvaret för de tågresande 8
            </item>
            <item xml:id="i-2oAtRyBjUZdNGgG31WTxKU">
              10 Banunderhåll 8
            </item>
            <item xml:id="i-6qx8e4APk6niFJtHNuFKQQ">
              11 Vill inte regeringen satsa på järnvägar? 9
            </item>
            <item xml:id="i-2xq7m1B9sCo1SXQJQimiY1">
              12 En jämställd järnvägstrafik 10
            </item>
            <item xml:id="i-8MLN5ur52Qrw7NTjZxaDgU">
              12.1 Representation 10
            </item>
            <item xml:id="i-E5RyyP2KbLN48BxjyrC1pR">
              12.2 Ändra den samhällsekonomiska kalkylen! 11
            </item>
            <item xml:id="i-CsTgfW8sVQn9C7Btx55X71">
              12.3 Regionförstoring 12
            </item>
          </list>
        </div>
        <div xml:id="i-6cURk2Q8utTxQLH3nrtHVA" type="motProposal" subtype="förslag">
          <head xml:id="i-Skn5xE1rExtZ5DazzfSA5R">
            2 Förslag till riksdagsbeslut
          </head>
          <list xml:id="i-FLW6oj6VhQ2xaq3AcrQwFP" style="ol">
            <item xml:id="i-HNpEAEiLSaRUvXuym4eYgd">
              Riksdagen tillkännager för regeringen som sin mening vad som
              anförs i motionen om att pröva förutsättningarna för att avbryta
              avregleringen, bolagiseringen och konkurrensutsättningen av gods-
              och persontrafiken på järnväg.
            </item>
            <item xml:id="i-UBL5ZfoBnQcaj3h4XtNGcQ">
              Riksdagen tillkännager för regeringen som sin mening vad som
              anförs i motionen när det gäller att reglera avregleringen inom
              järnvägstrafiken.
            </item>
            <item xml:id="i-Atv4KX6fnzpKWKNwqFYYFt">
              Riksdagen tillkännager för regeringen som sin mening vad som
              anförs i motionen om att kraftigt reducera statens avkastningskrav
              på SJ AB och genom förändrade ägardirektiv i stället lyfta fram
              de transportpolitiska målen och målet om samhällsekonomisk effektivitet
              som styrmedel för järnvägstrafiken. 1
            </item>
            <item xml:id="i-Lwnzn7SimjodHEEbpSDrE6">
              Riksdagen tillkännager för regeringen som sin mening vad som
              anförs i motionen om att SJ AB ska ha fortsatt ensamrätt till
              stomlinjerna, men också ha en skyldighet att genom trafikeringsplikt
              upprätthålla en väl fungerande kollektivtrafik på järnväg i hela
              landet.
            </item>
            <item xml:id="i-LmpgKRcc8YGX7qdjGQUg99">
              Riksdagen tillkännager för regeringen som sin mening vad som
              anförs i motionen om att utveckla ett helhetsansvar och tydligare
              krav på samordning för den interregionala och regionala persontrafiken
              på järnväg.
            </item>
            <item xml:id="i-HceCniHN6kLNhrpv1Yajxv">
              Riksdagen tillkännager för regeringen som sin mening vad som
              anförs i motionen om att regeringen låter utreda möjligheten av
              och förutsättningarna för skapandet av ett resanderåd.
            </item>
            <item xml:id="i-SsWBbcbWE9J17x4d6sr2pJ">
              Riksdagen tillkännager för regeringen som sin mening vad som
              anförs i motionen om att vara pådrivande i att Banverket och andra
              trafikverk förändrar de samhällsekonomiska kalkylerna så att värderingen
              av olika komponenter inte minskar kvinnors tillgång till transporter.
            </item>
            <item xml:id="i-UvtEfHXAR17PuWxJQJswSJ">
              Riksdagen tillkännager för regeringen som sin mening vad som
              anförs i motionen om att regeringen i regleringsbrev till Banverket
              bör påpeka att jämställdhetsperspektivet alltid analyseras och
              bevakas i planering och investeringar som leder till en regionförstoring.
            </item>
          </list>
          <p xml:id="i-LJTWD7iYg6WqdiCH3TVJiz">
            1 Yrkande 3 hänvisat till NU.
          </p>
        </div>
        <div xml:id="i-6KoRMH4gcVbbkWA1hBs6B6" type="motContent">
          <head xml:id="i-MM2Zc6KXN1LWx5cBzkSqqU" type="h1">
            3 Inledning
          </head>
          <p xml:id="i-QK3vh68hrXtZyCN7kbc95T">
            Vänsterpartiets vision är att SJ återigen ska bli folkets järnväg.
            Järnvägstrafiken i Sverige styrs idag utifrån företagsekonomiska
            villkor och inte utifrån vad som är bäst för samhället. Resultatet
            av privatisering och konkurrensutsättningar är att SJ tvingats
            minska antalet anställda, höja biljettpriserna och dra in på underhållet
            till tågen. Det medför att många resenärer, t.ex. studenter, pensionärer
            och andra med låga inkomster, väljer att istället resa med långfärdsbussar,
            bil eller flyg. Dessutom har förseningar och inställda tåg inte
            förbättrat situationen. Då kvinnor använder sig av tåg i högre
            utsträckning än män, har deras transportbehov försämras. Och det
            i en transportvärld som redan är dominerad av män, både vad gäller
            inriktning och representation. Vänsterpartiet har tidigare fått
            igenom att 107 miljarder kronor ska investeras i nya järnvägar
            mellan 2004 och 2012. Det är vi glada för, men för att tåg­resandet
            ska öka måste folk ha råd att åka och tågen måste gå i tid. Tåget
            är en viktig faktor när det gäller att ställa om vårt resande
            till ekologiskt hållbara transporter. Inte minst den viktiga och
            stora frågan om människans påverkan på klimatet hänger intimt
            samman med en utveckling och förbättring av möjligheten att färdas
            med tåg. Det är hög tid att vi får en ändring av färdriktningen
            när det gäller tågtrafiken. I motionen utvecklar vi våra förslag
            som kommer att leda till ett effektivare, miljövänligare och mer
            jämställt samhälle.
          </p>
          <head xml:id="i-QHQm4DF1qtPp1HXVkXimGe" type="h1">
            4 Avreglering och bolagisering
          </head>
          <p xml:id="i-K261QJpKz9AfJAp2y6vvW4">
            Riksdagen godkände den 31 maj 2000 (prop. 1999/2000:78, bet.
            1999/2000: TU11, rskr. 1999/2000:238) att verksamheten vid affärsverket
            Statens Järn­vägar skulle överföras till aktiebolag och regeringen
            bemyndigades att genomföra ombildningen. Målet med bolagiseringen
            sades vara att skapa effektiva och lönsamma järnvägsföretag, som
            kan konkurrera inbördes på marknaden och samtidigt erbjuda kunderna
            en bra och prisvärd service. I proposition 1999/2000:78 Ändrad
            verksamhetsform för SJ m.m. uttrycktes att
          </p>
          <p xml:id="i-KzSjhbZJAs9jwmKxLVmCU8">
            väl fungerande järnvägstransporter är en viktig förutsättning
            för att tillgodose näringslivets behov av långväga transporter
            och för en konkurrenskraftig kollektivtrafik. En väl utvecklad
            järnvägstrafik kan också bidra till målet om en positiv regional
            utveckling.
          </p>
          <p xml:id="i-8RBATkZegN3D3vvVvPLhgR">
            I skrivelsen 2001/02: Redogörelse för bolagiseringen av affärsverket
            Statens Järnvägar sammanfattar regeringen att den valda strukturen
            medfört fördelar och ökar förutsättningarna för effektivitet och
            kvalitet i verksamheten samt ökad service för kunderna. Vi törs
            påstå att många med all rätt ifrågasatt och ifrågasätter denna
            slutsats! Vänsterpartiet tillhörde och tillhör fortfarande dessa
            kritiker.
          </p>
          <p xml:id="i-986n7DQaR96D6tTg2EG2c7">
            Vänsterpartiet var också det enda parti som sa nej när riksdagen
            1988 beslutade dela upp Statens Järnvägar i två delar, SJ och
            Banverket och där SJ fick ensamrätt att trafikera stomnätet, medan
            olika trafikhuvudmän fick trafikeringsrätten för persontrafiken
            på länsbanorna. Banverket gavs ansvaret för infrastrukturen, dvs.
            järnvägsspåren. Senare tillkom också Jernhusen AB som en aktör
            som skulle handha tågstationsbyggnaderna. Vänsterpartiet var djupt
            oroligt för att ansvaret för en väl fungerande järnvägstrafik
            skulle bli otydligt och vi fick rätt.
          </p>
          <p xml:id="i-YGy3wjMttchHxU8QWCP7Qu">
            Problemen ökade ytterligare när affärsverket Statens Järnvägar
            (SJ) styckades upp i flera bolag år 2001. SJ AB fick sköta persontrafiken,
            Green Cargo AB godstrafiken och olika privata aktörer släpptes
            in på spåren. Vi motsatte oss även detta.
          </p>
          <p xml:id="i-CzFwkPfaL1gbhJ9RSTuv42">
            Vi menar fortfarande att avregleringen och bolagiseringen inte
            medför ett nyttjande av järnvägens kapacitet på ett samhällsekonomiskt
            riktigt sätt. Internationellt finns det avskräckande exempel på
            avregleringens konsekvenser, inte minst England. Även om vi inte
            stöder avregleringen, finner vi det märkligt att Sverige ska gå
            i täten för avreglering av den egna marknaden när andra länders
            tågmarknader hålls stängda för konkurrens. Vi menar att en helhet
            som tillgodoser samhällets intresse för gods- och persontransporter
            på järnväg måste vara utgångspunkten, inte kortsiktiga ekonomiska
            krav som utelämnar möjligheten till miljövänliga transporter i
            hela landet. Kvinnor och män har olika resemönster och använder
            transportfärdmedel i olika hög grad. Fler män färdas med flyg
            och bil och fler kvinnor färdas kollektivt med lokaltrafik och
            tågtrafik. Om samhällets resurser till kommunikationer ska fördelas
            likvärdigt mellan kvinnor och män, vilket inte sker idag, är det
            viktigt att prioritera färdmedel som kvinnor använder.
          </p>
          <p xml:id="i-F9CJHQqvGoRaDKgp2AzTGb">
            En positiv regional utveckling försvåras påtagligt om huvudspåret
            är ökade biljettpriser, nedläggning av trafik, färre tågstopp
            på mindre stationer, försämrad turtäthet, nedläggning av godstransporter
            på vissa linjer, biljettkrångel och bristande samordning mellan
            olika tågoperatörer och andra transport­slag osv. En hel del av
            detta påpekades också i proposition 2005/06:160 Moderna transporter.
          </p>
          <p xml:id="i-VkDgaUppSfCjKHzm885oF5">
            Vi vill också hävda att konkurrensutsättningen drabbat de anställda
            på ett negativt sätt, t.ex. genom personalnedskärningar, längre
            arbetspass, höjd pensionsålder, sämre ersättningar osv.
          </p>
          <p xml:id="i-4Wc97BXNAojSRvT8zm1s4V">
            Vi vill lyfta fram den nödvändiga kopplingen till de av riksdagen
            antagna trafikpolitiska målen: trafiksäkerhet, transportkvalitet,
            tillgänglighet, miljö, regional utveckling och jämställdhet. I
            beslutet ingår också att de samhällsekonomiskt mest effektiva
            metoderna ska användas. Vi menar att det som är företagsekonomiskt
            lönsamt inte per automatik också är bäst sett ur ett samhällsekonomiskt
            perspektiv. Vänsterpartiet vill att regeringen prövar förutsättningarna
            för att avbryta avregleringen, bolagiseringen och konkurrensutsättningen
            av gods- och persontrafiken på järnväg. Detta bör ges regeringen
            till känna.
          </p>
          <p xml:id="i-Ed7BNwwRLZ3tQxMUdssFcf">
            Vi är medvetna om att en avreglerad marknad kan vara mycket svår
            att återreglera. Det är i själva verket en av anledningarna till
            att borgerliga politiker så ivrigt driver på avreglering, bolagisering
            och utförsäljning av offentlig verksamhet. Ett första steg är
            att reglera avregleringen. Detta bör ges regeringen till känna.
          </p>
          <p xml:id="i-6tig28r8E1kPQWKGQEFHi5">
            När våra förslag behandlades i trafikutskottet senast (bet. 2006/07:TU12)
            behandlades de inte i sak. Majoriteten nöjde sig med att passivt
            hänvisa till tidigare fattade riksdagsbeslut och EU-harmoniseringen.
            Vi är väl medvetna om de beslut som tagits och den EU-anpassning
            som pågår även inom detta område. Men det vi efterfrågar är ett
            nytänkande och en omvärdering. Vi tvingas upprepa yrkandena 1
            och 2 i motion 2006/07:T303. Vår oro förstärks dessutom av de
            skrivningar regeringen framför i budgetpropositionen (BP 08) utg.omr.
            22, volym 12. På s. 35 står följande:
          </p>
          <p xml:id="i-KYNmekSKX9kckC7ntAUhAL">
            På persontrafik har marknadsöppningen skett stegvis och i takt
            med utvecklingen inom EU. Även inom persontrafiken sker en utveckling
            mot fler operatörer i den upphandlade trafiken. Regeringen ser
            positivt på detta och anser att det långsiktiga målet bör vara
            en avreglerad persontrafikmarknad inom järnvägsområdet. Regeringen
            kommer att tillsätta en utredning som ska klargöra hur detta mål
            ska kunna uppnås. Ambitionen är att återkomma till riksdagen med
            förslag till ny lagstiftning under nästa riksmöte.
          </p>
          <p xml:id="i-DdAQy59bbmMt8AeD2nwzcV">
            Vänsterpartiet har helt motsatt uppfattning!
          </p>
          <head xml:id="i-KRu5wNcUeAaJW42KyERZJ4" type="h1">
            5 Avkastningskravet
          </head>
          <p xml:id="i-AwiyoT5qcfYfqx5om5Kk6X">
            Från att ha varit en samhällelig nyttighet, ja hela folkets järnväg,
            förändrades SJ AB genom olika trafikpolitiska beslut till att
            ha som främsta mål att gå med företagsekonomisk vinst. Men det
            är inte bara vinst SJ AB ska göra, utan företaget har även ett
            avkastningskrav liggande på sig. Det betyder att staten kräver
            utdelning till statskassan. Även om det inte går att göra en helt
            rättvis jämförelse med Danmarks motsvarighet, Danske Bahn (på
            grund av att det är ett affärsverk och inte ett aktiebolag som
            SJ AB) kan vi ändå notera att den danska staten ser sitt tågföretag
            som så viktigt att det varje år tilldelas 4 miljarder danska kronor
            från staten! Det hårda avkastningskravet har lett till en stark
            fokusering på att skapa vinst. Vanliga resenärer har fått stå
            åt sidan medan inriktningen har varit att konkurrera med flyget
            om höginkomstresenärerna, inte minst tjänsteresenärerna, som ansetts
            vilja betala dyrt för snabba resor. SJ:s inriktning blir därmed
            ett sätt att fokusera på marknadsandelar där män dominerar. Men
            är inte kvinnor, ungdomar och pensionärer lika mycket värda att
            satsa på? Det är i allt väsentligt en misslyckad strategi.
          </p>
          <p xml:id="i-NthhYY62oddFeRiQArozjw">
            Avkastningskravet har också gjort att SJ AB i sin planering prioriterat
            ned förhållandevis lågtrafikerade banor i glesbygd. En likartad
            utveckling har skett inom godstrafiken. Vi menar att det är djupt
            olyckligt om ett snävt avkastningskrav leder till att presumtiva
            resenärer utifrån ekonomiska utgångspunkter i stället väljer flyget
            eller långfärdsbussar, som båda ger en större miljöbelastning.
            Det är förhållandevis dyrt att resa med tåg i Sverige om man t.ex.
            jämför med långfärdsbussarna. Biljettpriset måste ner om tågtrafikens
            marknadsandel ska kunna öka. Om de trafikpolitiska målen ska förverkligas
            måste fler ges en reell möjlighet att åka tåg i stället för flyg,
            buss eller bil. SJ AB:s avkastningskrav till ägaren, dvs. staten,
            bör därför kraftigt reduceras genom ändrade ägardirektiv som i
            stället inriktas på att lyfta fram behovet av att leva upp till
            de transportpolitiska målen och målet om samhällsekonomisk effektivitet
            som styrmedel för järnvägstrafiken. Detta bör riksdagen som sin
            mening ge regeringen till känna.
          </p>
          <p xml:id="i-RxbjjKzwqg9JXZDem35bKc">
            Vi upprepar detta krav, eftersom frågan inte bemöttes i sak i
            betänkande 2006/07:NU4. Utskottsmajoriteten nöjde sig med att
            konstatera att ägar­styrningen av de statliga företagen behandlas
            av näringsutskottet medan de transportpolitiska målen hanteras
            av trafikutskottet. Dessutom hänvisades till en översyn av de
            statliga företagen. Vi tvingas konstatera att det fortfarande
            saknas en helhetssyn och att det måste till åtgärder för att samordna
            SJ:s verksamhet utifrån de transportpolitiska målen och de fastställda
            ägardirektiven och uppställda avkastningskrav.
          </p>
          <head xml:id="i-2HtZEufLfxSH22cjcJCfu2" type="h1">
            6 Kombinera ensamrätt med trafikeringsplikt
          </head>
          <p xml:id="i-2EtdqmCLSo5ak1nAshLxHi">
            Fram till 1950-talet var tåget det helt dominerande färdmedlet
            vid längre resor. Sedan har bilen tagit alltmer marknadsandelar
            från tåget. Tågtrafiken ökar kontinuerligt i absoluta tal när
            det gäller långväga resor, men minskar sin andel av det totala
            långväga resandet. Grundbulten för vår järnvägstrafik är fortfarande
            SJ AB. Det statliga bolaget har genom beslut av regering och riksdag
            trafikeringsrätt och ensamrätt att bedriva länsgränsöverskridande
            trafikförsörjning, som i första hand ska ske genom järnvägstrafik
            som sker på kommersiella villkor. Denna ensamrätt till interregional
            persontrafik som bedrivs på kommersiella grunder slogs också fast
            i riksdagens transportpolitiska beslut 1998. Bolaget kan emellertid
            avstå ensamrätten att trafikera en sträcka som anses olönsam.
            Om trafiken på en sådan sträcka anses vara viktig kan den upphandlas
            av Rikstrafiken. Regeringen kan inskränka SJ AB:s ensamrätt om
            trafik som SJ AB utför konkurrerar direkt med trafik som staten
            har upphandlat. Upphandling av olönsam järnvägstrafik har i regel
            skett i konkurrens mellan olika järnvägsföretag som agerar på
            den svenska marknaden.
          </p>
          <p xml:id="i-SU62rYTDHyNHVUYbTer3Ma">
            Trots att SJ AB har denna ensamrätt har man ingen skyldighet
            att de facto trafikera en linje. Detta är en orimlig ordning!
            Det leder i praktiken till att SJ AB avstår från att köra på vissa
            sträckor och sätter avkastningen och inte resenärerna i första
            rummet. Vänsterpartiet menar att detta är oacceptabelt. Det måste
            ske en förändring genom ett nytt riksdagsbeslut och nya ägardirektiv.
            Ett av de viktigaste skälen till statligt ägarskap av dominerande
            och samhällsviktiga verksamheter, t.ex. genom en fungerande kollektivtrafik
            på järnväg, är att använda bolaget för att uppnå demokratiskt
            beslutade mål. I det här fallet måste därför ägardirektivet ändras
            för SJ AB så att trafikeringsrätten också innebär en skyldighet
            att genom trafikeringsplikt upprätthålla en väl fungerande kollektivtrafik
            på järnväg i hela landet. Detta bör ges regeringen till känna.
          </p>
          <p xml:id="i-A98GHpn7d5bgs3Sn4Hvcut">
            Vi upprepar därmed kravet från motion 2006/07:T303 yrkande 4,
            eftersom trafikutskottets majoritet i betänkande 2006/07:TU12
            avslog detta yrkande utan att gå närmare in på sakfrågan. En sådan
            trafikeringsplikt innebär förstås att finansieringen av järnvägstrafiken
            måste bygga på långsiktighet från ägarens sida, t.ex. långsiktiga
            avtal som reglerar hur trafikeringsplikten ska se ut och finansieras.
          </p>
          <head xml:id="i-9hKZhpebvra5HQDqj9nyqA" type="h1">
            7 Ansvaret för den interregionala och regionala persontrafiken
            på järnväg
          </head>
          <p xml:id="i-DpYrbnhm3txreLdns6ktxn">
            Järnvägsnätet kan också trafikeras av regionala tåg i de olika
            trafikhuvudmännens regi. Denna trafik finansieras i huvudsak av
            landsting och kommuner och ska i princip ej överskrida länsgränser
            för att undvika orättvis konkurrens med SJ AB. Men denna princip
            gäller inte om trafikhuvudmännen i län som gränsar till varandra
            bestämmer att sköta trafiken tillsammans. Länen kan då gemensamt
            ansöka hos regeringen om att få driva trafik över länsgränserna.
          </p>
          <p xml:id="i-JCXEwKebH1uNXFQCpuwv79">
            Trafikhuvudmännen har genom sina regionala bolag s.k. trafikeringsrätt
            på hela det statliga järnvägsnätet inom länen. Ansvaret och de
            organisatoriska grunderna regleras i lagen (1997:734) om ansvar
            för viss kollektivtrafik. Det innebär således att de kan driva
            egen trafik även på interregionala sträckor som också trafikeras
            av SJ AB. I en sådan situation kan SJ AB få svårt att konkurrera
            och uppnå lönsamhet på de attraktiva sträckor som i dag ger bolaget
            dess inkomster. Om regionala delvis skattefinansierade tågbolag
            konkurrerar med ett vinstdrivande statligt företag som SJ AB,
            kan naturligtvis SJ-trafik på vissa sträckor bli olönsam. Det
            leder till att bolaget minskar turtätheten och kanske till och
            med ställer in trafik på viktiga linjer. Det innebär alltså att
            det statliga bolaget på vissa sträckor riskerar att konkurreras
            ut av regional tågtrafik. Vi bör i stället ha ett system som utvecklar
            ett helhetsansvar och ställer tydligare krav på samordning mellan
            den interregionala och regionala tågtrafiken. Detta bör ges regeringen
            till känna.
          </p>
          <p xml:id="i-T4vDFYyymu1jyGyGMzuDHg">
            Vi upprepar därmed yrkandet i motion 2006/07:T303 yrkande 5,
            eftersom trafikutskottets majoritet i betänkande 2006/07:TU12
            inte behandlar den beskrivna problematiken i sak utan enbart uttrycker
            allmänt hållna synpunkter.
          </p>
          <head xml:id="i-4pqZAtktfZG5fAH9jUq6aH" type="h1">
            8 Ansvaret för tågstationerna
          </head>
          <p xml:id="i-BRmwVg8g5KAn4mMT21Spyq">
            Det är viktigt med god service, hög tillgänglighet, trygghet
            och en trevlig atmosfär om vi vill öka det kollektiva resandet.
            Tågstationerna ska vara inbjudande, inte avskräckande för resenärerna.
            Tyvärr finns det många exempel på dåligt skötta och för resenären
            avskräckande tågstationer. Vi finner inga so m helst skäl till
            att ansvaret för stationsbyggnaderna ska ligga hos Jernhu sen
            AB utan anser att ansvaret egentligen borde flyttas över till
            Banverket. Om stationerna anses ha en nyckelfunktion sett till
            järnvägstrafiken som helhet finns ingen anledning att ha ett bolag
            som endast syftar till att tjäna pengar på sitt fastighetsbestånd,
            vilket kan leda till bristande underhåll, dåligt öppet­hållande
            eller försäljning av stationsbyggnader. Banverket ansvarar redan
            för en rad aktiviteter i anslutning till stationerna, t.ex. informationsanläggningar
            och plattformar. Det finns därför uppenbara skäl att samordna
            verksamheten på ett bättre sätt.
          </p>
          <p xml:id="i-7EdczVgZxL3VemUrNpGj8d">
            I proposition 2005/06:160 Moderna transporter markeras tydligt
            behovet av attraktiva och tillgängliga bytesplatser för att stimulera
            det kollektiva resandet. Ett statligt stationsråd har bildats
            där de olika aktörerna ingår, med uppgift att i samarbete säkerställa
            tillskapandet av sådana bytesplatser. Vi kommer därför för tillfället
            inte att föreslå någon annan ordning, men vill redan nu markera
            vikten av utvärdering. Om detta råd inte åstadkommer något konkret
            återkommer vi med krav på att Banverket tar över ansvaret för
            tågstationerna från Jernhusen AB.
          </p>
          <p xml:id="i-FT816dBnj8GBHcXBLtk1Lj">
            Kvinnors och mäns uppfattning om offentliga miljöer är olika
            och baseras på olika riskbedömningar. Genom att bygga bort otrygga
            miljöer, som mörka tunnlar eller passager, kan man öka trygghetsupplevelsen
            för kvinnor. I propositionen Moderna transporter (2005/06:160)
            enades de tre samarbetspartierna v, mp och s om att Banverket
            och Vägverket ska främja forskning och arbetet med att ta bort
            de otrygga miljöerna genom att förbättra den fysiska miljön och
            utformningen av stationer. Detta arbete skulle underlättas påtagligt
            om ansvaret för stationerna låg hos Banverket.
          </p>
          <head xml:id="i-DYkWa6uVVH4MEA7DNk4NWx" type="h1">
            9 Ansvaret för de tågresande
          </head>
          <p xml:id="i-UqvMA4xsuTBdDofMKg53Zz">
            Det är bra om ett stationsråd kan förbättra samordningen och
            det gemensamma ansvarstagandet när det gäller tågstationerna/bytesplatserna.
            En ytterligare åtgärd för att olika aktörer ska ta ett utökat
            gemensamt ansvar för tågresande är att tillskapa ett resanderåd
            med uppgift att samordna informationen till de resande, t.ex.
            när förseningar inträffar av någon anledning. För det ska inte
            vara så att de resande ska behöva fundera på vad eller vem som
            orsakat förseningen. De resande efterfrågar att så snabbt som
            möjligt få korrekt information om vilka åtgärder som vidtagits
            för att minimera skadan, t.ex. ersättningstrafik, tidsförluster,
            rätt till ersättning m.m. Regeringen bör därför utreda möjligheten
            och förutsättningarna för att tillskapa ett resanderåd. Detta
            bör ges regeringen till känna.
          </p>
          <head xml:id="i-SyfgMUaamBUQoFtjoeqDaP" type="h1">
            10 Banunderhåll
          </head>
          <p xml:id="i-VNXp3duQTRn8jKNJ2u8f7S">
            Banverket har gått igenom 55 bansträckor som det kallar för lågtrafikerade.
            Eftersom de medel som staten anvisat inte räcker har verket flaggat
            för att 17 järnvägssträckor under en fyraårsperiod kommer att
            läggas ned på grund av bristande anslag till underhåll. Även om
            dessa banor inte alltid används idag är det ett stort resursslöseri
            att avskaffa redan befintlig infrastruktur. I stället borde vi
            se värdet av att försöka utnyttja en infrastruktur som vi redan
            har betalat för. Den största investeringen är redan genomförd
            i och med att banan finns där. Vi behöver ett ekologiskt hållbart
            transportsystem och här utgör järnvägen ett modernt, effektivt
            och miljövänligt sätt att förflytta både gods och människor på.
            Att i det läget göra sig av med järnvägskapacitet är helt fel
            väg att gå. I motion 2007/08:T529 anledning av proposition 2007/08:1
            utgiftsområde 22, föreslår vi därför att det avsätts 250 miljoner
            kronor under fem år, för att säkerställa att dessa banor inte
            läggs ned.
          </p>
          <p xml:id="i-3szj1ayd4rAywLzkATmfCU">
            Banverket har även i sin framtidsplan för perioden 2004 till
            2012 redogjort för att det under planperioden saknas 8 miljarder
            kronor till banunderhåll om man vill minska tågförseningarna med
            50 procent. Vi vill se ett transportsystem som är ekologiskt hållbart.
            Det betyder bl.a. att vi måste få fler transporter av gods och
            människor att flytta från vägtrafik till järnvägar och kollektivtrafik.
            Det är även helt i linje med riksdagens transportpolitiska mål
            God miljö, som innebär att transportsystemet ska bidra till att
            miljökvalitetsmålen uppnås. För att göra tågtrafik attraktivt
            krävs en viss kvalitet när det gäller standard, tillgänglighet
            och punktlighet. Det är bra att regeringen i budgetpropositionen,
            BP 2008, avsätter 385 miljoner kronor till ökat underhåll, men
            detta är otillräckligt! Vi behöver redan nu avsätta tillräckliga
            resurser, så att dagens problem med förseningar kan minska betydligt.
            I motion 2007/08:T529 med anledning av proposition 2007/08:1 utgiftsområde
            22, föreslår vi därför att det under åtta år avsätts 1 000 miljoner
            kronor per år till ökat banunderhåll, vilket är tänkt att minska
            förseningarna på tågtrafiken med 50 procent Vi fullföljer därmed
            våra satsningar från förra årets budgetmotion.
          </p>
          <head xml:id="i-DJt72nJop7XFPBZ6ra6vkv" type="h1">
            11 Vill inte regeringen satsa på järnvägar?
          </head>
          <p xml:id="i-6EsF24SMynJW9ZTLiKxCz1">
            Vänsterpartiet har varit pådrivande vad gäller infrastruktursatsningarna
            i landet och har framgångsrikt förespråkat en tydlig tonvikt för
            investeringar på järnvägssidan. Regeringen gjorde en nedskärning
            av banunderhållet i BP 2007 med 160 miljoner kronor jämfört med
            det beräknade beloppet som den tidigare regeringen hade avsatt
            i BP 2006. Vi såg med stor oro på att regeringen i sitt budgetförslag
            för 2007 utgiftsområde 22, volym 12, på ett flertal ställen angav
            en ny politisk inriktning, nämligen att man i jämförelse med tidigare
            investeringsplaner inom infrastrukturen avser att satsa en större
            del av investeringarna inom vägsektorn. Vi kan konstatera att
            regeringen i BP 2008 fortsätter på den inslagna linjen. Vi finner
            det mycket märkligt, eftersom regeringen samtidigt hänvisar till
            att samhällsekonomiska analyser ska spela en viktig roll vid prioriteringen
            av infrastrukturinvesteringar. Vi fann det också märkligt att
            regeringen i BP 2007 övervägde andra lösningar än den s.k. Citybanan
            för att säkerställa att järnvägstrafiken kan flyta på till och
            från Stockholm, vilket är viktigt för järnvägstrafiken i stort.
            Det är glädjande att regeringen numera inser att Citybanan är
            det bästa av tillgängliga alternativ, men vi ogillar regeringens
            krav på regional medfinansiering, vilket framgår i motion 2007/08:T529.
            De 5 miljarder kronor som fattas vad gäller Citybanans finansiering
            ska finansieras med nationella medel, dvs. över statsbudgeten,
            och inte belasta kringliggande kommuner och landstingsekonomi.
          </p>
          <p xml:id="i-Q5vWhTRD8BvxxosLQnUBx2">
            Om vi verkligen vill möjliggöra för fler att kunna ta tåget räcker
            det förstås inte med en väl utbyggd infrastruktur på spårsidan.
            Det krävs också väl fungerande tåg, tåg som stannar punktligt
            på välkomnande stationer, hög driftssäkerhet och ett väl fungerande
            förebyggande underhåll. Det är mot bakgrund av det man ska se
            vårt förslag här ovan om ökat banunderhåll. Det krävs även fler
            dubbelspår och att olika flaskhalsar byggs bort. Vidare krävs
            det ytterligare åtgärder för att underlätta gränsöverskridande
            järnvägstransporter, som bygger på samarbete snarare än uppköp
            och ytterligare konkurrensutsättning.
          </p>
          <p xml:id="i-5ZwPi2uTxk7Bw1EsYkA1na">
            Vänsterpartiet förespråkar att ett nytt system införs för finansiering
            av in-frastruktur, nämligen lånefinansiering i stället för anslagsfinansiering
            och direktavskrivning av långsiktiga och samhällsviktiga investeringar.
            I den s.k. framtidsplanen avseende perioden 20042015 konstaterar
            Banverket att anvisade medel inte räcker för tilltänkta investeringsobjekt.
            I själva verket fattas ca 12 miljarder kronor, vilket leder till
            att ca 70 investeringsobjekt måste flyttas fram till 2016 och
            senare. Vi vill återställa dessa medel och avsätter under en åttaårsperiod
            ytterligare 1,5 miljarder kronor per år (8 x 1,5 = 12 miljarder
            kronor) till järnvägsinvesteringar. Den totala nivån på 107 miljarder
            kronor är viktig att behålla och vi kommer senare att få ta ställning
            till vilka objekt som ska prioriteras när regeringen lägger fram
            sin proposition om ändrade infrastrukturplaner för 20102019. Se
            vidare vår budgetmotion 2006/07:T526.
          </p>
          <p xml:id="i-SZs72NELqsyt9H8gvymUfQ">
            Dessutom har vi tagit intryck av Banverkets nya förslag till
            investeringsplan för perioden 20102019. I ett av förslagen som
            Banverket presenterar har anslagsnivåerna höjts till 50 procent
            i förhållande till dagens nivå. Med en sådan hög ambitionsnivå
            kan järnvägen ta ett rejält kliv in i framtiden och bli en stor
            satsning på klimatminskande åtgärder. Då finns det förutsättningar
            att styra över transporter av gods och människor från väg till
            spår. Vi finner förslaget som en viktig strategisk inriktning
            och avsätter därför de medel som krävs för att nå den nivån. Eftersom
            vi redan satsar mycket mer på järnvägarna än regeringen betyder
            det att vi behöver tillföra ytterligare 25 miljarder kronor under
            en tioårsperiod för att nå Banverkets +50-nivå. Sammanlagt avsätter
            vi mellan 2008 och 2019 så mycket som 42 miljarder kronor mer
            än vad regeringen gör.
          </p>
          <head xml:id="i-4jvgfcKn9KoUiq2WsK5FMp" type="h1">
            12 En jämställd järnvägstrafik
          </head>
          <head xml:id="i-6tB4cRHsj6yJAGKQxVWHAi" type="h2">
            12.1 Representation
          </head>
          <p xml:id="i-CrD2Uqx5ayfwStyhkjnPNs">
            År 2001 beslutade riksdagen att transportpolitiken skulle kompletteras
            med ett sjätte delmål:
          </p>
          <p xml:id="i-4oNh8F4ZtFxfadEu1k3EVg">
            Målet ska vara ett jämställt transportsystem, där transportsystemet
            är utformat så att det svarar mot både kvinnors och mäns transportbehov.
            Kvinnor och män ska ges samma möjligheter att påverka transportsystemets
            tillkomst, utformning och förvaltning och deras värderingar ska
            tillmätas samma vikt.
          </p>
          <p xml:id="i-PtNj5x3SwxvWFGm528Tfp9">
            Transportsystemets utformning beror i hög grad på vilka behov
            och värderingar som innehas av de personer som arbetar och beslutar
            inom sektorn, i synnerhet hos dem som innehar ledande befattningar.
            De undersökningar som gjorts visar på en stor dominans av män
            i hela transportbranschen. Att kvinnor sitter på de högsta befattningarna
            inom den politiska ledningen är naturligtvis ett stort politiskt
            framsteg. Men betydelsen av detta begränsas av att resten av ledningsfunktionerna
            i sektorn till över 90 procent domineras av män. Det är män som
            påverkar, planerar och fattar beslut. Dessutom kan den politiska
            ledningen snabbt bytas ut medan området för den manliga dominansen
            har visat stor beständighet och tröghet mot förändringar. Med
            anledning av ovan finns i propositionen Moderna transporter (2005/06:160)
            krav på att inget kön i trafikverkens ledningsgrupper (alltså
            även Banverket) ska ha en representation som understiger 40 procent
            senast 2010. Det är ett mål som vi anser är mycket viktigt att
            nå och vi kommer med stor noggrannhet att bevaka utvecklingen.
          </p>
          <head xml:id="i-K56qXozbHerqrWxqLJMuUG" type="h2">
            12.2 Ändra den samhällsekonomiska kalkylen!
          </head>
          <p xml:id="i-XN8Ch4PwHwHizJbU55r7E9">
            Transportsektorns utformning är i hög grad beroende av var samhället
            satsar sina resurser. Investeringar i infrastruktur sker efter
            ekonomiska analyser där man försöker välja det alternativ som
            är samhällsekonomiskt mest lönsamt. Men vilka värderingar står
            bakom de faktorer som bestämmer om något är l önsamt? Många av
            dessa ekonomiska värden sätts mer eller mindre scha blonmässigt
            och ofta utifrån mäns värderingar och behov. Intjänad tid t.ex.
            anses vara värd mycket. Mest värdefull är tid som tillbringas
            på tjänsteresor. Att spara en timme i tjänsteärende med bil är
            värt 238 kronor medan en sparad timme med kollektivtrafiken på
            väg mellan dagis och hemmet är värd 42 kronor.
          </p>
          <p xml:id="i-LDvWFS22chrHeQGKxBnK75">
            Tiden värderas också olika beroende på vilket färdmedel som används
            i tjänsten. Tid med flyg eller bil är allra högst värt medan buss
            och tåg är mindre värt. Tidsbesparingar i gång eller cykling har
            inget värde alls. Frågan man ställer sig är varför är det värt
            mer att spara en timme med bil och flyg än med buss och tåg. På
            detta sätt gynnas projekt som underlättar bil eller flygresor
            medan förbättringar i kollektivtrafik, cykel och gång missgynnas.
            Alltså, de trafikslag och de ärenden som främst utförs av kvinnor
            anses ha lägre samhällsekonomiskt värde än de ärenden och trafikslag
            där män dominerar. Kvinnors värderingar måste få en större tyngd
            i transportsektorn. Deras öns kemål och värderingar ska få minst
            lika stort genomslag i trafikpolitiken som mäns.
          </p>
          <p xml:id="i-Qi3y1B4kmJGgnXi3ByYPro">
            Även här har vi fått genomslag för vår politik i propositionen
            Moderna transporter (2005/06:160). Trafikverk som Banverket ska
            utveckla de samhällsekonomiska kalkylerna så att mäns och kvinnors
            värderingar tillmäts samma vikt. Det är en utveckling som vi länge
            arbetat för och vi utgår ifrån att den borgerliga regeringen inte
            motsätter sig denna inriktning.
          </p>
          <p xml:id="i-PZjfxy6HHQ4YbuZzZSpcES">
            Regeringen bör vara pådrivande i att Banverket och andra trafikverk
            förändrar de samhällsekonomiska kalkylerna så att värderingen
            av olika komponenter inte minskar kvinnors tillgång till transporter.
            Detta bör ges regeringen till känna.
          </p>
          <head xml:id="i-S2tTnbx8V2Bq6MpJemG5ko" type="h2">
            12.3 Regionförstoring
          </head>
          <p xml:id="i-HAe5nZisfeWAqv1mTazuhw">
            Järnvägstrafiken blir en allt viktigare komponent när det gäller
            pendlingsmöjligheter till arbete och studier. Denna regionförstoring
            hyllas av många. Denna utveckling leder till att det finns fler
            valmöjligheter för kvinnor och män att välja arbetsplats. Men
            det finns även en oro för hur regionförstoringen påverkar jämställdheten.
            Överensstämmer verkligen ytterligare större rese­avstånd med kvinnors
            värderingar och behov? Kommer kvinnor att vilja och kunna resa
            längre eller är det männen som kommer att resa ännu mer medan
            kvinnorna förblir i hemmets närhet och får ta ett än större ansvar
            för hem, barn och socialt deltagande? Om regionförstoringen fortsätter
            är det viktigt att den baseras på ökad kollektivtrafik och sker
            på villkor som inte missgynnar jämställdhetsarbetet.
          </p>
          <p xml:id="i-Kkf4pSDKFfE5kUEi7jVFfv">
            Regeringen bör i regleringsbrev till Banverket påpeka att jämställdhetsperspektivet
            alltid analyseras och bevakas i planering och investeringar som
            leder till en regionförstoring. Detta bör ges regeringen till
            känna.
          </p>
        </div>
        <div xml:id="i-GAP9dpU5nqnNcrXL3SRaEG" type="motSignatures">
          <list xml:id="i-HJvSAiYRRhZrNfQVuxmBQq">
            <item xml:id="i-HrxNx68GQ8vAJbZqQs33Lm" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-D5MRFL1JYuBLz83otTCS51" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-MJKWAEvHsz2n33Ctz2YKaz" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-EZgNebFn6fB1xq979WHTgV" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-APYMSMW7URNubhkM1SWdW6" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-Pdrcm8D5oWcF4TPbwxS8e8" who="i-FAhoYDeAxVXRZmnF5LnHgv">
              Kent Persson (v)
            </item>
          </list>
        </div>
      </div>
    </body>
  </text>
</TEI>
