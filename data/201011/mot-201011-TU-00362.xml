<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00362">
  <teiHeader>
    <fileDesc>
      <titleStmt>
        <title>Åtgärder för trafiksäkerhet</title>
        <author corresp="i-MVzhVeKwRGmjHjHoSrReg9">av Börje Vestlund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för trafiksäkerhet</title>
          <idno type="rdwebb">GY02T362</idno>
          <rs type="number">T362</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T362/text</ref>
          <ref type="dokument_url_html">http://data.riksdagen.se/dokument/GY02T362</ref>
          <ref type="dokumentstatus_url_xml">http://data.riksdagen.se/dokumentstatus/GY02T362</ref>
          <ref type="doc">http://data.riksdagen.se/fil/4B922A99-1FAF-4069-987F-27221673831A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9inQHnzNfrgs2VST42pw8Z" type="signed"/>
        <correspContext corresp="i-9inQHnzNfrgs2VST42pw8Z">
          <note type="signatory" corresp="i-MVzhVeKwRGmjHjHoSrReg9"/>
        </correspContext>
        <correspAction type="numbering" xml:id="i-XzDZ7BktMVJwT9ksmxcrfY">
          <date when="2010-10-28"/>
        </correspAction>
        <correspAction type="submission" xml:id="i-GGTsrxqBDuBDFmRiJibZcr">
          <date when="2010-10-26"/>
        </correspAction>
        <correspAction type="transfer" xml:id="i-Rd3GkcduozB27J7NnLxasb">
          <date when="2010-10-25"/>
        </correspAction>
        <correspAction type="assigned" xml:id="i-FEFX6193fxopiZ6stwTsN3"/>
        <correspContext corresp="i-FEFX6193fxopiZ6stwTsN3">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3rSj2DJrVUaSSeMXrV6UaN">
            Förslag till riksdagsbeslut
          </head>
          <p xml:id="i-5WF1vLtieV9nHUgneJeUNx">
            Riksdagen tillkännager för regeringen som sin mening vad som
            anförs i motionen om nödvändiga åtgärder för att öka trafiksäkerheten.
          </p>
        </div>
        <div type="motContent">
          <head type="h1" xml:id="i-MBiuw8fukNhqVMRX2QdQhr">
            Motivering
          </head>
          <p xml:id="i-JP4j61vVenz2qyV9tpR1c4">
            Tyvärr kan vi fortfarande näst intill dagligen läsa i våra dagstidningar
            om olyckor på våra gator och vägar föranledda av rattfylleri.
            All trafik på land, till sjöss och i luften måste hållas fri från
            alkohol och droger. Det behövs kraftfulla åtgärder i kampen mot
            alkohol i trafiken.
          </p>
          <p xml:id="i-FXdu9gveaYfwbQVaacGES7">
            Det är många grupper i vårt samhälle som är direkt beroende av
            ett fungerande transportsystem. Självklart måste tryggheten och
            säkerheten hela tiden vara i fokus. Det är definitivt inte acceptabelt
            med onyktra förare som har kört skolbussar, färdtjänst etc., som
            vi läser om i tidningarna Det är också upprörande att läsa om
            hur bilister mejat ner andra trafikanter, kört på fel sida av
            vägen och förorsakat ohyggliga tragedier och allt detta beroende
            på alkohol- och/eller drogpåverkan i samband med körning. Sverige
            bör därför kräva att alkolås införs i all s.k. nyttotrafik.
          </p>
          <p xml:id="i-9ABiURujR25vuftQHy8jzv">
            Den tunga trafiken är också utsatt, och med förödande konsekvenser
            om olyckan är framme. Det är hög tid att följa upp den tidigare
            regeringens utredning där huvudförslaget var att införa alkolås
            i tung trafik från 2010 och i personbilar från 2012. Huvudinriktningen
            var också att EU gemensamt skulle införa dessa regler och om detta
            inte gick skulle Sverige ensidigt införa desamma.
          </p>
          <p xml:id="i-MyZB7fPxfxaU4aMHK1fEZe">
            Sedan 1999 har det pågått försöksverksamhet med alkolås vid villkorlig
            dom. Det är dags att permanenta detta försök. Vår uppfattning
            är glasklar för alla som döms för rattfylleri måste kravet vara
            att de använder alkolås för att kunna återfå körkortet. Sverige
            bör även underlätta för dem som på frivillig väg vill installera
            alkolås. Hinder som att förmånsvärdet på tjänstebilar höjs måste
            tas bort.
          </p>
          <p xml:id="i-Him16GB9vZ1pcFgmUgJEgX">
            Den offentliga upphandlingen kan vara ett kraftfullt medel i
            dessa frågor. Till exempel gjorde kravet i många offentliga upphandlingar
            att bilar skulle vara miljöbilar att det fanns en marknad för
            just miljöbilar.
          </p>
          <p xml:id="i-BXzKy7SNRY6P7p79MYHT9L">
            Det är dags att gå vidare med metoder som liknar de som tidigare
            har gett gott resultat.
          </p>
          <p xml:id="i-M6czD51y8cBzvBXpVkvZD4">
            Regeringen bör därför uppmana Sveriges Kommuner och Landsting
            att rekommendera sina medlemmar att kräva alkolås i alla former
            av fordon vid offentlig upphandling. Staten har också ett ansvar,
            och därför bör regeringen säkerställa att alla statliga myndigheter
            har alkolås som krav i sina upphandlingar av fordon.
          </p>
          <p xml:id="i-Fm784TREUd6MSSEj76AEbg">
            En ytterligare viktig fråga för att öka trafiksäkerheten är förares
            ansvar att uppmärksamma andra trafikanter om de fått problem i
            sin transport och av olika anledningar tvingats stanna vid vägkanten.
          </p>
          <p xml:id="i-8pf8T3GXn3DQCKZRLvowvb">
            I Sverige är det lag på att fordon ska vara utrustade med varningstriangel.
            Ett komplement för att öka såväl den personliga säkerheten som
            medtrafikanternas uppmärksamhet är att införa en lagändring med
            krav på att det ska finnas minst en reflexväst i bilen.
          </p>
          <p xml:id="i-PhqngzTymGBEaLVK8zveRG">
            Vi befinner oss på en breddgrad där mörker råder under en stor
            del av såväl dygn som år. Det kan därför ses som extra viktigt
            i vårt land med hjälpmedel för att synas bra. Det förekommer att
            bussbolag och trafikhuvudmän uppmanar sina resenärer på landsbygden
            att använda reflexväst. Vissa ger också sina trogna kunder reflexväst
            för att människor som står vid vägkanten ska upptäckas bättre.
            Rimligheten i att kräva att fordon också medför reflexväst blir
            mer och mer tydlig. En ändring av lagen så att så blir fallet
            skulle innebära betydligt ökad säkerhet för den som tvingas stanna
            sitt fordon och för de trafikanter som passerar det havererade
            fordonet. Vi kräver därför att regeringen ser över möjligheten
            att kräva reflexvästar i fordon.
          </p>
        </div>
        <div type="motSignatures">
          <list>
            <item xml:id="i-VhWR6pjUAwUe2FjhEzFxqC" who="i-MVzhVeKwRGmjHjHoSrReg9">
              Börje Vestlund (S)
            </item>
          </list>
        </div>
      </div>
    </body>
  </text>
</TEI>
