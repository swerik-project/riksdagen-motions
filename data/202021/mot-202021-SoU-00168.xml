<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-00168">
  <teiHeader>
    <fileDesc>
      <titleStmt>
        <title>Sociala stödinsatser vid prostitution och människohandel för sexuella ändamål </title>
        <author corresp="i-3SiHjpmKqDX1ahURx9ZWt3">av Maj Karlsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:168 av Maj Karlsson m.fl. (V)</title>
          <idno type="rdwebb">H802168</idno>
          <rs type="number">168</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H802168/text</ref>
          <ref type="dokument_url_html">http://data.riksdagen.se/dokument/H802168</ref>
          <ref type="dokumentstatus_url_xml">http://data.riksdagen.se/dokumentstatus/H802168</ref>
          <ref type="docx">http://data.riksdagen.se/fil/395BA01C-C2F4-45CF-8B3B-E86864C7885B</ref>
          <ref type="pdf">http://data.riksdagen.se/fil/FD2DF232-20C7-4CAF-B1B7-34766955CDE4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FipnkF4bFMgbUBL4dYbi9r" type="signed"/>
        <correspContext corresp="i-FipnkF4bFMgbUBL4dYbi9r">
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction type="submitted" xml:id="i-NNaG7KasQr1EU1E72998ma">
          <date when="2020-09-17"/>
          <time when="14:55:41"/>
        </correspAction>
        <correspAction type="reviewed" xml:id="i-QL6RcTdC3ki9qdBtohmaMC">
          <date when="2020-09-18"/>
          <time when="11:16:18"/>
        </correspAction>
        <correspAction type="referred" xml:id="i-Y7G4QZNW1G7grSkMghEYMX">
          <date when="2020-10-14"/>
        </correspAction>
        <correspAction type="assigned" xml:id="i-SG42Sgn4E3HKadmnhfRx3y">
          <date when="2021-06-15"/>
          <time when="13:51:30"/>
        </correspAction>
        <correspContext corresp="i-SG42Sgn4E3HKadmnhfRx3y">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-KT3JXBWbnSDtdVSZJ7C1Kw"/>
        <correspContext corresp="i-KT3JXBWbnSDtdVSZJ7C1Kw">
          <ref type="uppgift">2020/21:SoU24</ref>
          <ref type="ref_dok_id">H801SoU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU24</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:168 av Maj Karlsson m.fl. (V) Sociala stödinsatser vid prostitution och människohandel för sexuella ändamål</div>
      </div>
      <div type="motBody">
        <div type="motProposal" subtype="förslag">
          <head xml:id="i-B7PRgQEdkibhqEqutC1HAM">
            1 Förslag till riksdagsbeslut
          </head>
          <list style="ol">
            <item xml:id="i-3Pw7m75mWWUNdBtGNxWZHy">
              Riksdagen ställer sig bakom det som anförs i motionen om att
              kommunerna bör få ett tydligare ansvarsuppdrag i fråga om de sociala
              insatserna för att hjälpa och stödja personer som har sex mot
              ersättning, och detta tillkännager riksdagen för regeringen.
            </item>
            <item xml:id="i-7hmbFQJQSYZWZWV5USUTxo">
              Riksdagen ställer sig bakom det som anförs i motionen om att
              ett nationellt exitprogram bör utarbetas och tillkännager detta
              för regeringen.
            </item>
            <item xml:id="i-3JSfsJEeSoFaFxjthvBEsN">
              Riksdagen ställer sig bakom det som anförs i motionen om att
              regeringen bör inrätta ett nationellt resurscentrum mot prostitution
              och människohandel för sexuella ändamål och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-9mJeyTRSdEk55zTDtF2bru">
            2 Inledning
          </head>
          <p xml:id="i-EHKbvVoY5yQSufP3tXVc2X">
            All prostitution, både den nationella och den som sker globalt
            över nationers gränser, är beroende av mäns efterfrågan. Det är
            män som upprätthåller och stimulerar efterfrågan på sexuella tjänster.
            Detta oavsett om den som säljer sex är kvinna, man, transperson
            eller icke-binär. Att kvinnor köper sex av män är mer ovanligt
            även om det förekommer. Det beror på den rådande könsmaktsordningen
            där män är överordnade och kvinnor underord­nade. En sådan kontext
            ger män rätt att utnyttja och exploatera kvinnors kroppar. Bud­skapet
            är att andra människors kroppar är en handelsvara för mäns sexualitet,
            som det står dem fritt att köpa, förbruka och göra sig av med.
            På så sätt blir prostitutionen en del av mäns sexualiserade våld
            mot kvinnor.
          </p>
          <p xml:id="i-J277aMQNVqJJggX48CrM78">
            Sexhandeln är en bred samhällsfråga som påverkar relationerna
            mellan alla män och kvinnor, inte bara de som är prostituerade
            eller som köper sex. Det är viktigt att komma ihåg att prostitution
            ofta innebär att den som säljer sex måste ställa upp på förnedrande
            och våldsamt sex. Flera studier visar att kvinnor i prostitution
            löper stor risk att utsättas för såväl fysiskt våld, i form av
            misshandel och sexuellt våld, som psykiskt våld. Forsk­ning från
            Kanada visar att dödstalet för prostituerade kvinnor var 40 gånger
            högre än för befolkningen i övrigt. Enligt Europol påträffas årligen
            hundratals skjutna, strypta och misshandlade kvinnokroppar tillhörande
            kvinnor som blivit utsatta för sexslavhandel. Mäns efterfrågan
            på sexuella tjänster är därför ett stort samhällsproblem som måste
            motverkas med all kraft.
          </p>
          <p xml:id="i-W5TizmAryrWLeqEtFBMHKZ">
            Av denna anledning verkade Vänsterpartiet för och stod bakom
            lagen om förbud mot köp av sexuella tjänster (sexköpslagen) som
            trädde i kraft i Sverige 1999. Sexköps­lagen synliggör maktförhållandet
            mellan köpare och säljare och ger köparen straff­ansvaret. Numera
            är förbudet mot köp av sexuella tjänster infört i brottsbalken.
          </p>
          <p xml:id="i-LYqahRm1pDuVE865bcYETb">
            Enligt regeringens utvärdering av sexköpslagen har förbudet mot
            köp av sexuell tjänst varit framgångsrikt. Förbudet är ett viktigt
            instrument för att förebygga och be­kämpa prostitution och människohandel
            för sexuella ändamål. Utredningen betonar dock nödvändigheten
            av ett fortsatt och uthålligt socialt arbete för att förebygga
            och bekämpa prostitution och människohandel för sexuella ändamål
            (SOU 2010:49).
          </p>
          <p xml:id="i-KJHbgeQLKiQ7AcJz9u7p7j">
            Nedan presenterar vi ett antal förslag angående hur vi på ett
            bättre sätt kan hjälpa personer som har sex mot ersättning på
            det sociala området. I motionen ”Sexköp och trafficking” redogör
            vi för Vänsterpartiets politik på det juridiska området när det
            gäller att förebygga och bekämpa prostitution och människohandel
            för sexuella ändamål.
          </p>
          <head type="h1" xml:id="i-UsC1KwjWoJ4nMytUfV1p1Z">
            3 Ökat stöd
          </head>
          <p xml:id="i-W2KSUHGCJaxd8TmfS4Zm5n">
            Sverige var först i världen med en lagstiftning som gör det förbjudet
            att köpa men inte att erbjuda sexuella tjänster. Vår sexköpslag
            flyttar ansvaret till sexköparen och erkän­ner att personer som
            köps i prostitution befinner sig i en utsatt position och har
            rätt till samhällets stöd och skydd.
          </p>
          <p xml:id="i-YPrXdYMV46Y3e5HeWLyjfY">
            Stödet från samhället måste komma från flera olika håll och det
            krävs långsiktiga samarbeten mellan olika professioner. På vissa
            håll i Sverige finns det väl uppbyggda samarbeten mellan bl.a.
            polis och socialtjänst men det skiljer sig stort över landet.
            Vänsterpartiet driver frågan om att varje polisregion bör ha en
            särskild enhet som arbetar mot prostitution och människohandel.
            I enhetens uppdrag ska det ingå att utarbeta sam­arbetsformer
            med bl.a. socialtjänst, ideella organisationer och hälso- och
            sjukvård. Mål­sättningen ska vara att få fler dömda för sexköp,
            koppleri och människohandel samtidigt som de människor som utnyttjas
            i prostitution och människohandel för sexuella ändamål får det
            stöd och den hjälp som de behöver.
          </p>
          <p xml:id="i-QaCCeLAWYsv3VM6JkMpneK">
            I syfte att säkerställa att de sociala insatserna för att hjälpa
            och stödja personer som har sex mot ersättning finns och är likvärdiga
            i hela landet bör kommunerna få ett tydli­gare ansvarsuppdrag
            kring insatserna. Detta bör riksdagen ställa sig bakom och ge
            reger­ingen till känna.
          </p>
          <p xml:id="i-2d2hpkUfEcqQwvFt37TMHx">
            Personer som har sex mot ersättning är en heterogen grupp med
            varierande behov av stöd och hjälp. Behoven påverkas av faktorer
            som personernas ålder, etniska och socio­ekonomiska bakgrund och
            deras olika erfarenheter av att ha sålt sexuella tjänster. Ofta
            krävs det flera och sammansatta insatser från socialtjänstens
            sida. Insatser kan vara både tillfälliga och långsiktiga men det
            krävs ett kunnigt, professionellt och fördomsfritt be­mötande
            för att personer som har erfarenhet av sex mot ersättning ska
            känna sig trygga och vilja berätta om sin situation.
          </p>
          <p xml:id="i-Cd7qL1mKedve6Yj3kvk2S1">
            Det finns ett stort behov av att få tid och möjlighet att bearbeta
            sina känslor inför och erfarenheter av sex mot ersättning genom
            samtalsstöd eller traumabehandling. Det är vanligt att personer
            som har erfarenhet av sex mot ersättning behöver hjälp med att
            etablera kontakter med andra hjälpinstanser såsom hälso- och sjukvården
            och miss­bruks- och beroendevård. Det kan även finnas behov av
            ekonomiskt bistånd, hjälp med skuldsanering, boende, arbete eller
            annan sysselsättning, utbildning och etablering i Sverige. Att
            träffa och samtala med andra i samma situation har också visat
            sig vara en viktig del av bearbetningsprocessen.
          </p>
          <p xml:id="i-6t43NF5Ps6i8LJseLXfF6E">
            Att sluta sälja sex föregås ofta av en lång process som är kantad
            av en rad olika ställningstaganden och många gånger genomgripande
            förändringar i personens liv. Behovet av professionella stödinsatser
            kan vara som störst vid själva uppbrottet och tiden närmast efteråt,
            när krisreaktioner i form av skamkänslor och självförakt kan uppstå.
            Under denna fas kan personen bl.a. behöva hjälp med att bearbeta
            sina erfaren­heter av att ha haft sex mot ersättning. Stödet och
            behandlingen ger personen möjlighet att förändra sin självbild
            och att mobilisera resurser för att bygga upp ett nytt liv. Be­hovet
            av professionell samtalsbearbetning kan finnas flera år efter
            uppbrottet. För trans­personer och homo- och bisexuella män och
            kvinnor som har sex mot ersättning är det centralt att det finns
            hbtq-kompetens i hälso- och sjukvården och socialtjänsten. Utan
            denna kompetens har personerna svårt att känna förtroende och
            söka hjälp.
          </p>
          <head type="h1" xml:id="i-HZGMoTaSaB2xGBwb8x8w7e">
            4 Ökad kunskap
          </head>
          <p xml:id="i-EnZuHW8BQZisFCkSWUp8Ur">
            Kunskapsområdet sex mot ersättning utvecklas och det tillkommer
            kontinuerligt ny kunskap om omfattning, arenor och vem som köper
            och säljer sex. Det finns ett behov av att, genom återkommande
            utbildningssatsningar, uppdatera kunskapen inom bl.a. hälso- och
            sjukvård och socialtjänst. Kunskapen kan minska osäkerheten i
            yrkesut­övandet och därmed bidra till att personer som säljer
            sex får stöd och hjälp i större utsträckning. Ökad kunskap leder
            även till ett bättre bemötande, något som är en för­utsättning
            för att kunna nå och hjälpa den här gruppen.
          </p>
          <p xml:id="i-Q4kcod8tYpkQs5jvcbJYB1">
            Även metoder och arbetssätt behöver utvecklas kontinuerligt genom
            forskning, ut­värdering och uppföljning. I syfte att säkerställa
            ett likvärdigt bemötande och behand­ling i hela landet för personer
            som vill lämna prostitutionen bör ett nationellt exitpro­gram
            utarbetas. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-KrTQ42RvX94uJRcBtMFf1q">
            5 Nationellt centrum mot prostitution och människohandel för
            sexuella ändamål
          </head>
          <p xml:id="i-7RLVqngskmzkRarAssBeGV">
            Det behövs fler och samlade kraftåtgärder för att minska prostitution
            och människo­handel för sexuella ändamål. Utvärderingen av sexköpslagen
            visar att den kunskap som finns om dessa komplexa frågor är svåröverskådlig
            och delvis svårbedömd. Detta med­för att det är svårt att göra
            tillförlitliga bedömningar och jämförelser. Detta försvårar arbetet
            med utbildning och metodutveckling samt de stödinsatser som krävs
            för att så effektivt som möjligt kunna bekämpa prostitution och
            människohandel för sexuella ändamål.
          </p>
          <p xml:id="i-XbwLHfpVs2xFNviZF4Knwf">
            Även regeringen skriver i sin handlingsplan mot prostitution
            och människohandel att samverkan är avgörande för framgång i arbetet
            mot människohandel eftersom flera myndigheter och aktörer kan
            möta samma offer i olika roller. I utvärderingen av sex­köpslagen
            konstateras att det finns flera exempel på samverkan mellan myndigheter,
            t.ex. mellan prostitutionsgrupperna och polisen. Dock saknas det
            bestående strukturer för samarbete och kunskapsöverföring. Utredningen
            föreslår att ett nationellt centrum med uppgift att leda arbetet
            mot prostitution och människohandel för sexuella ändamål inrättas.
            En viktig uppgift för ett sådant centrum ska vara att kontinuerligt
            och systema­tiskt samla in och sammanställa kunskap om prostitutionens
            och människohandelns förekomst och förändring. En annan viktig
            uppgift bör vara att utifrån denna kunskap utveckla metoderna
            i det sociala arbetet och att skapa bestående strukturer för sam­verkan
            och kunskapsöverföring.
          </p>
          <p xml:id="i-52HCRduRh5VmWkkprYsWSu">
            Vänsterpartiet har under många år motionerat i riksdagen om behovet
            av att det in­rättas ett nationellt resurscentrum mot prostitution.
            Vi väljer nu att upprepa detta yrkan­de och avsätter 20 miljoner
            kronor i budgeten för att finansiera förslaget. Ett nationellt
            resurscentrum bör ha den inriktning som föreslås i regeringens
            utvärdering av sexköps­lagen. En systematisk metodutveckling samt
            utarbetandet av ett nationellt exitprogram, som det redogörs för
            ovan, bör även ingå i det nationella resurscentrumets ansvars­område.
            På grund av samordningsvinster bör det nationella resurscentrumet
            knytas till och placeras vid Jämställdhetsmyndigheten.
          </p>
          <p xml:id="i-BiKRAf7zMkzREBB9AsD2u">
            Mot bakgrund av ovanstående bör regeringen därför inrätta ett
            nationellt resurs­centrum mot prostitution och människohandel
            för sexuella ändamål. Detta bör riksdagen ställa sig bakom och
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-4RKoHbbdxCyq1mifCRkSg7">
              Maj Karlsson (V)
            </item>
            <item xml:id="i-Wu8BxmwfDNQh8MaZ74Kh9y">
              Nooshi Dadgostar (V)
            </item>
            <item xml:id="i-PsARmyuAXQgSrZnQpwPJL2">
              Momodou Malcolm Jallow (V)
            </item>
            <item xml:id="i-FyxhdGs5F4aQRk1VWho7Q7">
              Daniel Riazat (V)
            </item>
            <item xml:id="i-BtkiFdDHX7sivqSdpaNkTX">
              Karin Rågsjö (V)
            </item>
            <item xml:id="i-KEPjy5Ko3om1qLvNpuUzNb">
              Ilona Szatmari Waldau (V)
            </item>
            <item xml:id="i-5qc8iivZphckWJ7gSLJaZE">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
