<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00007">
  <teiHeader>
    <fileDesc>
      <titleStmt>
        <title>Strategisk exportkontroll 2006 – krigsmateriel och produkter med dubbla användningsområden</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strategisk exportkontroll 2006 – krigsmateriel och produkter med dubbla användningsområden</title>
          <idno type="rdwebb">GU02U7</idno>
          <rs type="number">U7</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U7/text</ref>
          <ref type="dokument_url_html">http://data.riksdagen.se/dokument/GU02U7</ref>
          <ref type="dokumentstatus_url_xml">http://data.riksdagen.se/dokumentstatus/GU02U7</ref>
          <ref type="doc">http://data.riksdagen.se/fil/300AF331-7B03-47AB-BAA6-464386B400BE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-4aYUHf2Zh8AXkxsd3VN8bu"/>
        <correspContext corresp="i-4aYUHf2Zh8AXkxsd3VN8bu">
          <ref>Regeringsskrivelse 2006/07:114</ref>
        </correspContext>
        <correspAction xml:id="i-MtjHj5yg7EJF94akAbULhU" type="signed"/>
        <correspContext corresp="i-MtjHj5yg7EJF94akAbULhU">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-5pddtLwy622h33X3RtqGeL"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="referral" xml:id="i-uxaBfmTb7ykU24fBVn9or">
          <date when="2007-04-13"/>
        </correspAction>
        <correspAction type="dismissal" xml:id="i-7C7wiqz2YPNmJGt9TnezoG">
          <date when="2007-04-12"/>
        </correspAction>
        <correspAction type="dismissal" xml:id="i-AnviGJPp1hWkyuxmUUqULZ">
          <date when="2007-04-12"/>
        </correspAction>
        <correspAction type="transfer" xml:id="i-sEtR9c9RP5PkE1BR6KbA4">
          <date when="2007-04-11"/>
        </correspAction>
        <correspAction type="submission" xml:id="i-9N8VpZfcq4gy1HvWT2sxqb">
          <date when="2007-04-11"/>
        </correspAction>
        <correspAction type="assigned" xml:id="i-TVoo1yene7serzKLo2gxYu"/>
        <correspContext corresp="i-TVoo1yene7serzKLo2gxYu">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-TWTwMqb1qMPkLBcVTdKcKz">
            1 Förslag till riksdagsbeslut
          </head>
          <list style="ol">
            <item xml:id="i-NrkqdczmuiutBtjdqAXFg5">
              Riksdagen tillkännager för regeringen som sin mening vad i motionen
              anförs om att Sverige bör upphöra med krigsmaterielexport till
              de krigförande länder som har trupper i Irak.
            </item>
          </list>
          <list style="ol">
            <item xml:id="i-Rc1JgwRddD4rwP3nBrs97w">
              Riksdagen tillkännager för regeringen som sin mening vad i motionen
              anförs om att det i det svenska regelverket för krigsmaterielexport
              klart ska anges att målen och principerna för den svenska utrikespolitiken
              bör bestå i att Sverige ska värna om folkrätt och mänskliga rättigheter.
            </item>
          </list>
          <list style="ol">
            <item xml:id="i-FFXGKE7D7EEhSdmHxBnAUP">
              Riksdagen tillkännager för regeringen som sin mening vad i motionen
              anförs om att regeringen bör tillsätta en ny utredning om den
              svenska krigsmaterielexporten som får till uppgift att utveckla
              restriktionerna så att möjligheterna att exportera krigsmateriel
              till krigförande, internationella konflikthärdar och stater där
              MR-brott begås upphör.
            </item>
          </list>
          <list style="ol">
            <item xml:id="i-KuYnDhBSL9z7sAWywKH74b">
              Riksdagen tillkännager för regeringen som sin mening vad i motionen
              anförs om att en ny utredning om den svenska krigsmaterielexporten
              bör betona vikten av en restriktiv krigsmaterielexport, MR-perspektiv
              och internationella säkerhetspolitiska aspekter i stället för
              att betona de näringspolitiska aspekterna.
            </item>
          </list>
          <list style="ol">
            <item xml:id="i-CC5dHT7KUwqziux366Kcjk">
              Riksdagen tillkännager för regeringen som sin mening vad i motionen
              anförs om att det i direktiven till en ny utredning om krigsmaterielexporten
              ska ingå ett demokratikriterium när det gäller restriktionerna
              för den svenska krigsmaterielexporten.
            </item>
          </list>
          <list style="ol">
            <item xml:id="i-KGV7pE5ACs6skUr7aZFFgv">
              Riksdagen tillkännager för regeringen som sin mening vad i motionen
              anförs om att bestämmelserna för följdleveranser för svensk krigsmaterielexport
              bör bli mer restriktiva och att en tidsgräns för hur länge dessa
              kan pågå måste sättas.
            </item>
          </list>
          <list style="ol">
            <item xml:id="i-6VthmU7FuSrNz1hhb1jSVM">
              Riksdagen tillkännager för regeringen som sin mening vad i motionen
              anförs om att Sverige i EU bör driva en politik om ökad restriktivitet
              när det gäller följdleveranser av krigsmateriel.
            </item>
          </list>
          <list style="ol">
            <item xml:id="i-MTUxMnoWYZzobmFxg6HuYh">
              Riksdagen tillkännager för regeringen som sin mening vad i motionen
              anförs om att ett regelverk för den svenska krigsmaterielimporten
              bör utarbetas.
            </item>
          </list>
          <list style="ol">
            <item xml:id="i-RnCifyPDJAkKm7ej7s7sv6">
              Riksdagen tillkännager för regeringen som sin mening vad i motionen
              anförs om att ett regelverk för uthyrning av krigsmateriel till
              andra stater bör utarbetas.
            </item>
          </list>
          <list style="ol">
            <item xml:id="i-H3MMbRqebfT8otfgDRHiM8">
              Riksdagen tillkännager för regeringen som sin mening vad i motionen
              anförs om att uppgifter om den svenska krigsmaterielimporten samt
              uthyrningen av svensk krigsmateriel i fortsättningen bör ingå
              i regeringens årliga skrivelse till riksdagen om den svenska handeln
              med strategiska produkter.
            </item>
          </list>
        </div>
        <div type="motContent">
          <head type="h1" xml:id="i-91u5S3tJBMNNyCCaVeFnn7">
            Strategisk exportkontroll 2006 krigsmateriel och produkter med
            dubbla användningsområden
          </head>
          <head type="h1" xml:id="i-6xiERdQEdLACNssdKK4xxk">
            2 Sverige unikt i världen
          </head>
          <p xml:id="i-TNL18DSSbAeTFuN77sbTwM">
            Sverige anses vara unikt i världen. Sverige har stått utanför
            två världskrig trots att båda världskrigen rasade utanför landets
            gränser. Sverige har inte varit i krig på nästan 200 år. Sverige
            har rykte om sig att vara ett fredsälskande land med en fredsälskande
            befolkning.
          </p>
          <p xml:id="i-LaXkYWd1E3rbmzf67TUQXc">
            Sverige anses vara ett av de länder som under sin efterkrigshistoria
            och under det kalla kriget bidragit till att dämpa och bilägga
            konflikter eller förhindra dem från att övergå i väpnade konfrontationer.
            Men Sverige var under det kalla kriget en framträdande vapenexportör.
            Vapenexporten var, förklarade regeringarna under det kalla kriget,
            nödvändig för att Sverige skulle kunna finansiera en neutral stats
            militära uppgifter. Man ville undvika att dras in i någon av det
            kalla krigets militärpakter. En neutral stat skulle rusta sig
            självt inte genom import av krigsmateriel från andra. Som neutralt
            land kapprustade alltså även Sverige, fast vid sidan av den stora
            kapplöpningen mellan stormakterna USA och Sovjetunionen, vid sidan
            av Warszawapakten och Nato.
          </p>
          <p xml:id="i-BA7YeKzn1eR2964TPibu18">
            När det kalla kriget var slut och Sovjetunionen upplösts inträdde
            en kort period då rustningarna avtog. Möjligheterna till en mänskligare
            världsordning med minskade klyftor mellan och inom länderna tycktes
            för ett ögonblick öka. De enorma resurser som gått till oerhörda
            rustningar skulle kunna användas för andra ändamål. Kvar fanns
            ju endast en stormakt USA. Stormakten USA:s stora fiende Sovjetunionen
            var borta.
          </p>
          <p xml:id="i-GQwkQei3UJTDPTbd4DaW85">
            I dag är situationen dock en annan. USA har fått nya fiender.
            Nya konflikthärdar har uppstått.
          </p>
          <p xml:id="i-HQDZq7QmMm1k4j5BdFFHhM">
            Samtidigt som FN proklamerar som mål att man skall halvera fattigdomen
            till 2015 ökar rustningarna. Den svenska riksdagen, som för några
            år sedan antog proposition 2002/03:122 Sveriges politik för global
            utveckling som gick ut på att man skulle öka samstämmigheten mellan
            olika politikområden, började samtidigt öka sin krigsmaterielexport.
          </p>
          <head type="h1" xml:id="i-AK7S9scHsnKx95a84QXQjv">
            3 Svenskt krigsmaterielsamarbete
          </head>
          <p xml:id="i-WnBAnSKiZrseNX5R5ZVMBQ">
            Under riksdagsåret 2000/01 lade den svenska regeringen en proposition
            om ett ramavtal om åtgärder för att underlätta omstrukturering
            och drift av den europeiska försvarsindustrin. Det var ett avtal
            som ingicks med fem Natoländer Frankrike, Italien, Spanien, Storbritannien
            och Tyskland.
          </p>
          <p xml:id="i-QnUfA375Z4mdeLfmykT8iZ">
            Syftet med avtalet var att förhindra att Sverige förlorade i
            konkurrenskraft när det gällde krigsmaterielexporten. Motivet
            för att ingå avtalet var alltså främst att bevara och helst finna
            nya exportmarknader och vinna nya marknadsandelar. Sveriges officiella
            ståndpunkt var och är fortfarande att export på krigsmateriel
            inte skall motiveras utifrån andra än försvarspolitiska utgångspunkter
            inte från sysselsättnings- eller näringspolitiska utgångspunkter.
          </p>
          <p xml:id="i-3qQTpywjZTVXBMMXd6YuVz">
            Genom att ingå det nya avtalet tenderade dock Sverige att i praktiken
            behandla krigsmateriel som vilken vara som helst när det gällde
            kampen om exportmarknader och marknadsandelar. Det blev viktigare
            att tjäna pengar på krigsmaterielexporten än att se till om den
            verkligen var nödvändig för Sveriges försvar eller att se till
            de etiska aspekterna av krigsmaterielexporten.
          </p>
          <p xml:id="i-QBrwwnKhczwsFqY3VUwwki">
            Avtalet stod visserligen i strid med vad OSSE:s parlamentariska
            församling sagt ett halvår dessförinnan, den 10 juli, och där
            kunde man läsa att medlemsländerna uppmanar OSSE-staterna att
            begränsa en politik som underlättar krigsmaterielexport och den
            aggressiva marknadsföring av konventionella vapen som följer av
            en sådan. (Urges the OSSE participating States to limit policies
            which subsidize arms export and the resulting aggressive marketing
            of conventional weapons.). Men för de länder som ingick ramavtalet
            om att underlätta en omstrukturering av den europeiska försvarsindustrin
            hade uppenbarligen OSSE-deklarationen ingen som helst betydelse.
          </p>
          <p xml:id="i-7erYCunc7sZszsKRNLYxGh">
            Följande år fortsatte Sverige att utveckla sitt internationella
            samarbete när det gällde krigsmaterielproduktion och krigsmaterielexport
            med att ingå ett likartat avtal med de nordiska länderna (Danmark,
            Finland och Norge). Det svenska krigsmaterielsamarbetet kom alltså
            att inkludera ytterligare två Natoländer.
          </p>
          <p xml:id="i-LXrL39F852kGXoUeDUdnF7">
            I sina slutord skriver man i bilaga 2, Inspektionen för strategiska
            produkter om tendenser i den svenska och internationella exportkontrollen,
            att
          </p>
          <p xml:id="i-TxNDEh65avq9ukGfr9yV5L">
            Det är tack vare denna kompetens Sverige har möjlighet att genom
            export byta egen spetsteknologi mot sådan teknologi vi själva
            inte kan utveckla. Detta leder till ömsesidiga beroenden ett perspektiv
            som blir väsentligt också i exportkontrollen.
          </p>
          <p xml:id="i-T635A3gywmu45nTwD7KKR">
            Man förklarar även att de länder man avser att samarbeta med
            identifierats av regeringen. De nämns dock inte vid namn i texten.
            Man kan undra varför, men av vad som framgår av ovanstående torde
            de flesta vara medlemmar av Nato.
          </p>
          <head type="h1" xml:id="i-4GdU97h4YdJDxzKSTbL3j9">
            4 Kraftig ökning av krigsmaterielexporten på kort tid
          </head>
          <p xml:id="i-EQ2sDfd6XEoxzdoYBqpC5B">
            Under en lång följd av år hade den svenska krigsmaterielexporten
            legat kring 3 miljarder kronor.
          </p>
          <p xml:id="i-SGLZ3JZV5Gawe55G3PbbfA">
            Fram till och med 2002 var krigsmaterielexporten ungefär på samma
            nivå, men under 2003 steg den kraftig nästan dubblerades. Därefter
            kan man avläsa en kontinuerligt och kraftigt uppåtgående trend.
          </p>
          <head type="h1" xml:id="i-JaUdU8o1SWc2MtvXbrWgFc">
            Den svenska krigsmaterielexporten 19932006 i miljoner kronor
          </head>
          <table>
            <row xml:id="i-Ge6SBfjno7H28MMhN3tanh">
              <cell>
                1993
              </cell>
              <cell>
                1994
              </cell>
              <cell>
                1995
              </cell>
              <cell>
                1996
              </cell>
              <cell>
                1997
              </cell>
              <cell>
                1998
              </cell>
              <cell>
                1999
              </cell>
            </row>
            <row xml:id="i-VV5HVWSQL84QHsFKwyR1Y3">
              <cell>
                2 863
              </cell>
              <cell>
                3 181
              </cell>
              <cell>
                3 313
              </cell>
              <cell>
                3 087
              </cell>
              <cell>
                3 101
              </cell>
              <cell>
                3 514
              </cell>
              <cell>
                3 654
              </cell>
            </row>
            <row xml:id="i-38ZskbxU7uR56bHTkijBai">
              <cell>
                2000
              </cell>
              <cell>
                2001
              </cell>
              <cell>
                2002
              </cell>
              <cell>
                2003
              </cell>
              <cell>
                2004
              </cell>
              <cell>
                2005
              </cell>
              <cell>
                2006
              </cell>
            </row>
            <row xml:id="i-TFJWnWjsThKsGGy6JBYXKG">
              <cell>
                4 371
              </cell>
              <cell>
                3 060
              </cell>
              <cell>
                3 440
              </cell>
              <cell>
                6 479
              </cell>
              <cell>
                7 291
              </cell>
              <cell>
                8 629
              </cell>
              <cell>
                10 372
              </cell>
            </row>
          </table>
          <p xml:id="i-YGtq1VSm5G8tWv9YSi9CYY">
            I dag kan inte denna kraftiga ökning förklaras med att Sverige
            upprätthåller en oberoende krigsmaterielproduktion i akt och mening
            att inta en neutral hållning under ett kallt krig eftersom något
            sådant inte föreligger. Sveriges säkerhetspolitiska läge har inte
            förändrats till en situation som skulle kunna betraktas som snarlik
            den under det kalla kriget. Tvärtom är Sveriges säkerhetspolitiska
            läge sådant att man inte kan uppfatta något hot inom en överskådlig
            framtid.
          </p>
          <p xml:id="i-E2kNiVYJyBUu4Ww1xhLLFH">
            Sammanfattningsvis kan alltså konstateras att Sverige ingick
            ett ramavtal med fem Natoländer och ett avtal med nordiska länder
            och blev naturligtvis därmed också mer uppknutet till Nato och
            kom ett litet stycke längre bort från sin alliansfrihet än tidigare.
          </p>
          <p xml:id="i-Y4AjavVo4agpcUGs6hg6Fi">
            Ett något udda påpekande som gjordes i regeringens proposition
            om ramavtalet var att man i samma andetag som man deklarerade
            att man måste ingå detta avtal för att stå sig i konkurrensen
            med USA, förklarade att man skulle samarbeta med konkurrenten
            USA när det gällde krigsmaterielproduktion. Samtidigt medverkade
            uppenbarligen det nya ramavtalet och det ökade samarbetet till
            en snabbt växande krigsmaterielexport. För Sveriges krigsmaterielexportörer
            (som egentligen till största delen inte längre är några svenskägda
            företag) torde detta ha varit det allra viktigaste.
          </p>
          <head type="h1" xml:id="i-DEE3Gz3x7RH745DVesfmkE">
            5 Krigsmaterielexport till krigförande stater
          </head>
          <p xml:id="i-V6iULyRxmAsbR4Dj81Yc3M">
            Enligt det regelverk som den svenska riksdagen antagit får Sverige
            inte exportera till länder där det pågår krig eller väpnade konflikter.
            Enligt svenska regeringar både den föregående och den nuvarande
            pågår det inget krig i Irak. Att hundratusentals irakier dött
            under de senaste åren förändrar uppenbarligen inte bilden. Tydligen
            pågår det inte heller någon väpnad konflikt, fast människor dör
            just för att de angrips av olika typer av väpnade styrkor eller
            angriper varandra med vapen.
          </p>
          <p xml:id="i-WNNUBbjz8AfoVc2gGMJbSN">
            Trots att det pågår ett blodigt krig exporterar Sverige vapen
            till stater som illegalt ockuperar Irak. Den svenska krigsmaterielexporten
            har i huvudsak gått till USA och Storbritannien, men också till
            andra länder som ingår i USA-koalitionen.
          </p>
          <head type="h1" xml:id="i-2mELL3HstmJfb1hhiJifht">
            Den svenska krigsmaterielexporten i miljoner kronor till stater
            som hade trupper i Irak 2006
          </head>
          <p xml:id="i-HQ6616HktDZDZNryAiwu4T">
            Danmark 95,4
          </p>
          <p xml:id="i-48sMZiemV7Dk1uTCw4wjdU">
            Estland 9,5
          </p>
          <p xml:id="i-AbbCUcKdsoeMJkSwckMDzT">
            Lettland 35,6
          </p>
          <p xml:id="i-JXtJy6arFiBnYMdyxMA3WJ">
            Litauen 1,7
          </p>
          <p xml:id="i-KwHqW4cvDwNVuqeWzRpmGN">
            Polen 56,7
          </p>
          <p xml:id="i-8frd42xef8GpHuDxmMD9gt">
            Storbritannien 156,1
          </p>
          <p xml:id="i-6iTQWXmHFZwT5vz35iD24X">
            Tjeckien 265,1
          </p>
          <p xml:id="i-RHnw6QUSnUQxp8khHcBvmK">
            Bulgarien 0,5
          </p>
          <p xml:id="i-X2FpXVmLozLRcVXPHzRk75">
            Rumänien 0,3
          </p>
          <p xml:id="i-Pdus8UNpCyeKj4uyxfGChf">
            Republiken Korea 83,6
          </p>
          <p xml:id="i-M4KNmfVULQBiRXa8nbfTk8">
            Kazakstan 0,2
          </p>
          <p xml:id="i-GVbFn1jaCJhnRa1yGZd83J">
            Australien 353,9
          </p>
          <p xml:id="i-EpjC7hhxZSGsXLc9S4kE1S">
            USA 953,1
          </p>
          <p xml:id="i-WhmcnUohwGgSNbNVKodw8X">
            2 011,7
          </p>
          <p xml:id="i-VCR22uaj34fJM5gfDQZFht">
            Av 21 länder som i dag ingår i den illegala koalition som har
            trupper i Irak exporterar Sverige krigsmateriel till 13 av dem.
            Till några av dem är exporten av ringa omfattning, men till de
            mest aktiva av de ockuperande länderna är exporten desto större
            framför allt USA och Storbritannien. Sammantaget går 20 procent
            av den svenska krigsmaterielexporten till länder som begick det
            folkrättsbrott som det innebar att angripa Irak ett folkrättsbrott
            som USA och dess allierade försökte rättfärdiga med uppenbara
            lögner om att Irak hade massförstörelsevapen och att Saddam Hussein
            samarbetade med al-Qaida.
          </p>
          <p xml:id="i-6NhjF3cqZUXEgEfq1aiPQC">
            Vänsterpartiet anser att Sverige bör upphöra med krigsmaterielexport
            till de krigförande länder som har trupper i Irak. Detta vill
            vi att riksdagen skall ge regeringen till känna.
          </p>
          <head type="h1" xml:id="i-UUxw5ZnhTvCou1jVaRmmKt">
            6 Det svenska regelverket för krigsmaterielexport
          </head>
          <p xml:id="i-BD2N6nFSoJVkrVmWVDptjt">
            Hur kommer det sig att Sverige kan bryta mot sitt eget regelverk
            när det gäller export av krigsmateriel till krigförande länder
            och konflikthärdar samt länder där det förekommer brott mot mänskliga
            rättigheter (exempelvis Saudiarabien, Tunisien och Thailand)?
            Hur kan Sverige bryta mot sitt eget regelverk när det gäller export
            av krigsmateriel till länder som deltar i de anfallskrig och militära
            operationer som inletts i strid med internationell lag som i Irak?
          </p>
          <p xml:id="i-VuhgVfjWiZuWz7KUbDBqHo">
            En av orsakerna till detta är att grunden för dessa två viktiga
            stadganden (om att inte exportera krigsmateriel till krigförande
            länder, konflikthärdar och länder där det begås brott mot mänskliga
            rättigheter) är att i de svenska riktlinjerna ingår en inledande
            paragraf som anses överordnad och gör alla andra stadganden betydelselösa.
          </p>
          <p xml:id="i-Puvg7aheShyoR25Yzc5fMh">
            De svenska riktlinjerna för krigsmaterielexporten inleds med
            följande:
          </p>
          <p xml:id="i-NJamAFm4p5CDjfNptbWSvn">
            Tillstånd till utförsel av krigsmateriel, eller annan samverkan
            med någon i utlandet avseende krigsmateriel, bör medges endast
            om sådan utförsel eller samverkan
          </p>
          <p xml:id="i-2uUeJn3ZFDSU65QXquMYt9">
            1. bedöms erforderliga för att tillgodose det svenska försvarets
            behov av materiel eller kunnande eller i övrigt är säkerhetspolitiskt
            önskvärd, samt
          </p>
          <p xml:id="i-QFt6owYFqa1A3A7L2vQhw8">
            2. inte står i strid med principerna och målen för Sveriges utrikespolitik.
          </p>
          <p xml:id="i-5kxD4FE59kwRd4ZWFqTHFW">
            Genom att tolka denna del av riktlinjerna som överordnad allt
            annat som sägs i riktlinjerna hamnar de demokratiska och mänskliga
            rättigheterna i skymundan. Den svenska försvarspolitiken anses
            överordnad den världsomspännande kampen för demokrati och mänskliga
            rättigheter. Ett sådant synsätt kan få förödande konsekvenser.
          </p>
          <p xml:id="i-9zsD16m49boxCJkeZD9vRN">
            Regelverket är emellertid värdelöst på annat sätt. När USA och
            dess allierade angrep Irak förklarade Sveriges dåvarande statsminister,
            Göran Persson, att angreppet på Irak var ett folkrättsbrott. Om
            detta uttalande hade tagits på allvar borde det knappast legat
            i linje med Sveriges utrikespolitiska principer och mål att exportera
            krigsmateriel till den anfallande parten i kriget. Göran Persson
            kan dock knappast göras ansvarig för krigsmaterielexporten, eftersom
            regeringen endast kan ta ställning i krigsmaterielfrågor om Inspektionen
            för strategiska produkter (ISP) själv vänder sig till regeringen
            och frågar om råd, och det gjorde inte ISP i det här fallet. Det
            hade kanske varit klädsamt om den gjort det. Ännu bättre hade
            det naturligtvis varit om Exportkontrollrådets majoritet haft
            en bättre kännedom om vari de svenska utrikespolitiska principerna
            och målen bestod nämligen att värna folkrätt och mänskliga rättigheter.
          </p>
          <p xml:id="i-LizFaQfFGYrxrPwLrowmAi">
            I en lång rad deklareras vilka Sveriges utrikespolitiska principer
            och mål är. I otaliga sammanhang har Sveriges officiella företrädare
            förklarat att de handlar om att värna om folkrätt och mänskliga
            rättigheter. I de svenska riktlinjerna för svensk krigsmaterielexport
            anges dock inte detta.
          </p>
          <p xml:id="i-T5b5q8GbHZ3jbPbmSV9bxP">
            Vänsterpartiet anser att det i det svenska regelverket för krigsmaterielexport
            klart skall anges att målen och principerna för den svenska utrikespolitiken
            består i att Sverige skall värna om folkrätt och mänskliga rättigheter.
            Detta vill vi att riksdagen skall ge regeringen till känna.
          </p>
          <head type="h1" xml:id="i-VgcRmYzS5enV3tbQeMm5Zr">
            7 Näringspolitik eller utrikes- och säkerhetspolitik
          </head>
          <p xml:id="i-KhLSywzVv4wq6FQwfGEVg3">
            Det är uppenbart att det regelverk som Sverige har när det gäller
            exporten av krigsmateriel inte fungerar. Krigsmateriel exporteras
            till krigförande länder som bryter mot folkrätten, man exporterar
            till konflikthärdar och till stater som bryter mot mänskliga rättigheter.
          </p>
          <p xml:id="i-DgEvGvpK1e16KSMcrgCt7D">
            År 2005 presenterade Krigsmaterielutredningen (KRUT) Reformerat
            regelverk för handel med försvarsmateriel (SOU 2005:9) som förespråkade
            en fullständig omläggning av den svenska krigsmaterielexporten.
            Vänsterpartiet levererade kritik mot KRUT:s slutsatser i en motion
            (2004/05:U15) i samband med 2005 års regeringsskrivelse om krigsmaterielexporten
            (skr. 2004/05:114) . Utredningen fick också häftig kritik av en
            rad fredsorganisationer.
          </p>
          <p xml:id="i-ND5qUcZSncUo2z16g9CZaw">
            Utredningen föreslog att den svenska krigsmaterielexporten inte
            längre skulle vägledas av och styras utifrån försvarspolitiska
            utgångspunkter utan utifrån näringspolitiska. Det framgick tydligt
            att tidigare aspekter som fanns med i det tidigare regelverket,
            såsom olämpligheten i att exportera krigsmateriel till krigförande
            länder, konflikthärdar och stater där det förekom brott mot mänskliga
            rättigheter tilldelades ringa betydelse i KRUT.
          </p>
          <p xml:id="i-Qhii5PGcuZuyyRA6kUBSfP">
            Utredningen tillsattes i avsikt att bringa praxis i överensstämmelse
            med avsikterna i det ursprungliga regelverket. Praxis har under
            en lång tid avlägsnat sig från avsikterna i det ursprungliga regelverket,
            vilka var att förhindra krigsmaterielexport till krigförande länder,
            konflikthärdar och stater där MR-brott begås. Men utredningens
            slutsatser gick i rakt motsatt riktning.
          </p>
          <p xml:id="i-PDdUC6Gima8fgJtDT8yCoG">
            Vänsterpartiet föreslår att regeringen tillsätter en ny utredning
            om den svenska krigsmaterielexporten som har till uppgift att
            söka utveckla restriktionerna så att möjligheterna att exportera
            krigsmateriel till krigförande länder, internationella konflikthärdar
            och stater där MR-brott begås upphör. Detta vill vi att riksdagen
            skall ge regeringen till känna.
          </p>
          <p xml:id="i-LyeLjjzgPEbZnpfiMXfDSp">
            KRUT:s förslag att mjuka upp de svenska riktlinjerna för krigsmaterielexport
            och låta näringspolitiska utgångspunkter vara vägledande kan få
            förödande konsekvenser av annan art som inte framgår av utredningen.
          </p>
          <p xml:id="i-MfYDivnk9xr96bfYaZ53e7">
            Om krigsmaterielexporten skall betraktas som i första hand en
            näringspolitisk fråga bör rimligen krigsmaterielexportfrågorna
            överföras till att behandlas av riksdagens näringsutskott och
            inte av utrikesutskottet. De säkerhetspolitiska aspekterna på
            krigsmaterielexporten skulle bli av underordnad betydelse och
            sannolikt inte tillräckligt belysta. I känsliga internationella
            situationer skulle en otillräcklig belysning av utrikes- och säkerhetspolitiska
            aspekter på den svenska krigsmaterielexporten kunna få allvarliga
            konsekvenser.
          </p>
          <p xml:id="i-HZPo1f4n7PZqpjQraqeVQo">
            Vänsterpartiet föreslår en ny utredning om den svenska krigsmaterielexporten
            som i stället för att betona de näringspolitiska aspekterna betonar
            vikten av en restriktiv krigsmaterielexport, MR-perspektiv och
            internationella säkerhetspolitiska aspekter. Detta vill vi att
            riksdagen skall ge regeringen till känna.
          </p>
          <head type="h1" xml:id="i-VE5dse59v9rukMFKPcBk1V">
            8 Krigsmaterielexport till odemokratiska stater
          </head>
          <p xml:id="i-Magdxz6QjgonNS13FPm7Gq">
            En genomgång av de länder till vilka Sverige exporterar krigsmateriel
            visar att en del av dem saknar demokratiskt styrelseskick. Detta
            innebär att det som den svenska utvecklingspolitiken syftar till
            när det gäller rättighetsperspektivet motverkas. Att exportera
            krigsmateriel till länder med icke demokratiska regimer kan självklart
            inte främja vare sig fattigdomsbekämpning eller respekten för
            mänskliga rättigheter. Därför bör ett demokratikriterium finnas
            med i ett framtida förbättrat regelverk för den svenska krigsmaterielexporten.
            I KRUT avfärdas hela problematiken med exporten till icke demokratiska
            regimer med att uppgiften är för svår och begreppet demokrati
            alltför svårdefinierat. Det är ett alltför lättvindigt sätt att
            hantera en så betydelsefull fråga i all synnerhet som en del regimer
            som importerar krigsmateriel på ett mycket tydligt sätt är odemokratiska
            och knappast ens själva benämner sig som demokratiska.
          </p>
          <p xml:id="i-2qSAZPxuc18z4tJ1p5WQ8v">
            Vänsterpartiet anser att det i direktiven till en ny utredning
            av krigsmaterielexporten skall ingå ett demokratikriterium när
            det gäller restriktionerna för den svenska krigsmaterielexporten.
            Detta vill vi att riksdagen skall ge regeringen till känna.
          </p>
          <head type="h1" xml:id="i-XzpmfjPjtThbSsD3YrtcjX">
            9 Följdleveranser
          </head>
          <p xml:id="i-M3Pw25Wfccq78pZpcD5TuX">
            Det nuvarande regelverket när det gäller krigsmateriel är avsett
            att vara restriktivt. Trots detta har det funnits stora kryphål
            i regelverket. Dessa har främst handlat om följdleveranser. Med
            hänvisning till att Sverige måste uppfylla ingångna avtal och
            uppvisa pålitlighet när det gällde leveranser av krigsmateriel
            har Sverige exporterat krigsmateriel som följdleveranser till
            flera länder där omfattande och grova brott mot mänskliga rättigheter
            begåtts. Dessa leveranser har ibland pågått i decennier och utgjort
            en skamfläck när det gäller Sveriges internationella anseende.
            På konstitutionsutskottets initiativ (bet. 1996/97:KU25) gjorde
            regeringen en utredning om följdleveranser.
          </p>
          <p xml:id="i-3dL7kQ1zaHF5e8awYSV1NC">
            I den utredningen redovisades en rad europeiska länders riktlinjer
            när det gällde följdleveranser. Det var en ganska variationsrik
            bild som gavs. Då hade till exempel Storbritannien en bestämmelse
            om följdleveranser, där man angav att efter två år måste ny prövning
            göras för att krigsmaterielföretagen skulle få genomföra följdleveranser.
            Det var tveklöst en avsevärd skillnad mellan dessa och de svenska
            bestämmelserna. Likafullt drog utredningen den märkliga slutsatsen
            att bestämmelserna var likartade i hela Europa. I utredningen
            förelåg alltså ett stort gap mellan fakta och slutsatser.
          </p>
          <p xml:id="i-Q9xBAdA9AHzP59L2j8DeWq">
            När det gäller bestämmelserna för följdleveranser för svensk
            krigsmaterielexport bör dessa bli mer restriktiva och en tidsgräns
            för hur länge dessa kan pågå måste sättas. Detta vill vi att riksdagen
            skall ge regeringen till känna.
          </p>
          <p xml:id="i-PQSGP1jafiqSwh2dDrchQ7">
            Följdleveranser är inget enskilt svenskt fenomen. De berör i
            allt högre grad Europas och EU:s export av krigsmateriel. Sverige
            bör därför i EU driva en politik om ökad restriktivitet när det
            gäller följdleveranser av krigsmateriel. Detta vill vi att riksdagen
            skall ge regeringen till känna.
          </p>
          <head type="h1" xml:id="i-YZxEy2nWqm4sfAjGJ5ZZaZ">
            10 Importen och uthyrningen av krigsmateriel
          </head>
          <p xml:id="i-9TkvujKGdZC3YkSF29Fho8">
            Den svenska krigsmaterielexporten är en viktig del av den svenska
            utrikespolitiken. Det är av stor politisk betydelse vilka stater
            Sverige har eller inte har samröre med om de länder man exporterar
            till respekterar folkrätt och mänskliga rättigheter eller inte.
            Den svenska handeln med krigsmateriel handlar dock inte bara om
            svensk export av krigsmateriel. Den handlar också om svensk import
            av krigsmateriel. Importen av krigsmateriel är också en viktig
            del av den svenska utrikespolitiken. Sverige har importerat krigsmateriel
            från Israel ett land som intar en ytterligt känslig och kontroversiell
            position i det konfliktfyllda Mellanöstern. Av den anledningen
            menar Vänsterpartiet att ett regelverk även för den svenska krigsmaterielimporten
            bör utarbetas. Detta vill vi att riksdagen skall ge regeringen
            till känna.
          </p>
          <p xml:id="i-9r7Q5S9Gc4xAYyHXtHmSkc">
            Bara några månader före Irakkriget och i en situation då det
            fanns anledning att befara att det verkligen skulle bli ett krig
            i Irak hyrde den brittiska krigsmakten avancerad militär utrustning
            från Sverige. Utan att höra regeringen hyrde den svenska krigsmakten
            ut denna utrustning till Storbritannien. Det utarbetades likaledes
            ett regelverk för uthyrning av krigsmateriel. På samma sätt som
            det i dag finns ett regelverk för export av krigsmateriel bör
            det finnas ett för uthyrning av krigsmateriel. Detta vill vi att
            riksdagen skall ge regeringen till känna.
          </p>
          <p xml:id="i-NGR3aT1CW8kWT82p84n3rq">
            Hur krigsmaterielimporten från andra stater och uthyrningen av
            svensk krigsmateriel till andra stater utvecklas bör i fortsättningen
            ingå i regeringens årliga skrivelse till riksdagen. Detta vill
            vi att riksdagen skall ge regeringen till känna.
          </p>
        </div>
        <div type="motSignatures">
          <list>
            <item xml:id="i-2QvrDazpGRsGZS3LgCrrdD">
              Hans Linde (v)
            </item>
            <item xml:id="i-RANdD9XbysFmP2MTZBkmbj">
              Marianne Berg (v)
            </item>
            <item xml:id="i-YivhKh2EXFjpqNVgP9jEw">
              Jacob Johnson (v)
            </item>
            <item xml:id="i-7h33PBuRB4xduG1GbEX39G">
              Kalle Larsson (v)
            </item>
            <item xml:id="i-GgSRCzwe7WsdkgyrNGYiBQ">
              Lena Olsson (v)
            </item>
            <item xml:id="i-5rGtPBa1sxePtMJpnZiyi4">
              Pernilla Zethraeus (v)
            </item>
            <item xml:id="i-55Jpz3PDJYMTBMYXDKo4tg">
              Alice Åström (v)
            </item>
          </list>
        </div>
      </div>
    </body>
  </text>
</TEI>
