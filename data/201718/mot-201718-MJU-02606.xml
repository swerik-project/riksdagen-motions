<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-02606">
  <teiHeader>
    <fileDesc>
      <titleStmt>
        <title>Skogen – det gröna guldet</title>
        <author corresp="i-7GFif5DyTUbb8eBXsbicsF">av Magnus Oscarsson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2606 av Magnus Oscarsson m.fl. (KD)</title>
          <idno type="rdwebb">H5022606</idno>
          <rs type="number">2606</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5022606/text</ref>
          <ref type="dokument_url_html">http://data.riksdagen.se/dokument/H5022606</ref>
          <ref type="dokumentstatus_url_xml">http://data.riksdagen.se/dokumentstatus/H5022606</ref>
          <ref type="docx">http://data.riksdagen.se/fil/A8CF0BE3-6777-4E46-83AF-88BF4C34E956</ref>
          <ref type="pdf">http://data.riksdagen.se/fil/56EF403D-ACF5-4049-8637-00EA55C42BDA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AQRJzY8ooeskH6Z7hjtRoW" type="signed"/>
        <correspContext corresp="i-AQRJzY8ooeskH6Z7hjtRoW">
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-4ednwgW1p5nCGVvkb7M7eo"/>
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-DJ8dGLyQXx8GQeiGkcBRiK"/>
        </correspContext>
        <correspAction xml:id="i-8Zsm6hfDH86sysfEvxkhxQ" type="submitted">
          <date when="2017-10-04"/>
          <time when="14:34:07"/>
        </correspAction>
        <correspAction xml:id="i-Re8Ay4noR7bZcGZDuCWK26" type="reviewed">
          <date when="2017-10-04"/>
          <time when="14:45:57"/>
        </correspAction>
        <correspAction xml:id="i-2AdGdCE7DL5abFSgmVGZFa" type="referred">
          <date when="2017-10-13"/>
        </correspAction>
        <correspAction xml:id="i-5Ep4wB6VgmyfV9evFAtTLm" type="assigned">
          <date when="2018-11-07"/>
          <time when="15:55:44"/>
        </correspAction>
        <correspContext corresp="i-5Ep4wB6VgmyfV9evFAtTLm">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-H7PCv9ACh2fGXx7RhnfSa3" type="behandlas_i"/>
        <correspContext corresp="i-H7PCv9ACh2fGXx7RhnfSa3">
          <ref type="uppgift">2017/18:MJU2</ref>
          <ref type="ref_dok_id">H501MJU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU2</ref>
          <ref type="ref_dok_titel">Utgiftsområde 23 Areella näringar, landsbygd och livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WDqfu91umW7t4DzpH7DZoK" type="behandlas_i"/>
        <correspContext corresp="i-WDqfu91umW7t4DzpH7DZoK">
          <ref type="uppgift">2017/18:SkU9</ref>
          <ref type="ref_dok_id">H501SkU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU9</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-W8t7TYmZDHPCezcGz9xnyj" type="behandlas_i"/>
        <correspContext corresp="i-W8t7TYmZDHPCezcGz9xnyj">
          <ref type="uppgift">2017/18:JuU15</ref>
          <ref type="ref_dok_id">H501JuU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU15</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-D2UfB9Fh78b9aWUc4Meijf" type="behandlas_i"/>
        <correspContext corresp="i-D2UfB9Fh78b9aWUc4Meijf">
          <ref type="uppgift">2017/18:MJU17</ref>
          <ref type="ref_dok_id">H501MJU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU17</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YZ6JwRuz2LQGShbVBpJUL2" type="behandlas_i"/>
        <correspContext corresp="i-YZ6JwRuz2LQGShbVBpJUL2">
          <ref type="uppgift">2017/18:JuU36</ref>
          <ref type="ref_dok_id">H501JuU36</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU36</ref>
          <ref type="ref_dok_titel">Ny kamerabevakningslag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6UHLzC97P5BT6WkScmtjzz" type="motHeader">
        <div xml:id="i-WVHnt5mbdhRjx6fJcxL5Qh" type="motTitle">
          Motion till riksdagen 2017/18:2606 av Magnus Oscarsson m.fl.
          (KD) Skogen – det gröna guldet
        </div>
      </div>
      <div xml:id="i-XLZDfxwYz9Q9UYt4qNfAQn" type="motBody">
        <div xml:id="i-6b3aRV3oj8VJExvisQ7UCU" type="motProposal" subtype="förslag">
          <head xml:id="i-WBrYdcR28RZpYVbMUWdret">
            Förslag till riksdagsbeslut
          </head>
          <list xml:id="i-RxGspXPiLYtnRqMb8sjciZ" style="ol">
            <item xml:id="i-6rJzjNQXVVYF1EcoBX9QqG">
              Riksdagen ställer sig bakom det som anförs i motionen om att
              regeringen snarast ska förändra artskyddsförordningen så att äganderätten
              säkras och tillkännager detta för regeringen.
            </item>
            <item xml:id="i-WhtyLaoNZCnjU4NZGCH8iz">
              Riksdagen ställer sig bakom det som anförs i motionen om att
              skogskonto och skogsskadekonto ska finnas kvar och tillkännager
              detta för regeringen.
            </item>
            <item xml:id="i-HtbH2Z6U9V9NZPUc42xB7H">
              Riksdagen ställer sig bakom det som anförs i motionen om att
              utreda möjligheten att överlåta skogskonto och skogsskadekonto
              genom arv eller gåva och tillkännager detta för regeringen.
            </item>
            <item xml:id="i-LpkNBEc6bPgzWrqekoNbVc">
              Riksdagen ställer sig bakom det som anförs i motionen om att
              utreda möjligheten att stormskogslikvid ska kunna avsättas till
              ersättningsfond och tillkännager detta för regeringen.
            </item>
            <item xml:id="i-MiwzdTcAwiEvKLsTRLUjx5">
              Riksdagen ställer sig bakom det som anförs i motionen om att
              det ska vara möjligt att avsätta ersättningen som ges för naturvårdsavtal,
              naturreservat och dylikt till en periodiseringsfond, i likhet
              med dagens skogskonton, och tillkännager detta för regeringen.
            </item>
            <item xml:id="i-G7nWiKDZBVKXXuVSLNdFG3">
              Riksdagen ställer sig bakom det som anförs i motionen om forskning
              på nya trädslag och tillkännager detta för regeringen.
            </item>
            <item xml:id="i-KbDK8cuX81yMWUkqhuzbJL">
              Riksdagen ställer sig bakom det som anförs i motionen om att
              Sverige ska motsätta sig en gemensam skogspolitik inom EU och
              tillkännager detta för regeringen.
            </item>
            <item xml:id="i-WJ9YdPBoFCu1ZLi63S3Py9">
              Riksdagen ställer sig bakom det som anförs i motionen om kameraövervakning
              av skogsmaskiner och tillkännager detta för regeringen.
            </item>
          </list>
        </div>
        <div xml:id="i-JfvC4AWzdxri38fosYK61c" type="motContent">
          <head xml:id="i-Gmg8PptgvHSuPeb8uiXbtj" type="h1">
            Skogen har flera funktioner
          </head>
          <p xml:id="i-DxkQtqTffB9ip1E7EHQpBk">
            Skogsbruket och skogsindustrin är näringar som svarar för de
            största nettoexportinkomsterna i Sverige. För att svenskt skogsbruk
            och svensk skogsindustri ska kunna utvecklas i framtiden krävs
            övergripande långsiktiga och hållbara spelregler som befrämjar
            såväl produktions- som miljömål. Skogen skall också svara mot
            efterfrågan på människors behov av rekreation. Levande skogar
            med en myllrande biologisk mångfald är en förutsättning för människors
            välbefinnande och hälsa och levererar viktiga ekosystemtjänster,
            såsom rening av luft och vatten, och infångning av övergödande
            ämnen som exempelvis kväve. Bevarande och hållbart nyttjande av
            den biologiska mångfalden är mål som självklart utgör allmänna
            intressen.
          </p>
          <p xml:id="i-PMu1rSoou9ii1HStU1aeo3">
            Det är viktigt att regelkrånglet och den administrativa bördan
            minskar för att fler människor ska vilja starta och driva företag
            på landsbygden. Målsättningen bör vara att grundläggande uppgifter
            om företaget och dess verksamhet bara ska behöva lämnas en gång
            och till ett ställe.
          </p>
          <head xml:id="i-G3UXYyXX8RwvR7uTiuMXAY" type="h1">
            Rättssäkerhet för skogsägare
          </head>
          <p xml:id="i-M6gAepw89RqVZYdxCiSCDT">
            Sedan 2007 gäller artskyddsförordningen (2007:845). De senaste
            åren har myndig­heterna tolkat denna förordning alltmer extremt.
            Enligt artskyddsförordningen är det bland annat förbjudet att
            avsiktligt störa vilda fåglar och andra djur som listas i förordningen,
            och att skada eller förstöra dessa djurs fortplantningsområden
            eller viloplatser. Emellertid finns häckningslokaler för fåglar
            i princip överallt i skogen. Fåglar och andra djur störs om man
            bedriver skogsbruk. Utifrån artskyddsförordningen så som den är
            skriven är det därför möjligt för en myndighet att stoppa i princip
            alla skogsbruksåtgärder.
          </p>
          <p xml:id="i-UfdD5U66PxwLBNwapjgnEW">
            Artskyddsförordningen är utfärdad av regeringen med stöd av miljöbalken.
            Därigenom anses eventuella myndighetsinskränkningar i markägares
            rådighet som görs med stöd av artskyddsförordningen vara att betrakta
            som betingade av miljöskyddsskäl. Huvudregeln när det gäller ersättning
            till markägare är att vid inskränkningar utifrån miljöskyddsskäl
            ska ersättning inte utgå i normalfallet.
          </p>
          <p xml:id="i-89XbRREWA3m5YU4d4boePV">
            Resultatet blir alltså att myndigheterna kan inskränka skogsägares
            användning av sin mark i princip obegränsat och ändå inte vara
            skyldiga att betala ersättning. Detta är inte enbart ett teoretiskt
            resonemang; de senaste åren har denna situation blivit verklighet
            för många enskilda skogsägare. De enskilda skogsägarna, som utgör
            ryggraden i det svenska skogsbruket, har ofta genom långsiktigt
            förvaltarskap skapat eller bibehållit höga naturvärden. Dessa
            skogsägare hotas nu med att berövas möjligheten till ekonomisk
            nytta av sina arbetsinsatser. Det finns exempel på att enskilda
            förlorat upp till 100 procent av sina intäkter och inte heller
            fått någon statlig ersättning.
          </p>
          <p xml:id="i-D6YikvsXpoSqPpSM6UwXny">
            I den statliga utredningen Ersättning vid rådighetsinskränkningar
            (SOU 2013:59) konstaterar utredaren att rådighetsinskränkningar
            utifrån hälsoskydds- miljöskydds- och säkerhetsskäl låg utanför
            utredningens uppdrag. Samtidigt skrev utredaren att det fanns
            två sådana områden där det finns ett behov av en översyn: vattenskyddsområden
            och rådighetsinskränkningar med stöd av artskyddsförordningen.
          </p>
          <p xml:id="i-9jE4GsdEFf4ygpjWjZXCZS">
            I en skrivelse till regeringen har Naturvårdsverket och Skogsstyrelsen
            bedömt att det finns behov av att utreda artskyddsförordningen
            för att säkerställa att den är tillämpbar, effektiv och rättssäker
            (M2016/01731/Nm). Myndigheterna konstaterar i skrivelsen att tillämpningen
            av artskyddsförordningen såvitt avser skogsbruket har dröjt. I
            ett svar på en skriftlig fråga av Lars-Axel Nordell (KD) 15 februari
            2017 svarade miljöminister Karolina Skog att regeringen anser
            att riktlinjerna är ett viktigt steg i arbetet för att skydda
            fridlysta arter i skogen och att frågan om huruvida en översyn
            av artskydds­förordningen ska genomföras bereddes i Regeringskansliet.
            Ministern avsåg dock inte då att ta något vidare initiativ i frågan.
            Samma svar framfördes i en interpellationsdebatt i september.
          </p>
          <p xml:id="i-FPu9NnYfKCuzarBf6zuvqJ">
            Kristdemokraterna anser att det är orimligt med den rättsosäkerhet
            som råder i dags­läget. Regeringen bör därför snarast förändra
            artskyddsförordningen så att äganderätten säkras.
          </p>
          <head xml:id="i-6ZZsAXz75Y4aaUfPJH7acv" type="h1">
            Behåll skogskontot
          </head>
          <p xml:id="i-QrHUDaB4nRHo99zP8cndmJ">
            En statlig utredning (SOU 2014:68) har föreslagit att skogskontot
            och skogsskadekontot avskaffas. I stället föreslås dessa ersättas
            med en typ av avsättningsfond: företagsfond. Kristdemokraterna
            tillbakavisar detta förslag. Utredningens förslag innebär en klar
            försämring för skogsbruket. Skogskontot och skogsskadekontot behövs
            eftersom skogsbruket har specifika förutsättningar i och med skogens
            långsamma tillväxttakt. Därför ska skogskontot och skogsskadekontot
            finnas kvar i skattelagstiftningen.
          </p>
          <head xml:id="i-DFLBcSqiQzXrwLd4rmJW3k" type="h2">
            Möjliggör överlåtelse av skogskonto/skogsskadekonto genom arv
            och gåva
          </head>
          <p xml:id="i-QTaJbbWki5TgpPZ7usx5xm">
            Idag är skogskontot/skogsskadekontot knutet till den fysiska
            personen. Det kan inte överlåtas mellan generationer genom arv
            eller gåva. Kontot måste upplösas när innehavaren avlider. Detta
            utgör ett problem vid generationsskiften, särskilt för den som
            fått sin skog nerblåst. Regeringen bör därför utreda möjligheten
            att utan beskattning överföra skogskonto och skogsskadekonto mellan
            generationer genom arv och gåva.
          </p>
          <head xml:id="i-D9UPMpMeAib83GMFHZv6h7" type="h2">
            Stormskogslikvid skall kunna sättas av till ersättningsfond
          </head>
          <p xml:id="i-NLtBnvCuvLxhTMr74zMivV">
            Avdrag för avsättning till ersättningsfond enligt inkomstskattelagen
            31 kap. får bl.a. göras om en näringsidkare får ersättning för
            skada genom brand eller annan olyckshändelse på mark. En sådan
            skada utgör stormfällning av skog. Bakgrunden till reglerna om
            ersättningsfond är en önskan att extraordinära intäkter t.ex.
            vid olika former av skadefall inte skall beskattas direkt utan
            istället kunna återinvesteras i näringsverk­samheten utan skattebortfall.
          </p>
          <p xml:id="i-XEMntEBrprALS6NjXMyfaK">
            Emellertid är det alltså bara ersättningen för skada, men inte
            likviden från försäljning av den skog som kunnat räddas, som får
            avsättas till ersättningsfonden. Detta skapar problem i samband
            med en så omfattande stormfällning som det varit fråga om i samband
            med orkanen Gudruns härjningar 2005. Regeringen bör utreda möjligheten
            att avsättning till ersättningsfond också ska kunna göras för
            virkeslikvider.
          </p>
          <head xml:id="i-Ne4RYx2zfLeKJCXMD7MnJ6" type="h2">
            Periodiseringsfond för naturvårdsavtal
          </head>
          <p xml:id="i-4U8j2rFeRtDf22CxGMDj5D">
            Naturvårdsavtal är ett civilrättsligt avtal som kan tecknas mellan
            markägare och staten eller en kommun. Syftet med ett naturvårdsavtal
            är att utveckla och bevara de natur­värden som redan finns. Naturvårdsavtal
            kan tecknas såväl för områden som behöver utvecklas fritt som
            för sådana där det behövs en naturvårdande skötsel för att natur­värdena
            ska bestå och utvecklas. Naturvårdsavtal kan tecknas för en tid
            av från ett år och som längst 50 år. Utbetalningen av den ekonomiska
            ersättningen för avtalet kan delas upp i upp till fem år. Eftersom
            löptiden för avtalet ofta är betydligt längre än den tid som utbetalningarna
            sker, bör möjligheten utredas att möjliggöra avsättning av ersättningen
            från naturvårdsavtal till ett skogskonto.
          </p>
          <head xml:id="i-VyVP3h5sGTrUmyGtdHN3Pr" type="h1">
            Forskning om nya trädslag
          </head>
          <p xml:id="i-RfJoT3Ntxa12cnQzfxAFo2">
            Klimatförändringarna påverkar också den svenska skogen. Det är
            därför angeläget att fortsatt stimulera forskning och utveckling
            av olika plantslag för att dra nytta av den möjlighet till ökad
            produktivitet inom skogsbruket som klimatförändringen kan medföra.
            I vår budgetmotion för utgiftsområde 23 föreslår Kristdemokraterna
            utökade anslag med 15 miljoner kronor till forskning om ökad produktivitet
            inom det framtida skogsbruket.
          </p>
          <head xml:id="i-NMfdWn14Ynhv7QpKyrJtXM" type="h1">
            Nej till EU-gemensam skogspolitik
          </head>
          <p xml:id="i-PqHGpcxmbQXzbaGzc4SvZj">
            Utifrån subsidiaritetsprincipen bör skogspolitiken vara en nationell
            fråga. Kristdemo­kraterna anser att det inte skall införas någon
            gemensam skogspolitik inom EU. För Kristdemokraternas del är utgångspunkten
            att varje land självt skall råda över sina naturtillgångar i form
            av skog, berg, rinnande vattendrag och andra naturtillgångar.
            Det är angeläget att Sverige håller fast vid uppfattningen att
            skogspolitiken skall vara en nationell angelägenhet. Kristdemokraterna
            anser att Sverige skall förhindra sådana beslut som innebär att
            skogspolitiken blir ett EU-gemensamt politikområde.
          </p>
          <p xml:id="i-6TtjJeb2Gp6CnVtveBKZiJ">
            Särskilt angeläget är det att hindra att EU beslutar om avverkningstak
            för skogs­bruket i de enskilda medlemsländerna. Under 2017 behandlades
            inom EU ett direktiv om LULUCF, med innebörden att EU-kommissionen
            ska kunna bestämma en referensnivå som inte överensstämmer med
            verkligheten. Om avverkningarna av skog passerar denna referensnivå
            kommer skogen ses som ett nettoutsläpp av koldioxid, även om uttaget
            ligger långt under skogens verkliga tillväxt det året. Ett verkligt
            nettoupptag av koldioxid i skogen kommer alltså att kunna klassas
            som ett nettoutsläpp i EU:s räkneverk. Detta skulle skapa stora
            problem för Sveriges del av omställningen till ett klimatneutralt
            samhälle, i och med att skogen har en viktig roll i denna omställning
            i form av förnybar resurs med ett nettoupptag av koldioxid. Nu
            slutade just detta i en rimlig kompromiss i parlamentet, men nästa
            steg är förhandlingar mellan parlamentet och kommissionen. Hursomhelst
            visar processen att det nationella självbestämmandet över skogen
            inte kan tas för givet.
          </p>
          <head xml:id="i-Mc6p9Eoo5s5EYBiJs64PNq" type="h1">
            Kameraövervakning av skogsmaskiner
          </head>
          <p xml:id="i-JS4yxechPA7G1j79DMup2F">
            Under senare år har stölder av entreprenadmaskiner, maskindelar
            och diesel blivit ett ökande problem. Stölderna sker både ute
            i skogen och intill bebyggelse. Av naturliga skäl är det svårt
            att vakta en skogsmaskin när den står ute i skogen över natten.
            Det är idag inte tillåtet att sätta upp övervakningskameror i
            skogen utan tillstånd från länsstyrelsen. Tillstånd bör ges i
            fler fall och förfarandet måste förenklas. Tillstånds­givningen
            måste vägas mot integritetsaspekten. På landsbygden kommer kameraöver­vakningen
            aldrig bli lika intensiv som i städerna, där redan ett stort antal
            kameror är uppsatta. Den mänskliga övervakningen är mindre på
            landet än i staden, varför behovet av att förstärka övervakningen
            med kameror egentligen är större för att landsbygdens invånare
            ska kunna ha motsvarande rätt till trygghet.
          </p>
          <p xml:id="i-PCrKVFwCSRC6SbV7zM2vz">
            Den statliga utredningen ”En ny kamerabevakningslag” (SOU 2017:55)
            har varit ute på remiss. I denna föreslås bland annat att kamerabevakning
            inom jordbruk och skogsbruk eller av vilt, t.ex. vid åtlar inte
            ska omfattas av tillståndsplikt eller anmälningsplikt. Däremot
            ska det införas krav på adressuppgifter på den som satt upp kameran.
            Detta har kritiserats av flera remissinstanser och innebär risk
            för att integriteten hos jägare och maskinägare hotas. Det innebär
            också att potentiella maskintjuvar får veta var nycklarna till
            skogsmaskinen finns. Även militanta aktivister kan missbruka adressuppgifter
            till jägare. Kraven på information vid kamerorna anses bero på
            nya EU-regler, men i själva verket är de föreslagna svenska reglerna
            strängare än vad EU-direktivet kräver. Kristdemokraterna föreslår
            att det inte ska vara krav på att ange namn och adress på övervakningskameror.
            Det ska vara tillräckligt att det på något sätt går att knyta
            kameran till dess ägare, exempelvis genom jägar-ID.
          </p>
        </div>
        <div xml:id="i-DQT9vVKG4ECfDVH6xDWxoB" type="signatureBlock">
          <list xml:id="i-WtAVWe5eRbsaRMYXf2kdJ8">
            <item xml:id="i-5KZeFvBS9GUPLpjdt574tD" who="i-7GFif5DyTUbb8eBXsbicsF" type="signature">
              Magnus Oscarsson (KD)
            </item>
            <item xml:id="i-Y8LJTt196KQgm6QKQvMi6t" who="i-WTUJB2R5FNpHU89dXa4RTX" type="signature">
              Emma Henriksson (KD)
            </item>
            <item xml:id="i-36T4KaJUjLMw6Z6aumKnJs" who="i-4ednwgW1p5nCGVvkb7M7eo" type="signature">
              Lars-Axel Nordell (KD)
            </item>
            <item xml:id="i-LEDAhyHRAyLFufBmjcDGtq" who="i-KHxTD13x4T7QRobXtjMm4K" type="signature">
              Roland Utbult (KD)
            </item>
            <item xml:id="i-3nvdBqb2d4DgGSt4daghEP" who="i-DJ8dGLyQXx8GQeiGkcBRiK" type="signature">
              Annika Eclund (KD)
            </item>
          </list>
        </div>
      </div>
    </body>
  </text>
</TEI>
