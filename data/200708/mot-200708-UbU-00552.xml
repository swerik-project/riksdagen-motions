<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00552">
  <teiHeader>
    <fileDesc>
      <titleStmt>
        <title>Linköpings universitet</title>
        <author corresp="i-EFJ93MgPh6dJrzDB1Tt657">av Yvonne Andersson m.fl. (kd, m, c, fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Linköpings universitet</title>
          <idno type="rdwebb">GV02Ub552</idno>
          <rs type="number">Ub552</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub552/text</ref>
          <ref type="dokument_url_html">http://data.riksdagen.se/dokument/GV02Ub552</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub552</ref>
          <ref type="doc">http://data.riksdagen.se/fil/A2AFBAC4-2720-4D2D-A22F-596C13DF186F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MyWHDoBnr5LWwCRobDQbp7" type="signed"/>
        <correspContext corresp="i-MyWHDoBnr5LWwCRobDQbp7">
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-SS4MgL3HhkwCjKYAxgBPkd"/>
        </correspContext>
        <correspAction xml:id="i-6NheBYxVEsPC4jYhkPGXGa" type="referral">
          <date when="2007-10-16"/>
        </correspAction>
        <correspAction xml:id="i-WfJ1kNCRcc9fFi5cvr2ioj" type="dismissal">
          <date when="2007-10-16"/>
        </correspAction>
        <correspAction xml:id="i-KeUT2NY9KnKvheMAPo7sEV" type="numbering">
          <date when="2007-10-09"/>
        </correspAction>
        <correspAction xml:id="i-KmPrToJKMfWCdAFoGUzoqu" type="submission">
          <date when="2007-10-05"/>
        </correspAction>
        <correspAction xml:id="i-CaVZgu9wxitEjvYjtLk51G" type="transfer">
          <date when="2007-10-05"/>
        </correspAction>
        <correspAction xml:id="i-8shLqNH5m64ii5Ky7Jo3bu" type="assigned"/>
        <correspContext corresp="i-8shLqNH5m64ii5Ky7Jo3bu">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MxHfuGZeSuJaorwKKpq4Xt">
            Förslag till riksdagsbeslut
          </head>
          <p xml:id="i-895VgXXqKRTCBbeS6D3tRd">
            Riksdagen tillkännager för regeringen som sin mening vad som
            anförs i motionen om Linköpings universitet.
          </p>
        </div>
        <div type="motContent">
          <head xml:id="i-6Zhppqvzj3u3PE4CMDiLQ4" type="h1">
            Motivering
          </head>
          <p xml:id="i-BXd4tR6TCwtM3PvPSFzrgT">
            I förra årets regeringsförklaring redovisades målen med svensk
            forskning: Sverige ska bli en stark forskningsnation, som ska
            stå sig väl i konkurrensen med internationella universitet och
            läroanstalter. Regeringen aviserade också att fakultetsanslagen
            till framstående forskningsmiljöer skulle öka. Gör regeringen
            också allvar av sina intentioner att konkurrensutsätta fakultetsanslagen
            inom landet kommer detta att gynna utvecklingen av svensk forskning.
            Skapar man därtill en koppling mellan finansieringen av grundutbildning
            och forskning vid svenska lärosäten är detta en alldeles utmärkt
            strategi för att stärka hela den svenska högskolans internationella
            konkurrenskraft.
          </p>
          <head xml:id="i-NJSUx4DA8myCsKx7LYVGHr" type="h2">
            Aktuell probleminventering för Linköpings universitet
          </head>
          <p xml:id="i-EdiMYc7EpiKxbqcLqJ1kKP">
            Det allvarligaste finansiella problemet som Linköpings universitet
            lider av sedan flera år är den kraftiga obalansen mellan de olika
            statliga anslagen till grundutbildning visavi forskning. Nuvarande
            resurstilldelningssystem för grundläggande högskoleutbildning
            trädde i kraft den 1 juli 1993. Enligt detta tilldelas lärosätena
            resurser baserat på resultat i form av helårsstudenter och helårsprestationer
            med ett så kallat takbelopp som utgör den högsta ersättningen
            som lärosätet kan erhålla från staten. Men enligt riksdagens utredningstjänst
            (RUT dnr 2006:2211) redovisas inga principer för takbeloppets
            storlek, mer än att dessa sätts i dialog mellan Utbildningsdepartementet
            och lärosätena. Det kan därför misstänkas att en mängd faktorer
            spelar en roll för takbeloppens storlek, varav den viktigaste
            troligen är och förblir den historiska. I sig är detta problematiskt
            för det gynnar inte med nödvändighet en sund konkurrens mellan
            lärosätena om studenternas gunst. Det finns all anledning att
            dra slutsatsen att anslagen bestäms i en tämligen centraliserad
            och ogenomskinlig process. En sådan ordning tillhör inte ett demokratiskt
            samhälle.
          </p>
          <p xml:id="i-RX32XQiBLxa16hBWPjxode">
            Linköpings universitet redovisar i allt väsentligt en kontinuerligt
            högtstående grundutbildning avseende kvalitet med också mycket
            goda prestationer mätt med olika kvantitativa mått i gjorda utvärderingar
            tillsammans med Högskoleverket. Takbeloppen har också legat på
            ungefär samma nivå som Uppsala och Umeå universitet, men till
            skillnad från dessa i stort sett överskridits vid Linköpings universitet
            under en lång rad av år, vilket visar på en överproduktion i förhållande
            till finansieringen av grundutbildningen.
          </p>
          <p xml:id="i-VPdkRWFdaMJj4VBcKZ4Uu5">
            Tittar man sedan på anslagen för forskning och forskarutbildning
            blir bilden en annan. Trots en bland de högsta andelarna av externfinansiering
            för denna till grundutbildningen kopplade universitetsuppgift
            i en jämförelse mellan de sex stora universiteten, har Linköpings
            universitet ständigt haft den lägsta absoluta summan statliga
            medel anslagna för forskning och forskarutbildning. Detta till
            trots är även här såväl kvalitet som kvantitet för uppgiften mycket
            hög vid Linköping universitet, mätt som bland annat antalet disputationer
            per år och deras relativa kostnad ställd i relation till anslagets
            storlek.
          </p>
          <p xml:id="i-FkGr625b1SnVUJKLAfzRTu">
            Det akuta problem som nu uppstått för Linköpings universitet
            med den obalanserade situationen för anslagsfinansiering mellan
            grundutbildning och forskning kan hänföras till två huvudfaktorer
            som sammanhänger inbördes genom den typ av anslagsfinansiering
            som för tillfället gäller: 1) antalet sökande till universitetens
            grundutbildningar har minskat generellt i landet under senare
            år och 2) den som då har en hög kvot mellan storleken på anslagen
            för grundutbildning jämfört med forskning kommer att drabbas extra
            hårt av detta. Eftersom Linköpings universitet har den högsta
            kvoten mellan grundutbildningsanslag och forskning av alla våra
            stora lärosäten drabbas Linköpings universitet av den sämsta nettoutvecklingen
            för universitetets samlade finansiering. Mycket riktigt redovisade
            också Linköpings universitet för första gången 2006 ett underskott
            på 60 miljoner kronor för finansieringen av grundutbildningen,
            där man tidigare ständigt visat överskott. Prognosen ser tyvärr
            inte bättre ut för 2007, och då man inte fått kompensation för
            detta av staten med nuvarande finansieringssystem på anslagen
            för forskning och forskarutbildning riskerar det att bli en nedåtgående
            ekonomisk spiral för hela universitetet om inga åtgärder vidtas.
          </p>
          <head xml:id="i-NFj3hvozRekveokRGvapYC" type="h2">
            Motivering till förändringar i finansieringsmodellen för statliga
            universitetsanslag
          </head>
          <p xml:id="i-LReQoVGqg1VA9kWnS4um11">
            Ekonomiskt självständiga universitet är själva kärnan i en fri
            och obunden forskning. Därför är det ett problem när lärosäten
            som Linköpings universitet får en akut obalans mellan anslagen
            till grundutbildning, som visar på ett underskott, och till forskning
            och forskarutbildning, som ligger lägst i landet, trots att båda
            dessa samhörande universitetsuppdrag objektivt sett håller en
            mycket hög kvalitet vid universitetet. När utbildningsanslagen
            sviktar blir de orättvist låga fakultetsanslagen till forskning
            alltmer kännbara. Detta gäller särskilt i ett läge där allt fler
            externa finansiärer idag kräver motfinansiering av universiteten
            för att överhuvudtaget satsa resurser, oavsett om kvaliteten på
            forskningen och forskarutbildningen är hög. Detta medför att handlingsutrymmet
            för Linköpings universitet krymper mer än för andra lärosäten
            för tillfället, vilket i sin tur på sikt försämrar möjligheten
            att vara konkurrenskraftiga på lika villkor på den marknad för
            sund konkurrens som vi utgår från att regeringen kommer att föreslå
            i forskningspropositionen 2008.
          </p>
          <p xml:id="i-AXrGv4P5a2Y4UJ2FPgLj29">
            Men innan detta har åstadkommits står det dock helt klart för
            oss att ett högkvalitativt lärosäte för utbildning och forskning
            som Linköpings universitet skulle vara betjänt av ett statligt
            finansieringssystem som bättre buffrade snabba och svårförutsägbara
            konjunktursvängningar inom universitetens olika ansvars- och uppdragsområden.
            Annars riskerar man att kasta ut barnet med badvattnet, det vill
            säga försämra kvaliteten och konkurrenskraften när konjunkturen
            mellan utbildning och forskning svänger tillbaka igen. Vi har
            idag växande ungdomskullar och en mycket het arbetsmarknad samt
            en ny utbildningsstruktur på många universitet som ingen kan säga
            hur studenterna kommer att reagera på. Visserligen har Linköpings
            universitet i likhet med övriga lärosäten till viss del fått ökade
            medel för att upprätthålla och öka kvaliteten, men medlen räcker
            ändå inte till, bland annat på grund av löneuppräkningar för lärarstaben
            och annan personal. Avtalen på arbetsmarknaden råder ju knappast
            det enskilda lärosätet över, och resurser måste tillföras som
            täcker parternas överenskommelser om inte tredje man, det vill
            säga studenterna, ska drabbas av lägre kvalitet i form av mindre
            undervisningstid. Därtill är universitetet fortfarande bundet
            att betala in 8 procent i högskolemoms. När utskottet förra riksdagsåret
            avslog en liknande motion som denna, var det med hänvisning bland
            annat till att högskolemomsen skulle avskaffas. Det är viktigt
            att detta sker snarast. Konsekvenserna för Linköpings universitet
            blir annars att man får svårt att säkra kvaliteten i såväl grund-
            som forskarutbildningen och forskningen. Detta bör ges regeringen
            tillkänna.
          </p>
        </div>
        <div type="motSignatures">
          <list>
            <item xml:id="i-9PBbdJF1bhQvrPYgq2hVBg" who="i-EFJ93MgPh6dJrzDB1Tt657">
              Yvonne Andersson (kd)
            </item>
            <item xml:id="i-32pMCzVheSXyMf4yWki9fE" who="i-Ev6Dx3pWj2WT32VGQpabaz">
              Finn Bengtsson (m)
            </item>
            <item xml:id="i-7FqgDwCnmDDZgiXB7q7LTs" who="i-BZ7PcK8D1efvHXsafGEMKE">
              Andreas Norlén (m)
            </item>
            <item xml:id="i-Ak6YKzGy7F7iVYvBsnbRve" who="i-W6BJ44rcZjp5pD28NhHrCf">
              Gunnar Axén (m)
            </item>
            <item xml:id="i-42QYCpjY6XH5rk4YDPkPUi" who="i-N9Pi9YpD4nvtCEsVp2CGcX">
              Staffan Danielsson (c)
            </item>
            <item xml:id="i-GKLwfN3Gqw9PAiZjE5Uq4W" who="i-SS4MgL3HhkwCjKYAxgBPkd">
              Karin Granbom (fp)
            </item>
          </list>
        </div>
      </div>
    </body>
  </text>
</TEI>
