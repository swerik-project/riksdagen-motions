<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-TU-00694">
  <teiHeader>
    <fileDesc>
      <titleStmt>
        <title>Främja elfordon</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:694 av Markus Wiechel (SD)</title>
          <idno type="rdwebb">H402694</idno>
          <rs type="number">694</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H402694/text</ref>
          <ref type="dokument_url_html">http://data.riksdagen.se/dokument/H402694</ref>
          <ref type="dokumentstatus_url_xml">http://data.riksdagen.se/dokumentstatus/H402694</ref>
          <ref type="docx">http://data.riksdagen.se/fil/F9DE8109-11D7-4454-B3F4-07FAB93CDCAF</ref>
          <ref type="pdf">http://data.riksdagen.se/fil/6F295419-E145-498F-BA2B-4B2C9970EB6E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-528vRnE6Y2YXEfryn4bkDR" type="signed"/>
        <correspContext corresp="i-528vRnE6Y2YXEfryn4bkDR">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-C4CeYXKfjnJTMomYDWHUJJ" type="submitted">
          <date when="2016-09-30"/>
          <time when="16:23:28"/>
        </correspAction>
        <correspAction xml:id="i-8mCvZneYqCnDhmpbSW6pDD" type="reviewed">
          <date when="2016-10-03"/>
          <time when="14:33:40"/>
        </correspAction>
        <correspAction xml:id="i-8i4RKfmKFLe2PBvpee3mQM" type="referred">
          <date when="2016-10-14"/>
        </correspAction>
        <correspAction xml:id="i-V8XFwRuRgJw9RJokFgVc4e" type="assigned">
          <date when="2017-08-02"/>
          <time when="13:05:05"/>
        </correspAction>
        <correspContext corresp="i-V8XFwRuRgJw9RJokFgVc4e">
          <ref type="assignedTo">Trafikutskottet</ref>
        </correspContext>
        <correspAction xml:id="i-BtjeC8XwwW9D8gKzUrkzk" type="behandlas_i"/>
        <correspContext corresp="i-BtjeC8XwwW9D8gKzUrkzk">
          <ref type="uppgift">2016/17:SkU24</ref>
          <ref type="ref_dok_id">H401SkU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU24</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3UvBvz3aSeUkt43hNziR3z" type="behandlas_i"/>
        <correspContext corresp="i-3UvBvz3aSeUkt43hNziR3z">
          <ref type="uppgift">2016/17:TU12</ref>
          <ref type="ref_dok_id">H401TU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU12</ref>
          <ref type="ref_dok_titel">Fossiloberoende transporter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Nobioav4SgsFR9n7e7RCqX" type="motHeader">
        <div xml:id="i-RApeVa6RVZ6H9C12YBT7pB" type="motTitle">
          Motion till riksdagen 2016/17:694 av Markus Wiechel (SD) Främja
          elfordon
        </div>
      </div>
      <div xml:id="i-3tKAwS8tCFAqLmfQ9ZVfgf" type="motBody">
        <div xml:id="i-5WjBruzcmY1hAjVMJ5vJWT" type="motProposal" subtype="förslag">
          <head xml:id="i-KrGoYrQ7UaW2YLRWPW4Shr">
            Förslag till riksdagsbeslut
          </head>
          <list xml:id="i-HN6MqSbncwTXLcSMrn4YV3" style="ol">
            <item xml:id="i-XcZvRxGbNBVwUQwhBAgp8f">
              Riksdagen ställer sig bakom det som anförs i motionen om en statlig
              satsning på infrastruktur för elbilar och tillkännager detta för
              regeringen.
            </item>
            <item xml:id="i-MWjukHuejFeTXfhKGKzN7D">
              Riksdagen ställer sig bakom det som anförs i motionen om att
              elbilar tills vidare ska få tillgång till bussfiler och tillkännager
              detta för regeringen.
            </item>
            <item xml:id="i-4CVwLaR6RNBC2zsREnrFoJ">
              Riksdagen ställer sig bakom det som anförs i motionen om att
              elbilar ska få kostnadsfri parkering i hela landet och tillkännager
              detta för regeringen.
            </item>
            <item xml:id="i-X8DhhuoGzD2z4r46jdqknL">
              Riksdagen ställer sig bakom det som anförs i motionen om att
              elbilar ska fråntas skyldigheten att betala trängselavgifter och
              tillkännager detta för regeringen.
            </item>
            <item xml:id="i-LCdVUn5CrcqxsnncyzMNDd">
              Riksdagen ställer sig bakom det som anförs i motionen om att
              ta fram projekt för att förbättra möjligheten att använda elfordon
              och tillkännager detta för regeringen.
            </item>
            <item xml:id="i-Cp4LTekk3qvtDicZDobAU">
              Riksdagen ställer sig bakom det som anförs i motionen om att
              underlätta för privatpersoner att uppföra laddstolpar och tillkännager
              detta för regeringen.
            </item>
          </list>
        </div>
        <div xml:id="i-2BfuQ6dFaTWc49teVu4Xb8" type="motContent">
          <head xml:id="i-Ji1QGcYuTFDXR83nXyDMz7" type="h1">
            Motivering
          </head>
          <p xml:id="i-G78UzFRMFwBDKHMcDX7dN8">
            Bilindustrin domineras idag totalt av förbränningsmotorer trots
            att dessa tär mycket på miljön sett såväl till drivmedelsproduktionen
            som till motorns utsläpp och verkningsgraden för dessa är lägre
            än elmotorns verkningsgrad. En större övergång till att använda
            sig av elbilar är att föredra och av den anledningen bör staten
            öka incitamenten för att köra elbil. Tillfälliga skattereduktioner
            gör sin del, men även själva bilarna bör göras mer tillgängliga
            och vi bör enkelt kunna se på hur andra länder gjort som ligger
            i framkant avseende användningen av elfordon. I Paris har systemet
            Autolib genomförts med hyrbilar drivna av el, som kan hämtas på
            en plats och lämnas på en annan. Autolib har i dag närmare tvåtusen
            bilar som hyrs ut; i Sverige finns det endast ett fåtal. Idén
            är intressant då bilarna i en större tätort kan göras lättillgängliga
            samtidigt som de flesta resor är korta, men miljöovänliga för
            den som kör i stadsmiljö med förbränningsmotor.
          </p>
          <p xml:id="i-5azhHNx8AGHpdK7MbdyFqx">
            Elbilspooler kan på sikt komma att betraktas mer som grundläggande
            transportinfrastruktur än privat transportverksamhet. Regeringen
            bör därför se över möjligheterna att skapa incitament för projekt
            liknande det franska, förslagsvis i något av Sveriges storstadsområden.
            För att verkligen göra alternativet tillgängligt bör modern teknik
            såsom programvara för smartphones tas fram så att brukaren snabbt
            och enkelt kan se om det finns en ledig bil i ett specifikt område,
            samt boka denna.
          </p>
          <p xml:id="i-Dytbip9jBbKgK5THfBN97B">
            Tack vare subventioner och fördelar för elbilar såsom tillgång
            till bussfiler, kostnadsfri parkering samt frihet från trängselavgifter
            har de norska myndigheterna lyckats skapa en god marknad för elbilsbranschen
            i Norge. Detta bör ses som föredöme för ett land som Sverige om
            man önskar se ett miljövänligt och hållbart samhälle. Det är även
            ett föredöme om man önskar förbättra för forskning och utveckling
            inom området samt minska andra faktorer såsom ljudnivåer. Vad
            den sortens satsningar också kan leda till är att fler företag
            som producerar elbilar väljer att etablera sig i Sverige, vilket
            självfallet innebär nya arbetstillfällen. Nederländerna är ett
            tydligt exempel, där förbättrade möjligheter för vanliga medborgare
            att äga en elbil har lett till att elbilsproducenten Tesla startat
            en fabrik i landet. I Nederländerna har man den långtgående visionen
            att bensindrivna fordon i landet ska vara historia redan 2025.
            För Sverige som en framstående nation gällande högteknologi, och
            som dessutom är ett långt land där naturen varierar, finns därmed
            oändliga möjligheter som inte bör negligeras.
          </p>
          <p xml:id="i-WjPcizLbprQstmWwMp5JGF">
            Fortare än någonsin förbättras utvecklingen av elfordon och det
            är tydligt att det går snabbast i områden som Oslo där förutsättningarna
            att äga en elbil är mycket goda. Om Sverige ska ligga i framkant
            som miljöland med en framgångsrik och högkvalitativ forskningsstab
            på området måste efterfrågan också öka vilket således också förbättrar
            lönsamheten hos berörda företag. Sverige har ett tydligt alternativ
            för att göra det mer lönsamt att investera i elbilar. Precis som
            Norge bör Sverige tillfälligt låta elbilar få tillgång till bussfiler
            för att det ska bli mer lönsamt att ta sig runt. Elbilar bör således
            också få kostnadsfri parkering i hela landet samt fråntas skyldigheten
            att betala eventuella trängselavgifter.
          </p>
          <p xml:id="i-VY1cLadkcysdGnKHrhREkL">
            I Tyskland har BMW och Scherm samverkat för att till och med
            bygga en 40 ton tung lastbil som är helt driven av el. Denna truck
            är tänkt att vara början på framtidens alternativ till de miljöfarliga
            och bensintörstiga lastbilarna på våra vägar, och utvecklingen
            tyder på att elfordonen verkligen har en framtid. Laddinfrastrukturen
            avgör dock elfordonens framgång och måste således bli bättre.
            Med nämnda fördelar kan kommuner följa Köpenhamns exempel och
            stimulera användandet av elfordon runt om i landet. I Köpenhamn
            har man en satsning på att göra kommunen fossilfri 2025. Detta
            innebär bland annat att ett pilotprojekt inletts med ett elbolag
            för att använda sig av låneelbilar samt reducerad energiskatt
            på el som används för att ladda elfordon. Man har dessutom fler
            laddstolpar, vilket många Malmöbor har tagit fasta på. Av den
            anledningen har ambitionen från kommunen varit att uppföra fler
            laddstolpar i Malmö genom projekt tillsammans med ett elbolag.
            De som äger en elbil kan då enkelt ladda bilen, oavsett var i
            kommunen man befinner sig och på sikt kanske antalet laddstolpar
            är lika många som på den danska sidan sundet. Regeringen bör snarast
            se över möjligheten att införa projekt i likhet med de i andra
            delar av världen som kan förenkla för människor att äga elfordon.
          </p>
          <p xml:id="i-AnLKceMQtoCDt4zDRrsRdY">
            Våren 2015 fanns över 10 000 elfordon på våra vägar som är beroende
            av 335 publika laddstationer över hela vårt land. Trots att det
            är tänkt att byggas omkring 150 snabbladdningsstationer för att
            bilda en 1 600 kilometer lång elbilskorridor mellan Sverige och
            Nederländerna är antalet laddstolpar inom vårt lands gränser ytterst
            begränsat. Då projektet, som till hälften finansieras av EU-medel
            och i övrigt bekostas av bland annat Öresundskraft, beräknas kosta
            upp emot 8,4 miljoner euro råder det inget tvivel om att den framtida
            elbilssatsningen går framåt i hela Europa.
          </p>
          <p xml:id="i-N6yioGdS3iZ7ysjL7PBUVD">
            Region Skåne gav under 2015 ekonomiskt stöd till nya laddstolpar,
            snabbladdare, på tre ställen i Skåne. Det är dock inte vanligt
            att kommuner eller regioner gör den sortens satsningar, och en
            utbyggnad av den sortens infrastruktur är till största del beroende
            av privata initiativ, oftast energibolags. Vad som också är förmånligt
            är om bilägare eller företag har en möjlighet att tillhandahålla
            laddstolpar i hemmet, på arbetsplatsen, i parkeringsgarage, vid
            köpcentrum eller på bensinstationer. Detta skulle kunna vara en
            viktig del i att försöka få fler att vilja använda sig av elfordon.
            Regeringen bör se över hur privatpersoner och företag kan få hjälp
            för att upprätta egna laddstolpar.
          </p>
        </div>
        <div xml:id="i-21oX5TGtPfY94Z9feQo856" type="signatureBlock">
          <list xml:id="i-4hZWWqbpW788uuxMDMGLF6">
            <item xml:id="i-UN3dU3nALa1neWY8Bzvh4z" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
