<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00301">
  <teiHeader>
    <fileDesc>
      <titleStmt>
        <title>Bortrövade barn</title>
        <author corresp="i-TECanR77Prb79DHwPvLitN">av Annelie Enochson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bortrövade barn</title>
          <idno type="rdwebb">H102C301</idno>
          <rs type="number">C301</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C301/text</ref>
          <ref type="dokument_url_html">http://data.riksdagen.se/dokument/H102C301</ref>
          <ref type="dokumentstatus_url_xml">http://data.riksdagen.se/dokumentstatus/H102C301</ref>
          <ref type="doc">http://data.riksdagen.se/fil/D65F64EC-8CD9-49B9-A464-A1E78271ECD8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TTrJXEM85S26vWmMNXxMnG" type="signed"/>
        <correspContext corresp="i-TTrJXEM85S26vWmMNXxMnG">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-4rwQLiPbq7t912LSAU2BoH" type="numbering">
          <date when="2013-10-03"/>
        </correspAction>
        <correspAction xml:id="i-STG23Af7kYD8rCNMdmrkUc" type="submission">
          <date when="2013-10-02"/>
        </correspAction>
        <correspAction xml:id="i-VLy5RvtSNFrHPxzq6kpWfb" type="transfer">
          <date when="2013-10-02"/>
        </correspAction>
        <correspAction xml:id="i-4kkAJiMhYUCwtk2DkkQJLd" type="assigned"/>
        <correspContext corresp="i-4kkAJiMhYUCwtk2DkkQJLd">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2MfBsa6pQ1MRC2qMEcbUoB" type="motHeader"/>
      <div xml:id="i-Tyaibc4CPxvyJLKGRAj9PF" type="motBody">
        <div xml:id="i-RjYuLHuqu9wSrhfYdb9aGf" type="motProposal" subtype="förslag">
          <head xml:id="i-UoK3kzDfLUv38sx5cHW4hA">
            Förslag till riksdagsbeslut
          </head>
          <list xml:id="i-3Xjf1ftzyRTvFdZYRA4Qhb" style="ol">
            <item xml:id="i-HxWQC9vf7ir62QKhMHoa2e">
              Riksdagen tillkännager för regeringen som sin mening vad som
              anförs i motionen om att betrakta olovligt bortrövande av barn
              som kidnappning och rubricera förövandet som grovt brott. 1
            </item>
            <item xml:id="i-DidEJhWbEFZ3Er2RRXcRKq">
              Riksdagen tillkännager för regeringen som sin mening vad som
              anförs i motionen om att en ordentlig bedömning av risken att
              barnen ska bortrövas bör göras i samband med vårdnadsprocesser.
            </item>
            <item xml:id="i-FmBnHUNyvAFszg7AbXcWf6">
              Riksdagen tillkännager för regeringen som sin mening vad som
              anförs i motionen om att när en förälder befaras föra bort sitt
              barn, ska umgängesrätten inhiberas med omedelbar verkan.
            </item>
            <item xml:id="i-Y6gdxUGogfrwjagwpE4Z7c">
              Riksdagen tillkännager för regeringen som sin mening vad som
              anförs i motionen om ett inrättande av specialdomstolar för handläggning
              av egenmäktighet med barn. 1
            </item>
            <item xml:id="i-UAD1x1zPQMZHGzU8rpiZXn">
              Riksdagen tillkännager för regeringen som sin mening vad som
              anförs i motionen om inrättande av en samordningsperson för förbättrad
              samordning mellan berörda myndigheter vid egenmäktighet med barn.
            </item>
            <item xml:id="i-BZFTitUr1ZicpMQxSCv155">
              Riksdagen tillkännager för regeringen som sin mening vad som
              anförs i motionen om att aktivera och informera om larmnumret
              116 000 i Sverige.
            </item>
            <item xml:id="i-Eyr6NKMHyeKLB1zshDCtaW">
              Riksdagen tillkännager för regeringen som sin mening vad som
              anförs i motionen om rätt till målsägarbiträde från svenska staten
              vid förhandlingar utomlands.
            </item>
            <item xml:id="i-NSGdvsxP4xhuHd1DuBzXJ5">
              Riksdagen tillkännager för regeringen som sin mening vad som
              anförs i motionen om att förbättra de bilaterala kontakterna mellan
              Sverige och andra länder med särskilt syfte att effektivisera
              tidiga insatser i samband med bortförande.
            </item>
            <item xml:id="i-KbN16w42AN7x4Agr1SguCn">
              Riksdagen tillkännager för regeringen som sin mening vad som
              anförs i motionen om att Sverige inom ramen för våra bilaterala
              relationer bör verka för ett internationellt kontrollorgan som
              kan övervaka efterlevnaden av Haagkonventionen.
            </item>
          </list>
          <p xml:id="i-VqkXDMfLQBnDwnpdYSTfq8">
            1 Yrkandena 1 och 4 hänvisade till JuU.
          </p>
        </div>
        <div xml:id="i-Hq9WdJXVxK4CVrztYbB5sy" type="motContent">
          <head xml:id="i-NpsgWcGUyD3mXyRyq1HMWv" type="h1">
            Motivering
          </head>
          <p xml:id="i-GufywSjKextYRDZQBejQh7">
            Varje år rövas barn bort från Sverige. Barnen rycks upp ur den
            tillvaro de är trygga i och tvingas klippa banden med hemmet,
            skola och kompisar de haft i sin vardag. De rycks upp och finner
            sig själva fångna i ett främmande land. Det är något av det mest
            traumatiska som kan drabba ett barn och en familj. Ett hundratal
            barn befinner sig just nu i denna situation.
          </p>
          <p xml:id="i-RF8quEPtXbKRCDqc7g2j8Y">
            Det har skett en ökning av antalet barn som olovligt bortförs
            eller kvarhålls i internationella förhållanden. Det kan handla
            om barn som förts från Sverige utan vårdnadshavares medgivande,
            och även barn som förs till Sverige från ett annat land. Oavsett
            anledningen till att ett barn försvinner är det aldrig bra för
            barnet att skiljas från sin hemmiljö. Att föra bort ett barn olovligt
            är brottsligt och innebär psykisk misshandel av det barn som bortförs.
            Det finns anledning att både se över straffskalan för detta brott
            och att arbeta brottsförebyggande.
          </p>
          <p xml:id="i-WWm2hZCwGMptvMAjnrqGDt">
            Internationella regler som Haagkonventionen syftar till att förenkla
            återförande av bortrövade barn. Tyvärr är det dock oerhört svårt
            och i värsta fall för sent att agera när ett barn väl förts ut
            ur landet. Det blir komplicerat, både juridiskt, politiskt och
            praktiskt för alla inblandade. Barnet hålls ofta gömt. Myndigheterna
            i det andra landet kan i många fall inte göra något. Om lång tid
            går och barnet börjar anknyta till det nya landet, kan det försvåra
            ett beslut om omedelbart återförande. Därför måste resurser satsas
            på förebyggande insatser, att snabbt kunna agera vid bortföranden
            av barn.
          </p>
          <p xml:id="i-Sar4VJy8N5JwtosyFTvDxN">
            Idag är internationella förhållanden och äktenskap mycket vanligt.
            Problem inom familjer får därför internationella proportioner.
            Inom EU är det varje år ungefär 1 000 000 skilsmässor och 13 procent
            av dessa är internationella. Det kan ligga nära tillhands för
            en förälder i en vårdnadstvist att se som en lösning att resa
            till sitt hemland och ta med sig sitt barn. Är detta emot den
            andra förälderns vilja eller till och med i fall där föräldern
            har ensam vårdnad, måste det finnas verktyg inom ramen för vårdnadsprocessen
            att bedöma risken för olovliga bortföranden och att snabbt sätta
            in preventiva åtgärder. Dagens svenska lagstiftning som styr bedömningarna
            i vårdnadstvister ligger efter den globala utvecklingen.
          </p>
          <head xml:id="i-L6MNcNuRE5P3Jo6ibPwVFj" type="h2">
            Riskbedömning
          </head>
          <p xml:id="i-BmwP9kKu6MDh2ikE92Fv1q">
            I alla vårdnadsprocesser bör en ordentlig riskbedömning göras.
            Barnets säkerhet måste här väga tyngre än föräldrarnas intresse
            av att få träffa sitt barn utan inskränkning. I de svenska domstolarna
            finns idag inte ett fungerande riskbedömningsinstrument. I andra
            länder i Europa är umgänges- och vårdnadsbeslut mycket striktare
            än i Sverige. I exempelvis Storbritannien formuleras beslut om
            umgängesrätt oftast med detaljerade anvisningar kring hur umgänget
            ska gå till. Svenska domstolar har också denna möjlighet, men
            den utnyttjas sällan. Vid gemensam vårdnad måste dessutom den
            ena föräldern begära vårdnad så att den bortförande föräldern
            blir häktad i sin frånvaro och efterlyst innan polis kan agera.
            Föreligger risk för olovliga bortföranden bör domstolarna uttryckligen
            förordna att ingen av föräldrarna får åka utomlands med barnet.
          </p>
          <p xml:id="i-QkdWtAKefLsS459AKtqhzg">
            Om det blir känt att en förälder förbereder att föra bort sitt
            barn måste det snabbt fattas ett tillfälligt beslut om att förälderns
            umgängesrätt inhiberas, alltså stoppas, med omedelbar verkan.
            Ett sådant beslut kan fattas enligt bestämmelsen i 21 kap. 10
            § föräldrabalken, men det görs sällan i svenska domstolar. Om
            en förälders umgängesrätt stoppas kan socialtjänst och polis ingripa
            och hämta barnet från föräldern, om föräldern försöker föra bort
            barnet utomlands. Liksom för brottmål borde det finnas jourdomstolar
            för sådana brådskande familjerättsliga ärenden.
          </p>
          <head xml:id="i-RoehXrpzCdY1fZDTXDy2vs" type="h2">
            Larmnumret 116 000
          </head>
          <p xml:id="i-MHmmdRuz9qNM757hCWX6Wh">
            För det tredje borde det vara prioriterat att börja använda larmnumret
            116 000 i Sverige. Till detta larmnummer, som EU-kommissionen
            har upprättat för brådskande fall av försvunna barn, kan allmän­heten
            lämna tips och information. Numret finns redo för användning,
            men Sverige har inte aktiverat numret. Larmnumret kan komma att
            bli ett centralt verktyg för återförande av barn, men då måste
            det implementeras. I Ds 2010:19 uppmanas regeringen att ge Post-
            och telestyrelsen (PTS) i uppdrag att verka för att 116 000 tas
            i bruk i form av telefonjour för rapportering av försvunna barn.
            Regeringen beslutade i 2013 års vårförändringsbudget att tillföra
            medel för upprättande av jourtelefonnummer för försvunna barn.
            Det är därför hög tid att regeringen i proposition går ut med
            detta uppdrag. Information om numret måste också nå ut till allmänheten.
          </p>
          <p xml:id="i-QqZMBX1G8wNLKtaHZ6NEod">
            Samarbetet och samordningen mellan berörda myndigheter för egenmäktighet
            med barn måste förbättras. Dagens situation där drabbad förälder
            måste fungera som länk och pådriva eller samordna lokal polis,
            Interpol, UD, socialtjänst, skola och rättsväsende ställer orimliga
            krav på en utsatt förälder som berövats sitt barn. Lämpligen bör
            istället en central samordningscentral upprättas varifrån insatserna
            för barnets återfinnande kan koordineras.
          </p>
          <p xml:id="i-GK6vaunT4HSrYKbW468yGN">
            För att effektivt förhindra olovliga bortföranden krävs dessutom
            samarbete mellan länder och effektiva system för att snabbt återfinna
            barn i ett tidigt skede av bortförandet. Viktiga saker är att
            öka insatserna och vara mer alert vid flygplatser och andra gränsövergångar.
            Att lämna ut bild och signalement på efterlysta barn till polis,
            tull och till internationella flygplatser i Europa vore ett bra
            sätt att öka det internationella samarbetet.
          </p>
          <p xml:id="i-Y7kmwQnZgR6ApxSnSwFcsX">
            Ett bortförande drabbar ofta familjen mycket hårt ekonomiskt
            vid bortförande utomlands. För att undvika att familjens ekonomi
            ska avgöra graden av advokatinsatser som kan sättas in vid förhandlingar
            utomlands, bör förälder ha rätt till målsägarbiträde från staten.
          </p>
          <head xml:id="i-6bhmm7DN1ajcGgRHq9vt7E" type="h2">
            Kompetens hos myndigheter
          </head>
          <p xml:id="i-VmbmdnWVG8EGsVUZ4a9U9E">
            En ökad proaktivitet är nödvändig för att minska antalet olovliga
            bortföranden av barn. Till proaktiviteten hör att tydligt signalera
            en nolltolerans mot det förövande som egenmäktighet med barn representerar.
            Vid misstanke om förestående bortförande bör familjerätt och socialförvaltning
            i större utsträckning än idag agera med åtgärder som begränsar
            rörligheten för potentiell kidnappare.
          </p>
          <p xml:id="i-15RbyDkfqPYKbsMc6MPkn7">
            Alla olovliga försvinnanden för barn under 18 år bör ses som
            ett grovt brott och rubriceras som kidnappning. Barnet bör anses
            befinna sig i fara och samhällets respons måste vara akut. Det
            är högst angeläget att möjliggöra en stor spridning med uppgifter
            om det kidnappade barnets identitet och utseende såväl som uppgifter
            om den närstående barnet försvunnit med. Den närstående behöver
            inte pekas ut som kidnappare, det faktum att denne emellertid
            inte är kontaktbar för att bistå i sökandet efter barnet, leder
            dock till att den närståendes status också måste betraktas som
            försvunnen. I den bråda situation som uppstår i samband med kidnappning
            krävs idag att en åklagare först fattar ett beslut om häktningsorder
            av den kvarhållande föräldern innan polisen kan ingripa, en process
            som kan ta månader.
          </p>
          <p xml:id="i-RtKwKmwkiS8NfMkLV5Yrpq">
            För den som tillgripit sig ett barn och hållit sig undan tillräckligt
            länge, finns chansen att belönas med vårdnad. Domstolar kan när
            barnet varit kidnappat en längre tid hänvisa till barnperspektivet
            och döma till kidnapparens fördel. Kidnappningsärenden måste präglas
            av kort handläggningstid och utföras med erfarenhet och specialkunskap
            om barns beteende. Dagens vårdnadsförhandlingar om egenmäktighet
            kan pågå under flera år, en mycket skadlig process för berörda
            barn. Att därför införa speciella barndomstolar som initierat
            kan arbeta under kort handläggning skulle gynna barnen.
          </p>
          <p xml:id="i-AP6gSRK6zk4VqA5K6vzhaq">
            Kompetensen på UD för att hantera bortförandeärenden inom Haagkonventionen
            är idag inte adekvat. Bortföranden är ett lågprioriterat område
            och alla kontakter med UD måste ske via advokat. Den drabbade
            föräldern har stort behov av stöd och medmänskligt bemötande,
            men den handläggande tjänstemannen kan bara nås via ombud. Efterlevnaden
            av Haagkonventionen är i många länder bristfällig. Förhandlingar
            utomlands avgörs ofta i små lokala domstolar där korruption och
            nationalism ofta har en tongivande roll. Det land som bryter mot
            Haagkonventionen har inga påföljder att vänta och inget kontrollorgan
            övervakar efterlevnaden. Sverige bör genom sina bilaterala relationer
            verka för inrättande av ett internationellt kontrollorgan som
            kan övervaka efterlevnaden av Haagkonventionen. Sverige bör också
            markera gentemot länder som inte är tillmötesgående eller undviker
            att samarbeta för ett återförande.
          </p>
          <p xml:id="i-WwojpZWJwFfX4yhwPLSvGU">
            Det kan ifrågasättas om Utrikesdepartementet är det rätta departementet
            att vara centralmyndighet enligt Haagkonventionen. Det är nu dags
            att se över var centralmyndigheten skall ligga för att garantera
            att föräldrarna får det stöd och den aktiva hjälp som de behöver
            i den krissituation det innebär att få sitt barn kidnappat till
            annat land. I brist på en effektiv struktur för att förhindra
            och återfinna kidnappade barn har en privat marknad uppstått där
            privata säkerhetsföretag mot ersättning söker efter och återför
            barnen. Även om barn på detta sätt kan återbördas till sina lagliga
            vårdnadshavare, så innebär det risker och associeras med stora
            kostnader för den som anlitar företagen.
          </p>
          <p xml:id="i-6Y22FYcFJgGQi1Yt3J5qmJ">
            Det är nödvändigt med ett bättre stöd till de föräldrar som drabbas.
            Konkreta steg finns att ta – som att börja använda det europeiska
            larmtelefonnummer som redan finns och koppla detta till en nationell
            sambandscentral, göra ordentliga riskbedömningar i vårdnadstvister,
            samt att snabbt stoppa umgängesrätt om allvarlig misstanke finns
            att ett barn håller på att föras bort. Det behövs också en initierad
            domstol som besitter nödvändig kompetens för den bråda karaktär
            egenmäktighet av barn har. Haagkonventionen måste få sin tillämpning
            även i länder där rättssystemet fallerar.
          </p>
          <p xml:id="i-XW6ZyTBA2oBRvecvGPMddw">
            Vi kristdemokrater sätter barnen i centrum och detta gör att
            vi måste öka våra insatser för att hjälpa alla barn som kidnappas
            varje år att komma hem igen samt att bistå deras föräldrar i deras
            krissituation på ett bättre sätt än idag.
          </p>
        </div>
        <div xml:id="i-4g73BGCU58AqM6dGF1dGzr" type="signatureBlock">
          <list xml:id="i-VC1KuDmCbuL6nNXKn4ezFN">
            <item xml:id="i-L1uCPzV8uxQMtDbSd7YXWT" type="signature">
              Annelie Enochson (KD)
            </item>
          </list>
        </div>
      </div>
    </body>
  </text>
</TEI>
