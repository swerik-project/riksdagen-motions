<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-KU-00880">
  <teiHeader>
    <fileDesc>
      <titleStmt>
        <title>Grundlagsreglering av subsidiaritetsprincipen</title>
        <author corresp="i-4BTx6VbUNJDqLqfkYqjnsE i-Ybw8JnrmHGCsqpipBke8a7">av Tuve Skånberg och Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:880 av Tuve Skånberg och Mikael Oscarsson (KD)</title>
          <idno type="rdwebb">H202880</idno>
          <rs type="number">880</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H202880/text</ref>
          <ref type="dokument_url_html">http://data.riksdagen.se/dokument/H202880</ref>
          <ref type="dokumentstatus_url_xml">http://data.riksdagen.se/dokumentstatus/H202880</ref>
          <ref type="docx">http://data.riksdagen.se/fil/901ECEF8-FEB2-48FF-9EE5-DB59FE2AD490</ref>
          <ref type="pdf">http://data.riksdagen.se/fil/6D7F75BB-EBFB-4379-BCC0-B4E93F327C3A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7mBdhdnvvEjUMRcPfHruaP" type="signed"/>
        <correspContext corresp="i-7mBdhdnvvEjUMRcPfHruaP">
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-2q3cCWahxYAXHcdWJuy8G2" type="submitted">
          <date when="2014-11-06"/>
          <time when="15:20:51"/>
        </correspAction>
        <correspAction xml:id="i-Dsy6X5wKhMAL2urbeLYamW" type="reviewed">
          <date when="2014-11-07"/>
          <time when="10:55:38"/>
        </correspAction>
        <correspAction xml:id="i-PiLF7Je5nY2YLrc1EAmNrr" type="referred">
          <date when="2014-11-12"/>
        </correspAction>
        <correspAction xml:id="i-Wehf3dq29FgiMCfYjbV1ez" type="assigned">
          <date when="2018-06-04"/>
          <time when="09:10:26"/>
        </correspAction>
        <correspContext corresp="i-Wehf3dq29FgiMCfYjbV1ez">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-VqK5njrKgkk7HXh27YzCPe" type="behandlas_i"/>
        <correspContext corresp="i-VqK5njrKgkk7HXh27YzCPe">
          <ref type="uppgift">2015/16:KU14</ref>
          <ref type="ref_dok_id">H301KU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU14</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CKfLgBYhaKDPp1pRLbsVs5" type="behandlas_i"/>
        <correspContext corresp="i-CKfLgBYhaKDPp1pRLbsVs5">
          <ref type="uppgift">2015/16:KU16</ref>
          <ref type="ref_dok_id">H301KU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU16</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Q3ZMQjWYraFFYbSiwGuCpD" type="motHeader">
        <div xml:id="i-WatTokcfXjcuJ9y1PVu9i8" type="motTitle">
          Motion till riksdagen 2014/15:880 av Tuve Skånberg och Mikael
          Oscarsson (KD) Grundlagsreglering av subsidiaritetsprincipen
        </div>
      </div>
      <div xml:id="i-R6FptZTXoGBrsBjgwcMvFT" type="motBody">
        <div xml:id="i-WRq41vkxtWz3QtzAJ7WJqd" type="motSummary">
          <head xml:id="i-joAC2jjtAbin6NVtMTax1">
            Sammanfattning
          </head>
          <p xml:id="i-F15TtSypBuMjq2yXYNhFWf">
            Mycket talar, mot ovanstående bakgrund, för att subsidiaritetsprincipen
            alltså bör vara ett styrande arbetsverktyg även för den nationella
            nivån i Sverige. En sådan styrande effekt kan åstadkommas genom
            att subsidiaritetsprincipen ges en normerande roll genom att grundlagsfästa
            den i regeringsformens första kapitel. En sådan fastställd norm
            bör dock inte göras utan en grundlig genomgång av principen. Regeringen
            bör alltså tillkalla en utredning som får till uppgift att genomföra
            nödvändigt analysarbete i syfte att göra den till vägledande norm
            för den demokratiska uppbyggnaden.
          </p>
        </div>
        <div xml:id="i-51HFsqVtQA5DiGe8yXTYaR" type="motProposal" subtype="förslag">
          <head xml:id="i-S9TrtAnUoERZGNrBFaqoxg">
            Förslag till riksdagsbeslut
          </head>
          <list xml:id="i-PKdq7dfzKRFgpoBVW1mjfi" style="ol">
            <item xml:id="i-P5Qq6tLkhs21N2hN6RQBLy">
              Riksdagen tillkännager för regeringen som sin mening vad som
              anförs i motionen om en utredning om subsidiaritetsprincipen i
              syfte att grundlagsfästa den och därmed göra den till en vägledande
              norm för den demokratiska uppbyggnaden.
            </item>
          </list>
        </div>
        <div xml:id="i-ULBGbTBG2aD1s3wbhDLQNG" type="motContent">
          <head xml:id="i-W4GN2c4WKubm1y4XupF7yC" type="h1">
            Motivering
          </head>
          <p xml:id="i-WCZ78ZJKBw8HMWoBFZna9T">
            Alla de olika gemenskaperna i ett samhälle har sina specifika
            mål och uppgifter, ett gemensamt gott ändamål för medlemmarnas
            samverkan. Det är uppenbart att det krävs någon form av auktoritativ
            koordination så att inte kollisioner uppstår mellan dessa gemenskapers
            strävanden, och så att de kan erhålla stöd i lämplig form när
            så behövs. Där de olika gemenskaperna strävar efter det specifikt
            goda är det viktigt att inte allas gemensamma goda glöms bort.
            Det är när en gemenskap inte tar hänsyn till detta som den urartar
            till ett så kallat särintresse.
          </p>
          <p xml:id="i-Pxiep9BF1mXoCbKtuVJin5">
            Alla samhällets civila gemenskaper måste beakta och respektera
            det gemensamma bästa när de fullföljer sina respektive ändamål,
            medan det för den politiska gemenskapen, ”staten”, är det gemensamma
            bästa som utgör det specifika ändamålet. Staten och den politiska
            maktutövningen har inget legitimt ändamål vid sidan av detta.
            Det är ”statens” unika och specifika ansvar för hela samhällsgemenskapens
            gemensamma bästa som är grunden för dess specifika företrädesrätt,
            såsom till exempel ett visst bruk av tvångsmakt.
          </p>
          <p xml:id="i-JqZRhASd35UMTxeaQ79vqq">
            Den politiska gemenskapen och auktoriteten är till för det civila
            samhällets medlemmar och gemenskaper – inte tvärtom. Dess roll
            visavi det civila samhället är rättskipande, reglerande, koordinerande
            och stödjande. För att dessa verksamheter skall kunna ske på rätt
            sätt, det vill säga på ett sätt som respekterar människornas naturliga
            rättigheter och det civila samhällets legitima självbestämmande,
            måste staten låta sig vägledas av subsidiaritetsprincipen.
          </p>
          <head xml:id="i-4Ma864CasPVGBeb2Chbd3m" type="h1">
            Definition
          </head>
          <p xml:id="i-SySBvuomCGuXUEA89PVdzA">
            Subsidiaritetsprincipen har sin utgångspunkt i ett gemenskapstänkande.
            Ordet gemenskap definieras som en stabil förening av två eller
            flera personer sammanhållen av ömsesidiga etiska band, genom samverkan
            strävande efter ett gemensamt gott ändamål. Det sistnämnda om
            ändamål är ett nyckelbegrepp för principen.
          </p>
          <p xml:id="i-JM6mrcNrRHV3a2MJp4HZxN">
            Subsidiaritetsprincipen har två ben: Det en gemenskap på ett
            ändamålsenligt sätt kan sköta skall den också få sköta. De överordnade
            gemenskaperna (t.ex. staten) har en skyldighet att stödja där
            så behövs och detta stöd måste respektera de enskilda människornas
            rättigheter och gemenskapernas eget kompetensområde.
          </p>
          <p xml:id="i-P6npi5yz6VYGu2enPc2DU5">
            Om en överordnad gemenskap vill överta en funktion från en underordnad
            ligger bevisbördan för bättre ändamålsenlighet på den överordnade
            gemenskapen.
          </p>
          <head xml:id="i-4kr1uYSWaM6C1M8kWpbHar" type="h1">
            Kompletteringsprincip
          </head>
          <p xml:id="i-JYpWofYUqr42TZUCaiq4Rw">
            Genom sitt medlemskap i Europeiska unionen har Sverige införlivat
            subsidiaritetsprincipen på den övernationella nivån. Det kan förefalla
            något märkligt och inkonsekvent att inte också tydligt applicera
            den på den nationella nivån.
          </p>
          <p xml:id="i-QQRbziV1E2HH56yPrHJezn">
            Subsidiaritetsprincipen definieras enligt följande i EU: ”Enligt
            subsidiaritetsprincipen skall unionen på de områden där den inte
            ensam är behörig vidta en åtgärd endast och i den mån som målen
            för den planerade åtgärden inte i tillräcklig utsträckning kan
            uppnås av medlemsstaterna, vare sig på central nivå eller på regional
            och lokal nivå, och därför, på grund av den planerade åtgärdens
            omfattning eller verkningar, bättre kan uppnås på unionsnivå.”
          </p>
          <p xml:id="i-MHBtfH5vLXsYWvE2rX587E">
            På EU-nivå finns sedan den 1 december 2009, då Lissabonfördraget
            trädde i kraft, en subsidiaritetsprövning, en granskning som de
            nationella parlamenten inom Europeiska unionen kan genomföra i
            början av ett lagstiftningsförfarande. Varje nationellt parlament
            har möjlighet att pröva om ett lagförslag på EU-nivå inom ett
            befogenhetsområde där unionen har icke-exklusiv befogenhet är
            förenligt med subsidiaritetsprincipen.
          </p>
          <p xml:id="i-3hTQQoQjeskjqRx41KBynq">
            De nationella parlamenten har åtta veckor på sig att behandla
            lagförslaget. De kan inom denna tidsfrist avge ett motiverat yttrande,
            som särskilt behandlar huruvida lagförslaget är förenligt med
            subsidiaritetsprincipen. Det svenska parlamentet hör till de parlament
            som flitigast har utnyttjat denna möjlighet, medan alltför många
            andra parlament inte gjort detta.
          </p>
          <p xml:id="i-PwZmDCAHZiJY5ZZfpSVnAw">
            Det latinska ordet ”subsidium” betyder stöd. När det därför ibland
            sägs att subsidiaritetsprincipen betyder att samhällsuppgifter
            skall lösas på ”lägsta effektiva nivå” är detta inte hela sanningen.
            Snarare är det så att den socialfilosofiska tradition i vilken
            principen formulerats förutsätter och understryker de enskilda
            människornas och det civila samhällets gemenskapers naturliga
            rättigheter, ”aktörskap”, och legitima självbestämmande. Principen
            kan sägas vara en kompletteringsprincip.
          </p>
          <p xml:id="i-2T9ewkye39ZJnuqaVw3mXy">
            Vad principen innebär är dels att staten har en skyldighet att
            stödja där så behövs, dels att detta stöd, oavsett vilken form
            det har i övrigt, måste respektera de enskilda människornas rättigheter
            och gemenskapernas egna kompetensområden.
          </p>
          <p xml:id="i-RoqNveoAYt4QsQKeSQmcd5">
            Alla gemenskaper har en stödjande och kompletterande roll visavi
            sina medlemmar. ”Sina medlemmar” skall givetvis inte tolkas i
            någon inåtvänd mening, som att gemenskaper skall ses såsom ”stängda”
            gentemot omvärlden och principiellt likgiltiga inför denna.
          </p>
          <p xml:id="i-AWXBNhSGtvcPENxECDAuQs">
            Större gemenskaper har en stödjande och kompletterande roll i
            förhållande till mindre gemenskaper – en naturlig konsekvens av
            uppfattningen av samhällsgemenskapen såsom uppbyggd ”underifrån
            och uppåt”. Ibland måste en ny gemenskapsnivå bildas för att de
            tidigare gemenskapernas gemensamma bästa skall kunna säkras.
          </p>
          <p xml:id="i-3UAm3iLpFFy5faqTPEx5i4">
            Självklart innebär subsidiaritetsprincipen att en ny gemenskapsnivå
            skall begränsa sin verksamhet till just de uppgifter för vilka
            de tidigare nivåerna inte var tillräckliga. Det tänkande för vilket
            subsidiaritetsprincipen är ett uttryck bejakar alltså tillskapandet
            av nya, högre, gemenskapsnivåer men ställer sig samtidigt avvisande
            till alla centralistiska tendenser, det vill säga försök att till
            en högre ”central” nivå överföra uppgifter som ändamålsenligt
            kan lösas av de lägre, mindre gemenskaperna.
          </p>
          <p xml:id="i-WopRu3HFP1bxevuTzv4as6">
            Större gemenskaper och högre nivåer har en subsidiär roll gentemot
            enskilda och mindre gemenskaper i dessas relation till mellanliggande
            nivåer, i händelse av begångna orätter. Detta är en aspekt av
            subsidiaritetsprincipens logik som ibland glöms bort.
          </p>
          <p xml:id="i-BFdRUew9iBJV9eedw13YWA">
            Det är viktigt att subsidiaritetsprincipen är en principiell
            utgångspunkt i det arbete som Ansvarskommittén har framför sig
            i att finna en fungerande organisation för Sverige i framtiden.
          </p>
          <head xml:id="i-JMHr1wYceHwxc8fWGJVjK7" type="h1">
            Målsättningsstadgande
          </head>
          <p xml:id="i-HZfzj6MjXKqV8NaaRLDGy6">
            Subsidiaritetsprincipen är till sin karaktär ett tankeverktyg
            för att i de politiska sammanhangen fastställa de olika gemenskapernas
            kompetens. Den är i sig egentligen inte en rättsligt prövbar princip
            eller regel. Den är av samma karaktär som målsättningsstadgandena
            i regeringsformens första kapitel. För att vara rättsligt prövbar
            måste en princip vara förutsebar.
          </p>
          <p xml:id="i-7EdaiY1auSMmJd6QhBW1MK">
            Målsättningsstadgandena är som sådana inte rättsligt bindande
            föreskrifter utan anger mål för den samhälleliga verksamheten.
            Som sådana kan de ha eller få politisk betydelse, och frågan om
            dessa effekter kan bli föremål för politisk kontroll. Det väsentliga
            är att ålägga det allmänna att positivt verka för att den ifrågavarande
            rättigheten skyddas, främjas och i största möjliga utsträckning
            förverkligas. Men de är alltså i sig inte rättsligt prövbara.
          </p>
          <p xml:id="i-QrhfAyMK5fFRk57F487KWi">
            Subsidiaritetsprincipen bör ingå i denna typ av stadganden av
            vägledande, men inte rättsligt prövbara, principer för samhällsuppbyggnaden.
          </p>
        </div>
        <div xml:id="i-HNW86P6xYdmSKysYWapgFb" type="motSignatures">
          <list xml:id="i-6oqqACD9kNu233ndkvjqWv">
            <item xml:id="i-GyEPsGYUajcifCPaR8SLrm" who="i-4BTx6VbUNJDqLqfkYqjnsE">
              Tuve Skånberg (KD)
            </item>
            <item xml:id="i-3iY4m6XrvUpbaNjqPEmPTF" who="i-Ybw8JnrmHGCsqpipBke8a7">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
