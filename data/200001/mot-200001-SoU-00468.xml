<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200001-SoU-00468">
  <teiHeader>
    <fileDesc>
      <titleStmt>
        <title>Psykiskt funktionshindrades utanförskap</title>
        <author corresp="i-SmQxY46smWu5awEQ2oGr4n i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Psykiskt funktionshindrades utanförskap</title>
          <idno type="rdwebb">GO02So468</idno>
          <rs type="number">So468</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GO02So468/text</ref>
          <ref type="dokument_url_html">http://data.riksdagen.se/dokument/GO02So468</ref>
          <ref type="dokumentstatus_url_xml">http://data.riksdagen.se/dokumentstatus/GO02So468</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>kd</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-aC96vXBAW1iRMxrVERv4i" type="signed"/>
        <correspContext corresp="i-aC96vXBAW1iRMxrVERv4i">
          <note type="signatory" corresp="i-SmQxY46smWu5awEQ2oGr4n"/>
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-S9pUijjcE81oRmVa9gbMJ9" type="reviewing">
          <date when="2000-10-11"/>
        </correspAction>
        <correspAction xml:id="i-MxE9oArttxjWB1bXCHMth2" type="referral">
          <date when="2000-10-11"/>
        </correspAction>
        <correspAction xml:id="i-2L5XypT7GDzoBBa5M5ufWm" type="dismissal">
          <date when="2000-10-11"/>
        </correspAction>
        <correspAction xml:id="i-EsmF94fEs38kt6E7FnT6DB" type="submission">
          <date when="2000-10-05"/>
        </correspAction>
        <correspAction xml:id="i-DrcJ7YSTBBeUgWL3kkAgw3" type="referral">
          <date when="2000-10-11"/>
        </correspAction>
        <correspAction xml:id="i-C1rZL5sV77zNXoRbFjrVWX" type="dismissal">
          <date when="2000-10-11"/>
        </correspAction>
        <correspAction xml:id="i-LGSWSrDKDd852Tow2uBBKY" type="submission">
          <date when="2000-10-05"/>
        </correspAction>
        <correspAction xml:id="i-CwNPxWx3guTLJc6tJpCkrf" type="assigned"/>
        <correspContext corresp="i-CwNPxWx3guTLJc6tJpCkrf">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_So_0468/mot_200001_So_0468-0001.pdf"/>
      <div xml:id="i-CyNCwRopAEjjPC8ziUiwYV" type="motHeader">
        <div xml:id="i-14MnQhgNMa7wAPMPwCQoAg" type="motTitle"/>
        <div xml:id="i-RsF5A5gPXwaRmvx6rLSS68" type="motSubmissionInfo"/>
      </div>
      <div xml:id="i-71oLXp8E7Xnf1K7wrTq9L6" type="motBody">
        <div xml:id="i-QxRTS7SMVWyfA8GuayiSCc">
          <p xml:id="i-CcVn4G4YLpNmShs5knasSA">
            18
          </p>
          <p xml:id="i-SPdhL2dodpAFshvm8NRcPg">
            2000/01 mnr: S0468 pnr: kd760
          </p>
          <p xml:id="i-HqSvh6zvA3XjST4L2n394V">
            Motion till riksdagen 2000/01:S0468
          </p>
          <p xml:id="i-MebooG1mPWEJhS56Mio6Yu">
            av Ingemar Vänerlöv (kd)
          </p>
          <p xml:id="i-2dwZ8ouS5tT9ZjNVTRmG2o">
            Psykiskt funktionshindrades utanförskap
          </p>
          <p xml:id="i-8THgwvRpojmvtTrMCZabFr">
            Förslag till riksdagsbeslut
          </p>
          <p xml:id="i-BQdUxiBzbShSYMjgvZG5j4">
            1. Riksdagen begär att regeringen låter utreda de neuropsykiatriskt
            funktionshindrades levnadsomständigheter. 2. Riksdagen tillkännager
            för regeringen som sin mening vad i motionen anförs om att beakta
            sambanden mellan neuropsykiatriska störningar och kriminalitet
            såväl i det brottsförebyggande arbetet som i en mer behandlingsinriktad
            kriminalvård.
          </p>
          <p xml:id="i-3cc6FxizXxvtUBN5qFZQwj">
            Motivering
          </p>
          <p xml:id="i-5Yzi5uHLzYKHi2WjrKgUaE">
            Det finns en politisk vilja, över alla partigränser, att hjälpa
            de svaga i samhället, men trots det fördjupas välfärdsklyftorna.
            Inte bara i det att de framgångsrika får det bättre, utan framför
            allt genom att de allra svagaste grupperna får det sämre — att
            utslagningen ökar. Det börjar i skolan. Eleverna som tappar kontakten
            med undervisningen blir dåligt rustade för vuxenlivet. De löper
            stor risk att hamna bland dem som aldrig kommer in i arbetslivet,
            inte ens under en högkonjunktur med stor efterfrågan på arbetskraft.
            Många går ännu allvarligare problem till mötes. Konstellationen
            skolmisslyckande — missbruk — kriminalitet är särskilt vanlig
            bland pojkar och för med sig en skrämmande hög överdödlighet i
            unga år. Utvecklingen hänger på ett förståeligt vis ihop med det
            moderna samhällets villkor, där utbildning blir allt nödvändigare,
            där kraven ökar inom nästan alla yrkesområden vad gäller kunskaper,
            förmågan = till vidareutveckling och förmågan att kommunicera
            och samarbeta — ett samhälle där det individuella ansvarstagandet
            betonas mer än tidigare. För de allra flesta människor är dessa
            villkor i tiden stimulerande och positiva, men de resurssvaga
            blir allt oftare ödesbestämda förlorare. Deras utsatthet har förstärkts
            ytterligare genom att stödet till de allra svagaste i skolan tunnats
            ut och genom att de senaste årens neddragningar också innefattat
            kommunernas
          </p>
          <pb facs="riksdagen-motions-pdf/data/200001/mot_200001_So_0468/mot_200001_So_0468-0002.pdf"/>
          <p xml:id="i-8qDP3Wv86XYiUU2A9xPont">
            2000/01:S0468
          </p>
          <p xml:id="i-YKwzMbaAkwbCYRBdwAs4i">
            19
          </p>
          <p xml:id="i-919nw7QVt5hF6bBq5HsBR2">
            stöd och behandling för barnfamiljer och ungdomar med psykosociala
            problem. Orsakerna till den negativa sociala utveckling som antytts
            här är varierande och komplexa. Oftast handlar det om en obalans
            mellan å ena sidan individens grundläggande, delvis ärftligt betingade
            begränsningar i intellektuellt och känslomässigt hänseende och,
            å andra sidan, föräldrarnas möjligheter att stödja barnets utveckling
            och omvärldens förväntningar och krav. Härom är alla överens och
            härav följer också att förståelse och kunskap finns att hämta
            från såväl biologiska som psykologiska och sociala perspektiv.
            Den samlade tvärvetenskapliga kunskap som finns tillgänglig i
            dag är omfattande och ger goda men hittills delvis outnyttjade
            möjligheter att förbättra livsvillkoren för många av dem som idag
            är sämst ställda. Den innebär också outnyttjade möjligheter att
            förebygga sådan social problematik som hela samhället far illa
            av — missbruket och kriminaliteten. Gapet mellan tillgänglig kunskap
            och dess tillämpning är särskilt stort vad gäller människor med
            de neuropsykiatriska funktionshindren som yttrar sig i bla. koncentrationssvårigheter,
            intellektuell uttröttbarhet, bristande impulskontroll, DAMP/ADHD,
            dyslexi, svårigheter att avläsa och förstå andra människors känslomässiga
            kommunikation. (DAMP, dysfunktion i fråga om = avledbarhet, «motorik
            och = perception; ADHD, uppmärksamhetsstörning/hyperaktivitet.)
            Forskningsresultaten från Sverige och flera andra länder har mycket
            samstämmigt visat att cirka hälften av barnen med DAMP/ADHD tidigt
            visar sådana beteendestörningar som med skrämmande hög träffsäkerhet
            förebådar missbruk och kriminalitet under tonårsperioden och i
            vuxen ålder. Inom barnpsykiatrin talar man om trotssyndrom hos
            barn som redan från förskoleåldern är starkt konfliktbenägna och
            som visar ett varaktigt mönster av negativistiskt, fientligt och
            trotsigt beteende. Termen uppförandestörning beskriver något äldre
            barn som upprepade gånger kränker andras rättigheter eller grundläggande
            sociala normer och regler. All forskning — social, kriminologisk
            och psykiatrisk — visar att barn med dessa beteendestörningar
            mycket ofta får allvarliga sociala anpassningsproblem senare i
            livet. Den nära kopplingen till neuropsykiatriska störningar,
            främst DAMP/ADHD, kan också uttryckas i att hälften av alla barn
            med sådana latent antisociala beteendestörningar har DAMP/ADHD,
            som i sig är ytterligare en riskfaktor vad gäller sociala problem.
            Från vuxenperspektivet blir dessa samband lika tydliga; en tredjedel
            av alla blandmissbrukare och närmare hälften av internerna i svenska
            fängelser har DAMP/ADHD fullt ut eller i olika grader av utläkning.
            Det görs här och var engagerade och värdefulla insatser för barn,
            ungdomar och vuxna med DAMP/ADHD, men det saknas ett lättillgängligt,
            sammanhängande stöd som svarar mot de drabbades mångfacetterade
            behov. Vuxna med DAMP/ADHD har nästan ingenstans att vända sig
            för att få kunnig hjälp, men man kan skönja en positiv utveckling.
            Uppskattningsvis har ca 2 96 av unga vuxna i åldersgruppen 18-35
            år kvarstående svårigheter relaterade till DAMP/ADHD. Det innebär
            ca 40 000 individer i Sverige.
          </p>
          <pb facs="riksdagen-motions-pdf/data/200001/mot_200001_So_0468/mot_200001_So_0468-0003.pdf"/>
          <p xml:id="i-M4ZcofLsBnFCWAbF1jynRb">
            Hälften av dem — ca 20 000 individer — har troligen uttalade
            sociala anpassningssvårigheter. Att uppmärksamma de neuropsykiatriska
            störningarna förbättrar möjligheterna till habilitering och till
            att kunna förebygga de sociala komplikationerna. Hörnstenarna
            är härvid information och stöd till föräldrarna, som ofta känner
            sig otillräckliga och ogrundat skyldiga till barnens tillkortakommanden.
            Reaktionerna från vuxna i omgivningen förstärker ofta föräldrarnas
            skuldkänslor. Belastningen på den ensamma mamman, som själv har
            koncentrationssvårigheter och stresskänslighet och som skall orka
            vara ett stöd för sitt överaktiva barn, kan inte bli annat än
            övermäktig. Ofta lever den familjen också med en svår ekonomisk
            stress. En anpassad skolmiljö är mycket betydelsefull. I vissa
            fall är även medicinering aktuell. Det finns goda förebilder,
            bl a från Norge, vad gäller att särskilt intensivt och mångfacetterat
            stödja barn och föräldrar, när sociala problem uppstått eller
            är nära förestående. Det norska samhället har uppmärksammat de
            neuropsykiatriskt funktionshindrades utsatta situation och bl
            a, genom ett stortingsbeslut, tillskapat regionala utvecklingscentra.
            Det pågår också en politiskt förankrad utvecklingsprocess som
            fokuserar på barnen med uppförandestörning och deras familjer,
            där man söker ta till vara all ny
          </p>
          <p xml:id="i-S5opp1HmKYdiPoMno8Gtt5">
            kunskap. USA har National Institute of Health uttalat att de
            neuropsykiatriska störningarna, med sina skadliga sociala följder,
            utgör ett viktigt folkhälsoproblem, vilket det förvisso är, när
            det visat sig utgöra en betydelsefull bakgrund till psykisk ohälsa
            i vidare mening, social utslagning, missbruk och kriminalitet
            som berör många. Flertalet av dem som har kvar svårigheter upp
            i vuxen ålder, befinner sig mycket långt ifrån WHO:s definition
            av hälsa: ”Hälsa är ett tillstånd av fullständigt fysiskt, psykiskt
            och socialt välbefinnande, ej blott frånvaron av sjukdomar och
            handikapp.” Ett övergripande mål i Sverige, gemensamt för bl.a.
            kommunerna, hälso- och sjukvården och folkhälsoinstitutionerna,
            är att minska klassojämlikheten på hälsoområdet. Med den målsättningen
            får man inte blunda för den grupp av
          </p>
          <p xml:id="i-7XYdAL3jvgbYFTh7nXJc6Z">
            underprivilegierade individer, som diskuteras här. Det offentliga
            Sverige har hittills förhållit sig kluvet eller passivt till de
            neuropsykiatriska funktionshindren, särskilt vad gäller vuxna.
            Det finns ansatser; t. ex. har Allmänna arvsfonden nyligen beviljat
            medel för undervisning och utveckling inom området, men inga uttalanden
            har gjorts från statsmakterna där man tagit någon ställning till
            den här gruppen, till att problemen existerar och hur dessa individers
            behov bör prioriteras. I massmedia förekommer kritiska debattinlägg,
            där man strider om hur vanliga störningarna är, var — eller om
            var man skall dra gränsen mot vad som får räknas som ”normalt”
            och om hur man bäst benämner svårigheterna. Det vore olyckligt
            om den debatten skymde de drabbades svårigheter och behov. Denna
            motion vill väcka frågan om de neuropsykiatriskt stördas utsatta
            situation. Stödet som barn och vuxna med neuropsykiatriska funktionshinder
            är i behov av, involverar många av samhällets stödfunktioner:
            socialtjänsten, skolan, vuxenutbildningen, försäkringskassan,
            barn- och vuxenpsykiatrin,
          </p>
          <p xml:id="i-NEKDoZvZdyBK8rSGqsf6sU">
            2000/01:S0468
          </p>
          <p xml:id="i-6f1choksVVQbC7y25rRwjc">
            20
          </p>
          <pb facs="riksdagen-motions-pdf/data/200001/mot_200001_So_0468/mot_200001_So_0468-0004.pdf"/>
          <p xml:id="i-N3ogqKBsH16TbZ2thRkHhN">
            2000/01:S0468
          </p>
          <p xml:id="i-TbjHSa8RAuhdgeqeg2TcmW">
            21
          </p>
          <p xml:id="i-HTZA7a2TY6cDYKknCY7jhF">
            missbruksvården, kriminalvården m. fl. Stödet, som dessa institutioner
            förmedlar, kunde bli till så mycket större hjälp och mer engagerat
            om det grundades i en bättre insikt om hjälptagarnas svårigheter.
            Det är angeläget att, i samverkan med de drabbades intresseorganisationer,
            penetrera vad de neuropsykiatriska funktionshindren innebär i
            olika livssituationer (i utbildningssituationer, i arbetslivet,
            i föräldrarollen m.m.) och att i större utsträckning än hittills
            anpassa samhällets stöd till deras behov. Socialstyrelsen bör
            får uppdraget att utreda levnadsvillkoren för människor med neuropsykiatriska
            funktionshinder och att föreslå hur samhällsstödet ska kunna förändras,
            för att bättre än hittills svara mot deras behov. Den höga förekomsten
            av neuropsykiatriska störningar bland dem som hamnar inom kriminalvården
            har hittills inte tillräckligt uppmärksammats och ej resulterat
            i något handlingsprogram. Endast undantagsvis har klienternas
            funktionshinder diagnosticerats. Aktuell statistik (där dessa
            klienter beskrivs som personlighetsstörda) visar att fängelsestraffen
            har katastrofalt dålig återfallsförebyggande effekt; inom 5 år
            återfaller 81 26 i brottslighet, varav 56 240 i våldsbrottslighet.
            Internerna tänkes under fängelsevistelsen komma till insikter,
            som skall göra dem bättre rustade för framtiden. När de, med oförändrad
            = stresskänslighet och impulsivitet, åter konfronteras med verklighetens
            krav, uppstår igen det kaos som föder desperation och oöverlagda
            handlingar — trots alla goda insikter och föresatser. Här finns
            säkert goda möjligheter att minska återfallen i brottslighet,
            liksom att primärt förebygga brottslighet. Kriminalvårdsstyrelsen
            och BRÅ bör i bred samverkan utreda hur kunskapen om dessa samband
            kan implementeras i det brottsförebyggande arbetet, i kriminalvården
            och i en återfallsförebyggande habilitering.
          </p>
          <p xml:id="i-FJ1ufhbwbTVmXG56Yq1vpe" type="date">
            Stockholm den 4 oktober 2000
          </p>
          <p xml:id="i-9twe7zjdu1Er9B3YN5GZ8Z" type="signatureBlock">
            Ingemar Vänerlöv (kd)
          </p>
        </div>
      </div>
    </body>
  </text>
</TEI>
