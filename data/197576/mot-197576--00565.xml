<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--00565">
  <teiHeader>
    <fileDesc>
      <titleStmt>
        <title>om fortsatt användning av THX-preparatet</title>
        <author>av herrar Lothigius och Johansson i Skärstad</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om fortsatt användning av THX-preparatet</title>
          <idno type="rdwebb">FZ02565</idno>
          <rs type="number">565</rs>
          <ref type="dokument_url_text">http://data.riksdagen.se/dokument/FZ02565/text</ref>
          <ref type="dokument_url_html">http://data.riksdagen.se/dokument/FZ02565</ref>
          <ref type="dokumentstatus_url_xml">http://data.riksdagen.se/dokumentstatus/FZ02565</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CkprnrTz3hpNREdKrcoiAi</idno>
            <name>CARL-WILH. LOTHIGIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>SVEN JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PEtPQfzSSmfbaKYU37ceFR" type="signed"/>
        <correspContext corresp="i-PEtPQfzSSmfbaKYU37ceFR">
          <note type="signatory" corresp="i-CkprnrTz3hpNREdKrcoiAi"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__565/mot_197576__565-001.pdf"/>
      <fw xml:id="i-Lqsaey6UyRKkotbt6V2GXJ">
        Motion 1975/76:565
      </fw>
      <div xml:id="i-6afYFJZK1hSYBMgbGGT4Be" type="motHeader">
        <div xml:id="i-JeJuMEugjTvCnLPaRaXBnH" type="motTitle"/>
        <div xml:id="i-HiQSNDAACxYinPeTW7v9Y7" type="motSubmissionInfo"/>
      </div>
      <div xml:id="i-FTJAwrmTDrTgFqAWjrmx4u" type="motBody">
        <div xml:id="i-BaAAZrmR53UBLhqQb8rv6K">
          <p xml:id="i-YE1GwRpJZoyCoX3ebfp8fn">
            av herrar Lothigius och Johansson i Skärstad om fortsatt användning
            av THX-preparatet
          </p>
          <p xml:id="i-3q1eUEeJsFWLRQuTcj2X8Y">
            Preparatet THX har varit föremål för behandling i riksdagen flera
            gånger. Bakgrunden till enskilda riksdagsmäns agerande i frågan
            har varit det starka positiva intryck, som erhållits från människor
            som använt preparatet. Doktor Sandberg doktorerade 1949 på en
            avhandling om thymus. Han tog fram ett enkelt vattenextrakt på
            kalvbräss som han ansåg innehålla thymushormoner. Det fick arbetsnamnet
            THX. Under den tid doktor Sand- berg verkat har ca 50 000 människor
            erhållit preparatet. Förutom doktor Sandberg själv har läkare
            och legitimerade sjuksköterskor behandlat patienter med detsamma.
            Ca 5 miljoner injektioner har gjorts. I dag finns en kö på över
            5 000 människor som begär behandling med preparatet. Det har omvittnats
            från såväl läkarhåll som patienthåll om den positiva effekt preparatet
            uppvisar. Vi motionärer har mött många människor från olika yrkesgrupper
            som personligen omvittnat THX-ets verkningar. Man anger ett förbättrat
            allmäntillstånd men lika ofta en direkt förbättring på vissa sjukdomssymptom.
            Flera har ansett sig helt friska, andra anser sig icke kunna leva
            utan att erhålla THX. Vi motionärer har uppmanats av flera välmeriterade
            läkare här i landet att som riksdagsmän med anledning av dagens
            situation taga upp denna fråga. Vi har med stor förvåning kunnat
            iakttaga hur flera utav dessa av personliga skäl begärt att få
            vara anonyma. Motivet har varit anställningsförhållandena och
            oro för socialstyrelsens age- rande. Det är självklart att vi
            respekterar sådana önskemål men också lika självklart att vi inte
            kan acceptera att yrkesmänniskor med viktiga uppgifter i sjukvårdens
            och allmänhetens tjänst skall känna sig tvingade att förtiga personliga
            erfarenheter av fakta i rädsla för någon form av repressalier.
            Det måste vara något fel i vårt s. k. öppna samhälle, när människor
            inte vågar framföra sin mening inför en myndighet. En arbetsgrupp
            inom socialstyrelsen har under år 1975 efter undersök- ningar
            av preparatet givit sitt utlåtande att detsamma är verkningslöst
            och saknar effekt. Mot detta uttalande står efter nära 25 års
            användning 50 000 människors behandling och tusentals klara personliga
            vittnesmål om positiv effekt. Läkare har hindrats att använda
            THX då en behandling enligt social- styrelsen icke står i överensstämmelse
            med vetenskap och beprövad er- farenhet. Läkare med personlig
            övertygelse om preparatets fördelar har bru- tit mot detta med
            åberopande av humanitära skäl. Mot bakgrunden av vad som ovan
            sagts anser vi att preparatet har starkt underlag för kvalifikationen
            beprövad erfarenhet.
          </p>
          <pb facs="riksdagen-motions-pdf/data/197576/mot_197576__565/mot_197576__565-002.pdf"/>
          <fw xml:id="i-32TpHD7JJG5LtPGvyEn2dt">
            Mot. 1975/76:565 12
          </fw>
          <p xml:id="i-9JiqzoqNuhys9LGsYFTHSo">
            Två kända läkemedelsföretag i USA söker nu renframställa thymus
            ur kalvbräss. Statliga företaget KABI gör detsamma, men räknar
            med 5-7 års försöksverksamhet innan ett lämpligt material kan
            släppas fram. En for- skargrupp i Umeå med Torgny Stigbrandt i
            spetsen anser att positiva utslag finns för THX. Doktor Milan
            C. Pesic vid institutet för thymusforskning i Bad Harzburg har
            genomfört efterprövningar på ca 1000 patienter och meddelat positiv
            effekt. Forskare vid Belgraduniversitetet har likaledes fun- nit
            positiva reaktioner. Ett tjogtal läkare i Tyskland har gått in
            för en om- fattande prövning för användning av THX. Dessa meddelanden
            har of- fentliggjorts i pressen. Under senare tid har 6-8 infektionsfall
            inträffat efter injektion med pre- paratet. Man kan naturligtvis
            inte utesluta att sådant har hänt tidigare utan att det kommit
            till allmänhetens kännedom. I förhållande till vissa erkända läkemedels
            negativa verkningar med också dödsfall som följd är händelserna
            med THX-et en obetydlighet. Många människor drar sig i dag för
            att besöka de större sjukhusen med anledning av den s.k. sjukhussjukan.
            Vi anser det vara nära nog en grotesk företeelse att i dag fortfarande
            motarbeta THX med tanke på de senare årens positiva reaktioner.
            Samtidigt som ett upphörande under ett antal år skulle betraktas
            som en synnerligen inhuman åtgärd. Vi anser också att det tillhör
            människornas fri- och rät- tigheter att själva få välja behandlingsformen
            om valmöjlighet finnes och om läkemedel som utvärderats inte har
            uppvisat en negativ effekt. Vi begär att patienter som önskar
            få tillgång till THX skall genom läkares försorg kunna erhålla
            detsamma till dess ett renare material av det nuvarande pre- paratet
            kommer i marknaden. Vi behöver alldeles tydligt dessutom en fri
            obunden instans i vårt land dit allmänheten men också enskilda
            läkare kan vända sig för att lämna egna informationer, råd och
            erfarenheter, uttrycka sina önskemål och ställa sina frågor. Många
            läkare har varken tid eller personliga förutsättningar att göra
            egna utvärderingar eller forskningar i enlighet med de krav socialstyrelsen
            begär. Det måste bedömas synnerligen värdefullt att frågor som
            kommer fram i deras praktiska verksamhet så snabbt som möjligt
            kommer till allmänhetens nytta. Socialstyrelsens agerande i THX-frågan
            har skrämt både läkare och pa- tienter för att lämna för samhället
            viktiga informationer. Patienter och läkare bör ha ett opartiskt
            forum där de kan förmedla sina synpunkter, som där sedan behandlas
            och därefter eventuellt förmedlas till socialstyrelsen. Hade man
            haft dessa möjligheter tidigare är vi övertygade om att åtskillig
            tid vunnits och snabbare resultat skulle nåtts på vissa områden.
            Med stöd av vad som anförts i motionen föreslår vi 1. att riksdagen
            hos regeringen begär sådana föreskrifter att THX- preparatet kan
            användas inom sjukvården till dess renare thy- muspreparat kommer
            i marknaden,
          </p>
          <pb facs="riksdagen-motions-pdf/data/197576/mot_197576__565/mot_197576__565-003.pdf"/>
          <fw xml:id="i-9GeJdhHXCn8iiZmN5ejBXR">
            Mot. 1975/76:565 13
          </fw>
          <p xml:id="i-BDRPBXQHirC5WRFPqpx7sm">
            2. att riksdagen hos regeringen begär att ett obundet organ skapas
            mellan läkare-patienter och socialstyrelsen, dit de förra kan
            vända sig för att förmedla erfarenheter, ge informationer etc.
            i enlighet med vad i motionen anföres.
          </p>
          <p xml:id="i-DYiACPL93AHyS2XLypytxa" type="date">
            Stockholm den 22 januari 1976
          </p>
          <p xml:id="i-9A9SRhPPF7m1d9jLh9W4CB" type="signatureBlock">
            CARL-WILH. LOTHIGIUS (m) SVEN JOHANSSON (c) i Skärstad
          </p>
        </div>
      </div>
    </body>
  </text>
</TEI>
