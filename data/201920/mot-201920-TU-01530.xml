<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-TU-01530">
  <teiHeader>
    <fileDesc>
      <titleStmt>
        <title>Satsa på cykelturismen och cykling på landsbygden</title>
        <author corresp="i-KTmTMYsoqjqixxDSAwcrPb i-2D6mwMLvYjVnxu8WpPCAeL">av Emma Berginger och Lorentz Tovatt (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1530 av Emma Berginger och Lorentz Tovatt (båda MP)</title>
          <idno type="rdwebb">H7021530</idno>
          <rs type="number">1530</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H7021530/text</ref>
          <ref type="dokument_url_html">http://data.riksdagen.se/dokument/H7021530</ref>
          <ref type="dokumentstatus_url_xml">http://data.riksdagen.se/dokumentstatus/H7021530</ref>
          <ref type="docx">http://data.riksdagen.se/fil/788800BE-0F29-45BD-85FF-36F872AC2D38</ref>
          <ref type="pdf">http://data.riksdagen.se/fil/C5E7B874-78FB-4B0D-88D2-4DA0F89C2073</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KTmTMYsoqjqixxDSAwcrPb</idno>
            <name>Emma Berginger</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2D6mwMLvYjVnxu8WpPCAeL</idno>
            <name>Lorentz Tovatt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5RVmFuor6efYr9PHopfwJM" type="signed"/>
        <correspContext corresp="i-5RVmFuor6efYr9PHopfwJM">
          <note type="signatory" corresp="i-KTmTMYsoqjqixxDSAwcrPb"/>
          <note type="signatory" corresp="i-2D6mwMLvYjVnxu8WpPCAeL"/>
        </correspContext>
        <correspAction xml:id="i-JsdW6mJ14RdSzSh6ep9b51" type="submitted">
          <date when="2019-10-02"/>
          <time when="12:24:56"/>
        </correspAction>
        <correspAction xml:id="i-GgCDBmRCKHvnjPVNGfLjvb" type="reviewed">
          <date when="2019-10-02"/>
          <time when="13:16:36"/>
        </correspAction>
        <correspAction xml:id="i-YTjZKb7d4Y4sTvogtKMt3o" type="referred">
          <date when="2019-10-11"/>
        </correspAction>
        <correspAction xml:id="i-Ev9bUqLjtqtyL3DW8mA9Bd" type="assigned">
          <date when="2020-10-22"/>
          <time when="13:28:26"/>
        </correspAction>
        <correspContext corresp="i-Ev9bUqLjtqtyL3DW8mA9Bd">
          <ref type="assignedTo">Trafikutskottet</ref>
        </correspContext>
        <correspAction xml:id="i-BXQ9pTTvRwQ4LJ7KUYWpv1" type="behandlas_i"/>
        <correspContext corresp="i-BXQ9pTTvRwQ4LJ7KUYWpv1">
          <ref type="uppgift">2019/20:TU13</ref>
          <ref type="ref_dok_id">H701TU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU13</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VpyYEyH4XXEu7hcLPVX3hD" type="behandlas_i"/>
        <correspContext corresp="i-VpyYEyH4XXEu7hcLPVX3hD">
          <ref type="uppgift">2019/20:TU9</ref>
          <ref type="ref_dok_id">H701TU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU9</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NivyASpXKA9LeA5xpKTdVS" type="behandlas_i"/>
        <correspContext corresp="i-NivyASpXKA9LeA5xpKTdVS">
          <ref type="uppgift">2019/20:TU14</ref>
          <ref type="ref_dok_id">H701TU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU14</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8cg1JAqtUP4X2zQ5ga127v" type="motHeader">
        <div xml:id="i-BgzcVqYT3y6b6dCmCm4Yzk" type="motTitle">
          Motion till riksdagen 2019/20:1530 av Emma Berginger och Lorentz
          Tovatt (båda MP) Satsa på cykelturismen och cykling på landsbygden
        </div>
      </div>
      <div xml:id="i-RmMy83QzgbJ2Hz9kLRje6f" type="motBody">
        <div xml:id="i-ManmXWegKtPYufpAQpy9ys" type="motProposal" subtype="förslag">
          <head xml:id="i-DJekzHbrgfZWgVWGUsGUDW">
            Förslag till riksdagsbeslut
          </head>
          <list xml:id="i-S7voL7eaaUupeAgVtkQpPP" style="ol">
            <item xml:id="i-TMRDx2CXkaAJkmzbFyaZqj">
              Riksdagen ställer sig bakom det som anförs i motionen om en statlig
              satsning på cykelleder samt cykelturism och tillkännager detta
              för regeringen.
            </item>
            <item xml:id="i-WVVPjY9XFc4ujqv2NeuTa7">
              Riksdagen ställer sig bakom det som anförs i motionen om ett
              nationellt stomvägnät för cykel och tillkännager detta för regeringen.
            </item>
            <item xml:id="i-MxijtQxJJz2yFgsFThvrvs">
              Riksdagen ställer sig bakom det som anförs i motionen om att
              säkerställa tillräckliga avsättningar till cykelinfrastruktur
              i länstransportplanerna och tillkännager detta för regeringen.
            </item>
            <item xml:id="i-SNyyB2KBqzMCYAhZjnf2NW">
              Riksdagen ställer sig bakom det som anförs i motionen om att
              säkerställa cykeltillgänglighet i samband med om- och utbyggnad
              av s.k. två-plus-ett-vägar och tillkännager detta för regeringen.
            </item>
            <item xml:id="i-UQVKceyUukGxDh2x6xxTtr">
              Riksdagen ställer sig bakom det som anförs i motionen om att
              ändra väglagen för att säkerställa markåtkomst för cykelvägar
              och tillkännager detta för regeringen.
            </item>
            <item xml:id="i-CUzsRVxVGSPCSXL1aTS3Cg">
              Riksdagen ställer sig bakom det som anförs i motionen om utökade
              insatser för att komma till rätta med hastighetsöverträdelser
              och tillkännager detta för regeringen.
            </item>
          </list>
        </div>
        <div xml:id="i-C6kJk81chCG7SuDise5CVe" type="motContent">
          <head xml:id="i-WYXdKS59NSqLfba83GE9AG" type="h1">
            Stort intresse för hållbar cykelturism
          </head>
          <p xml:id="i-Ua427MtNtvW9Nfs8Qq88g6">
            Intresset för hållbar turism och naturturism ökar. Orsaken är
            både ett ökande intresse för hållbar turism och en längtan efter
            naturupplevelser i ett alltmer urbaniserat samhälle. Erfarenheter
            från andra länder visar att det finns en stor ekonomisk potential
            i cykel­turism. Samtidigt erbjuder cykelturism en möjlighet att
            utveckla en hållbar och klimat­smart turism som dessutom bidrar
            till folkhälsan. Cykelturismen är bred och kan innebära alltifrån
            flerdagarscykelturer längs med cykelleder till äventyrlig mountain­bikecykling.
          </p>
          <p xml:id="i-EhqGSxrbvRS8aoZBjCFbPv">
            Regeringen har i den nationella cykelstrategin konstaterat att
            Sverige har förut­sättningar att kunna utveckla både turism- och
            rekreationscyklingen ytterligare. Sedan ett par år tillbaka kan
            Trafikverket utnämna nationella och regionala cykelleder. Trafikverkets
            definition av en cykelled är: ”ett sammanhängande cykelstråk för
            rekreation eller turism. Leden kan bestå av olika typer av infrastruktur:
            lågtrafikerade vägar, cykelbanor med mera.” För att en cykelled
            ska klassas som nationell cykelled bedöms följande beslutsgrundande
            kriterier: förankring, trafiksäkerhet, tillgänglighet (förutom
            tillgänglighet med kollektivtrafik) och tillstånd. Därutöver rekommenderas
            att ett antal kriterier uppfylls, vilka dock inte är beslutsgrundande:
            attraktivitet, tillgäng­lighet med kollektivtrafik, kommunikation
            och kvalitetssäkring.
            <ref xml:id="i-KVuN9CKYJDR9YK9fCPAgWy" target="i-ALAJyXuZmu5mkHkzNk3UyM">
              [1]
            </ref>
            <ref xml:id="i-Lwc64YbK7WrVDAbEcgE8y3" target="i-DDrzKv9Kw774UJWRkPma19">
              [2]
            </ref>
          </p>
          <head xml:id="i-97Ehmin7F2jPni3ngzeLX" type="h1">
            Ojämn och bristande kvalitet på turistcykelleder
          </head>
          <p xml:id="i-FqSsGt3ixYHxkf9vPLJVMi">
            Det finns dock betydligt fler så kallade turistcykelleder än
            de som är utpekade av Trafikverket. Många regioner marknadsför
            cykelleder, men standarden och skyltningen (om den över huvud
            taget finns) varierar. En cykelturist vill dock kunna vara säker
            på att vägen både är framkomlig och säker. ”Säkra, attraktiva
            cykelvägar är trots allt kär­nan i en cykeldestination.”
            <ref xml:id="i-DbXZ9HcBGNrc68QqJCgg3d" target="i-Vw4Mbzsg4G7FVMhNSPj2JM">
              [3]
            </ref>
          </p>
          <p xml:id="i-BRwCnhwhzmQL8bGGFHGa7p">
            Vid val av cykeldestination är följande kriterier av vikt enligt
            en analys av cykel­turismen av Kairos Future:
          </p>
          <list xml:id="i-JMqYz2psJgwGMGkBixKhnW" style="ul">
            <item xml:id="i-5ZH7W9iynXbgQUaujQiaEs">
              säkerhet (låg trafikintensitet, bra skick på vägar, kontinuerliga
              vägar)
            </item>
            <item xml:id="i-TrkauC1JDpbSELDfev29rQ">
              användarvänlighet (skyltning med tydlig och tillförlitlig information)
            </item>
            <item xml:id="i-VKHHBt2bTdPYJBepL2hwLZ">
              brett utbud av rutter
            </item>
            <item xml:id="i-JJLCWu8c8fqrdzeP15yAAn">
              vackra landskap samt cyklistvänliga byar och städer
            </item>
            <item xml:id="i-LyvBz9TV6HS3qXn6WVZRVS">
              intressanta besöksmål som städer, fiskelägen, slott, borgar,
              kyrkor, museer, naturreservat, fågelområden, stränder och badplatser
              i närheten.
            </item>
          </list>
          <p xml:id="i-Q7HTihCNDFB1TFQMuBrBae">
            För en turist på cykel är det inte alltid möjligt att enkelt
            planera om sin tur eller cykla tillbaka ett antal mil när hen
            upptäcker att vägen inte är farbar halvvägs genom turen. Det är
            därför viktigt att på förhand få tillförlitlig information om
            vägens skick. Cykel­turisten behöver också på förhand veta om
            man kan cykla med cykelkärra, och om vägen är säker nog att cykla
            med barn är viktigt.
          </p>
          <p xml:id="i-VSAAaCj1asbDztqWE8EXTw">
            På regeringens uppdrag har Tillväxtverket genomfört en nationell
            kartläggning och sammanställning av det pågående arbetet inom
            turism- och rekreationscykling. I den konstateras att det finns
            totalt 82 ”cykelturistiska” leder och att ytterligare 13 planeras
            eller utreds. Det saknas en tydlig definition och gränsdragning
            för många av lederna, och informationen om dem är ofta otydlig,
            svår att hitta och inte uppdaterad. Längre bilfria cykelleder
            är sällsynta.
            <ref xml:id="i-7z2k8hwXtLt2oLAP5LeZSX" target="i-UBQzBZQ2hk31Xro1gGPm3s">
              [4]
            </ref>
          </p>
          <p xml:id="i-ByQHYS58T9MFin1L5FrMBJ">
            En satsning på cykelleder behövs för att ta vara på Sveriges
            cykelturismpotential. Det räcker inte med marknadsföring; en god
            cykelinfrastruktur är nödvändig för att stärka Sverige som ett
            mål för cykelturister. Sverige behöver ett stomvägnät av sam­manhängande
            cykelleder.
          </p>
          <head xml:id="i-7vye4ChrTVBRD6jfwms6Kz" type="h1">
            Satsning på cykelleder gynnar även cykling på landsbygden
          </head>
          <p xml:id="i-UPe2ACbGzybY1Eq3fiRkrT">
            En statlig satsning på cykelleder är också av godo för att öka
            cyklingen på landsbygden. Cykeln är ett bra transportmedel som
            gynnar miljö, klimat och hälsa även på lands­bygden. Det finns
            självklart en utmaning i att avstånden på landsbygden är längre,
            men i stora delar av landet finns det en potential att byta ut
            bilresor mot cykelresor, även på landsbygden. Exempelvis kan cykeln
            användas som en del av resan för att kunna nå kollektivtrafik
            eller för att ta sig till närliggande tätorter och service. Erfarenheter
            från redan genomförda cykelleder är att de inte enbart nyttjas
            för cykelturism utan också för arbetspendling och övriga fritidsresor.
            Det anses dock sällan vara motiverat att satsa på cykelinfrastruktur
            på landsbygden då resandeunderlaget ofta bedöms vara för litet
            om man strikt tittar på parametrar som cykelpendling. Genom satsning
            på cykelinfrastruktur även på landsbygden ökar potentialen för
            såväl ökade resor med cykel på landsbygden som cykelturism.
          </p>
          <head xml:id="i-J73gfY4C2QHmvyjgusKzcH" type="h1">
            Tillräckliga resurser för utbyggnad av regionala cykelvägar
          </head>
          <p xml:id="i-JeBMy6MYL1UJpfNLvmyKsc">
            Regionala cykelvägar finansieras huvudsakligen via länstransportplanerna
            för regional infrastruktur. Erfarenheten från ambitiösa regioner
            som exempelvis Region Skåne, vilka i sin senaste RTI-plan (regional
            transportinfrastrukturplan) dubblade avsättningarna till cykelinfrastrukturen,
            är att det trots denna satsning saknas tillräckliga medel för
            att bygga ut cykelinfrastrukturen i tillfredsställande omfattning.
            Regeringen behöver därför i den kommande nationella planen för
            transportinfrastruktur säkerställa att regionerna avsätter tillräckliga
            resurser för utbyggnad av regionala cykelvägar.
          </p>
          <head xml:id="i-29QE3qhPs66cTKguSog5ya" type="h1">
            Ta bort juridiska hinder för gena och logiska stråk
          </head>
          <p xml:id="i-PkfwUMioMcj4bnZZdNnmzS">
            Vid utbyggnad av cykelleder, bland annat Kattegattleden, har
            problemet med mark­åtkomst för anläggande av cykelväg aktualiserats.
            Genom väglagens definition av väg och kraven på funktionellt samband
            och samfärdsel omöjliggörs möjligheten att få gena och logiska
            cykelstråk. En enskild markägare kan med anledning av detta blockera
            en cykelvägsutbyggnad men skulle inte kunna förhindra en utbyggnad
            av en vanlig väg. Trafikverket hindras också från att genomföra
            satsningar på cykelvägar som inte har ett funktionellt samband
            med deras anläggning (det vill säga bil- och järnväg). Dessa juridiska
            svårigheter har varit kända länge och behöver snarast åtgärdas.
          </p>
          <head xml:id="i-AwmwX8wLtTVdD2u1aYBh5t" type="h1">
            Säkerställ tillgänglighet i samband med ombyggnation av väg
          </head>
          <p xml:id="i-5yUjtMdF29NyKJ9ybXHSvD">
            Tyvärr har cykeltillgängligheten på landsbygden och mellan tätorter
            försämrats på senare år då satsningar på mötesseparerade vägar,
            så kallade två-plus-ett-vägar, har genomförts. Efter en ombyggnation
            är det inte längre möjligt för cyklister att nyttja vägen, och
            samtidigt har det sällan gjorts samtidiga satsningar på att säkerställa
            cykeltrafikens framkomlighet genom utbyggda cykelvägar. Trafikverket
            behöver framöver säkerställa cykeltrafikens framkomlighet i samband
            med ombyggnation av bilvägar och därutöver återställa framkomligheten
            för cykel vid redan genomförda ombyggnadsprojekt.
          </p>
          <head xml:id="i-SWtdLMGZ3XtKypUMyMffxS" type="h1">
            Ökad hastighetsefterlevnad
          </head>
          <p xml:id="i-2Uo8hnBExoxejPSspF9D1J">
            På landsbygden sker ofta cykling i blandtrafik på landsvägar.
            Då får motorfordons­trafikanternas regel- och hastighetsefterlevnad
            stor betydelse både för den upplevda och för den faktiska säkerheten.
            En majoritet av trafiken på statliga vägar, 55 procent, överskrider
            hastighetsgränsen. Det här innebär en stor risk för skador och
            dödfall, inte minst för de oskyddade trafikanterna. Om regeringen
            vill satsa på utökad och säker cykling är därför en prioritering
            av att få bättre hastighetsefterlevnad viktig. Det kan till exempel
            ske genom utökad automatisk trafikövervakning med kameror, aktiv
            fartdämp­ning och ny teknik som begränsar fordons möjlighet att
            köra för fort.
          </p>
          <p xml:id="i-QQvVw6u6vyuDEa5Mp98A9u">
            Sammanfattningsvis kan sägas att det finns en stor potential
            att skapa bättre förut­sättningar för cykelturism och cykling
            på landsbygd genom att ett nationellt stomvägnät av cykelleder
            byggs ut. Det behövs ett nationellt ansvarstagande i denna fråga
            samt för att säkerställa att tillräckliga medel för cykelinfrastruktur
            avsätts i länstransportplanerna för regional infrastruktur. För
            att få gena och logiska cykelleder behöver de juridiska frågorna
            kring markåtkomst åtgärdas. För att inte befintlig cykeltillgänglighet
            ska för­sämras behöver Trafikverket få i uppdrag att säkerställa
            cykeltillgänglighet i samband med ombyggnation av vägar. Ökad
            och säker cykling lyfts fram i den nationella cykelstrategin;
            för att säkerställa säkerheten för oskyddade trafikanter på landsvägar
            behövs ytterligare åtgärder för ökad hastighetsefterlevnad.
          </p>
        </div>
        <div xml:id="i-Tw3xA4yBD9xaRkar6QFR5p" type="signatureBlock">
          <list xml:id="i-8RQoUP5eC2d5ruXD3xEBJR">
            <item xml:id="i-M7e8mg1sbBuQVuKMuBoX41" who="i-KTmTMYsoqjqixxDSAwcrPb" type="signature">
              Emma Berginger (MP)
            </item>
            <item xml:id="i-5qapc9mDteo38bbGzV8Usm" who="i-2D6mwMLvYjVnxu8WpPCAeL" type="signature">
              Lorentz Tovatt (MP)
            </item>
          </list>
        </div>
        <div xml:id="i-8R8TsDaSr5vWSFrJhtVf6k" type="motNotes">
          <noteGrp xml:id="i-EqXayeT1vmmP4XpzTGyA5Z">
            <note xml:id="i-ALAJyXuZmu5mkHkzNk3UyM">
              [1] Trafikverkets rapport Cykelleder för rekreation och turism
              – Klassificering, kvalitetskriterier och utmärkning (2017).
            </note>
            <note xml:id="i-DDrzKv9Kw774UJWRkPma19">
              [2] 2019-09-28: https://www.trafikverket.se/for-dig-i-branschen/Planera-och-utreda/samhallsplanering/planera-for-transporter-i-samhallsplaneringen/Personresor/cykel-i-samhallsplaneringen/Cykelleder-for-rekreation-och-turism/beslutade-turistcykelleder/.
            </note>
            <note xml:id="i-Vw4Mbzsg4G7FVMhNSPj2JM">
              [3] Kairos Future: Kartläggning och analys av cykelturism och
              cykelturisten, 2015.
            </note>
            <note xml:id="i-UBQzBZQ2hk31Xro1gGPm3s">
              [4] Uppdrag om en nationell kartläggning och sammanställning
              av det pågående arbetet inom turism- och rekreationscykling, N2017/04848/TS.
            </note>
          </noteGrp>
        </div>
      </div>
    </body>
  </text>
</TEI>
