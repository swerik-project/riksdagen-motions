<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-02986">
  <teiHeader>
    <fileDesc>
      <titleStmt>
        <title>En ansvarsfull migrationspolitik</title>
        <author corresp="i-DCyBt1A1WiAhi5tm5k4A7H">av Jimmie Åkesson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2986 av Jimmie Åkesson m.fl. (SD)</title>
          <idno type="rdwebb">H6022986</idno>
          <rs type="number">2986</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H6022986/text</ref>
          <ref type="dokument_url_html">http://data.riksdagen.se/dokument/H6022986</ref>
          <ref type="dokumentstatus_url_xml">http://data.riksdagen.se/dokumentstatus/H6022986</ref>
          <ref type="docx">http://data.riksdagen.se/fil/FED13CDD-CEDE-47CA-880C-FC65709648AB</ref>
          <ref type="pdf">http://data.riksdagen.se/fil/81A2D844-3607-449B-9B09-C0ECF85EB678</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DCyBt1A1WiAhi5tm5k4A7H</idno>
            <name>Jimmie Åkesson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CAWWmnqLjQXKc7aeREnADr" type="signed"/>
        <correspContext corresp="i-CAWWmnqLjQXKc7aeREnADr">
          <note type="signatory" corresp="i-DCyBt1A1WiAhi5tm5k4A7H"/>
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-QxU5Wiogc9yDwAkX1Po8iT" type="submitted">
          <date when="2018-11-30"/>
          <time when="16:30:38"/>
        </correspAction>
        <correspAction xml:id="i-LiYt9e78TmJMDqYzWNfF1v" type="reviewed">
          <date when="2018-11-30"/>
          <time when="18:57:00"/>
        </correspAction>
        <correspAction xml:id="i-7pq9BnqBo8LtKrbGtPheJB" type="referred">
          <date when="2018-12-05"/>
        </correspAction>
        <correspAction xml:id="i-QLckYkpRLEMbsdPYY48xSt" type="assigned">
          <date when="2019-06-28"/>
          <time when="14:23:47"/>
        </correspAction>
        <correspContext corresp="i-QLckYkpRLEMbsdPYY48xSt">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-UBHNmZQAJarxBtUVMwXDyJ" type="behandlas_i"/>
        <correspContext corresp="i-UBHNmZQAJarxBtUVMwXDyJ">
          <ref type="uppgift">2018/19:SfU16</ref>
          <ref type="ref_dok_id">H601SfU16</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU16</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6PJmPRRxxSK6GWE3n7tdia" type="behandlas_i"/>
        <correspContext corresp="i-6PJmPRRxxSK6GWE3n7tdia">
          <ref type="uppgift">2018/19:SfU17</ref>
          <ref type="ref_dok_id">H601SfU17</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU17</ref>
          <ref type="ref_dok_titel">Anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-95Eh7eodY8e7HRk4GsuNom" type="behandlas_i"/>
        <correspContext corresp="i-95Eh7eodY8e7HRk4GsuNom">
          <ref type="uppgift">2018/19:SfU19</ref>
          <ref type="ref_dok_id">H601SfU19</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU19</ref>
          <ref type="ref_dok_titel">Medborgarskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4ViSsSsaWq8qMKztCa5sQ1" type="behandlas_i"/>
        <correspContext corresp="i-4ViSsSsaWq8qMKztCa5sQ1">
          <ref type="uppgift">2018/19:SfU18</ref>
          <ref type="ref_dok_id">H601SfU18</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU18</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EzAgdzmggYZarSyazs35D9" type="behandlas_i"/>
        <correspContext corresp="i-EzAgdzmggYZarSyazs35D9">
          <ref type="uppgift">2018/19:JuU10</ref>
          <ref type="ref_dok_id">H601JuU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ct4nT8uRNsQoDJy5ZjMowa" type="motHeader">
        <div xml:id="i-WXUqg8W3d7onxDKDqKsZik" type="motTitle">
          Motion till riksdagen 2018/19:2986 av Jimmie Åkesson m.fl. (SD)
          En ansvarsfull migrationspolitik
        </div>
      </div>
      <div xml:id="i-TV8bJr28XR7eimSGJrAeBE" type="motBody">
        <div xml:id="i-SDf3UC9MVREX57XNvsZNC6" type="motProposal" subtype="förslag">
          <head xml:id="i-Lsv1AyhGqZC4Nz5vDentU9">
            Förslag till riksdagsbeslut
          </head>
          <list xml:id="i-Gn8zJB5jehsV9UFsCWNBeh" style="ol">
            <item xml:id="i-WfpEFEQLRtxvdqMmME294G">
              Riksdagen ställer sig bakom det som anförs i motionen om grundprinciper
              för en ansvarsfull migrationspolitik och tillkännager detta för
              regeringen.
            </item>
            <item xml:id="i-6qrMfu4XMx4iTvTF3jWg12">
              Riksdagen ställer sig bakom det som anförs i motionen om ett
              starkt medborgarskap och tillkännager detta för regeringen.
            </item>
            <item xml:id="i-YbLfFVoP6zFMGJwStvWJQR">
              Riksdagen ställer sig bakom det som anförs i motionen om ett
              helhetsgrepp kring utlänningslagstiftningen och tillkännager detta
              för regeringen.
            </item>
            <item xml:id="i-9tVydo4SHAFwvPMs1oznus">
              Riksdagen ställer sig bakom det som anförs i motionen om likvärdighet,
              rättssäker­het och effektivitet i Migrationsverkets verksamhet
              och tillkännager detta för regeringen.
            </item>
            <item xml:id="i-14ZSqRUXewWKfdJPxBLe1X">
              Riksdagen ställer sig bakom det som anförs i motionen om förstärkta
              krav på konsekvensanalyser och tillkännager detta för regeringen.
            </item>
            <item xml:id="i-EZS7hxp1LUkvZV3baRRVeR">
              Riksdagen ställer sig bakom det som anförs i motionen om förbättrade
              informat­ionsflöden och samordningsansvar och tillkännager detta
              för regeringen.
            </item>
            <item xml:id="i-Ph5kqh81gTZcB9knm3TjnM">
              Riksdagen ställer sig bakom det som anförs i motionen om en tillfällig
              lag på garanterad miniminivå och tillkännager detta för regeringen.
            </item>
            <item xml:id="i-QCBLZAeWgkaw79S2TUT3hd">
              Riksdagen ställer sig bakom det som anförs i motionen om en förlängd
              eller ny lag om möjlighet till särskilda åtgärder och tillkännager
              detta för regeringen.
            </item>
            <item xml:id="i-HvkhYjWNMtDbUccxZJDpNT">
              Riksdagen ställer sig bakom det som anförs i motionen om ett
              moratorium för beviljande av medborgarskap och tillkännager detta
              för regeringen.
            </item>
            <item xml:id="i-4uqQyeYCSnB7H8TPMLstWS">
              Riksdagen ställer sig bakom det som anförs i motionen om ett
              pausat mottagande av vidarebosatta flyktingar och tillkännager
              detta för regeringen.
            </item>
            <item xml:id="i-CEPSJ1pQT3Q2RnCJJ3eZZc">
              Riksdagen ställer sig bakom det som anförs i motionen om tillfälliga
              uppehålls­tillstånd med tydlig koppling till beviljandegrund och
              tillkännager detta för regeringen.
            </item>
            <item xml:id="i-SLMFkmsShT8xSngSuER866">
              Riksdagen ställer sig bakom det som anförs i motionen om vandelsprövning,
              hälsokontroll, villkorskännedom samt avsiktsförklaringar och tillkännager
              detta för regeringen.
            </item>
            <item xml:id="i-Cs6qV5JQs84WtF2QyPDRVd">
              Riksdagen ställer sig bakom det som anförs i motionen om regelbundna
              och automatiserade kontroller av uppehållsgrunder och tillkännager
              detta för regeringen.
            </item>
            <item xml:id="i-EeRZM7DbrzXZzURCaMW6DH">
              Riksdagen ställer sig bakom det som anförs i motionen om återkallelser
              av uppehållstillstånd och tillkännager detta för regeringen.
            </item>
            <item xml:id="i-MjEyMYzb8zgpKcveEZcksz">
              Riksdagen ställer sig bakom det som anförs i motionen om förbättrat
              arbete med verkställandet av avvisningar och utvisningar och tillkännager
              detta för regeringen.
            </item>
            <item xml:id="i-7ybYkCafbQ2Th6n8qwrNn9">
              Riksdagen ställer sig bakom det som anförs i motionen om sanktioner
              mot andra parter och tillkännager detta för regeringen.
            </item>
            <item xml:id="i-PxApjxySDQ3fGSmTvaqPvA">
              Riksdagen ställer sig bakom det som anförs i motionen om en behovs-
              och kompetensbaserad arbetskraftsinvandring och tillkännager detta
              för regeringen.
            </item>
            <item xml:id="i-BdPPJgC3AjkFGFfdF3yFAD">
              Riksdagen ställer sig bakom det som anförs i motionen om en hållbar
              och självförsörjande anhöriginvandring och tillkännager detta
              för regeringen.
            </item>
            <item xml:id="i-FLg9ReeidQUegcephsXcHS">
              Riksdagen ställer sig bakom det som anförs i motionen om en flyktingpolitik
              baserad på effektivitet och närhetsprinciper och tillkännager
              detta för regeringen.
            </item>
            <item xml:id="i-DYPSZAaunnsdkwP5pEikzb">
              Riksdagen ställer sig bakom det som anförs i motionen om ett
              förbättrat arbete med återvändande och tillkännager detta för
              regeringen.
            </item>
          </list>
        </div>
        <div xml:id="i-8AnPz1ju42LLWu5eT7W32P" type="motContent">
          <head xml:id="i-oLFqqVDWW5UxwYWHhKppo" type="h1">
            Motivering
          </head>
          <p xml:id="i-2MVkQDHFqCEGMjGUjhK2kE">
            Sverigedemokraterna är ett socialkonservativt parti som vilar
            på en nationalistisk grundsyn. Våra ställningstaganden bottnar
            i en övertygelse om att ett samhälle byggs på bästa sätt då dess
            invånare känner gemenskap, delaktighet och såväl tillit till som
            ansvar för varandra. Vi ser samtidigt dessa värden som grundläggande
            för den enskilda individens välmående. Vår bild av människan är
            nämligen att hon är en social varelse med behov av mänskliga relationer
            och en känsla av trygghet såväl som samhörighet med det samhälle
            vi lever i.
          </p>
          <p xml:id="i-7tqk1Fwp7YY9TrGjCt6VPy">
            Vi ser nationalstaten som den mest lämpade av statsbildningar
            då den vilar på just dessa fundament. För samhällets skull ger
            nationalstaten förutsättningar för gemen­samma åtaganden och framgångar.
            För individens skull skänker den stabilitet och en plats att kalla
            sitt hem. Vår vision för Sverige är ett modernt folkhem där medborgar­skapet
            går hand i hand med samhörighet och tillit och där samhällskontraktet
            står starkt.
          </p>
          <p xml:id="i-K2Ajqmbhuw7Eov1FREirZE">
            Det faktum att vi tror på nationalstaten betyder dock inte att
            vi motsätter oss att människor rör sig över statsgränser, vare
            sig det handlar om kortare semestrar, längre projektresor och
            utbyten eller en permanent flytt till ett nytt hemland. Däremot
            anser vi att det bör finnas tydliga och rimliga regler för när
            och hur det sker, samt under vilka förutsättningar.
          </p>
          <head xml:id="i-RiN5jdUupzAq8KVhTNUbLh" type="h2">
            Grundläggande principer för en ansvarsfull migrationspolitik
          </head>
          <p xml:id="i-Gc8xwinZukfxBsXd9CeZmC">
            Ett första steg i säkerställandet av en långsiktigt hållbar migrationspolitik
            är att identifiera grundläggande principer som bör vara gällande
            och som kan agera riktlinjer vid vidare utformning av lagstiftning,
            övriga regelverk, system och verksamheter. Sverigedemokraterna
            utgår från de nedan listade principerna, och menar att regeringen
            bör göra detsamma.
          </p>
          <p xml:id="i-PxzUackbo6xKY7ytP9Z613">
            Den som inte har Sverige som hemland men vill vistas här ska
            innan inresa säkerställa sin rätt till vistelse. Denna kan vara
            på förhand given, exempelvis genom medborgarskap i något av länderna
            i nordiska passunionen. I annat fall ska den enskilde ansöka om
            visum eller uppehållstillstånd. Dessa beviljas om vistelsen är
            motiverad, följer givna regelverk och inte innebär en orimlig
            försörjningsbörda för Sveriges del. I samband med ansökan ska
            också grundläggande villkor för såväl inträde till som vistelse
            i Sverige godkännas av den enskilde. Detta för att säkerställa
            kännedom om svenska lagar och regler. Den som bryter mot svensk
            lag eller mot aktuella villkor bör få uppehållstillståndet återkallat.
          </p>
          <head xml:id="i-BumsfAG4JKh6VpsYVvLNk4" type="h2">
            Ett starkt medborgarskap
          </head>
          <p xml:id="i-W8Nwbq4sysevAHrC4PMe7t">
            Utöver ovan nämnda principer för migration är det för Sverigedemokraterna
            en självklarhet att välfungerande regelverk för rörlighet också
            måste ta hänsyn till, och respektera, bandet mellan medborgare
            och hemland. Alltför länge, och på alltför många sätt, har det
            svenska medborgarskapet försvagats i värde och reducerats till
            ett praktiskt juridiskt dokument snarare än att vara en formalisering
            av den samhörighet, ömsesidiga lojalitet och hemkänsla som det
            i vår mening bör grundas på. För oss är det inte själv­klart att
            all migration med tiden ska leda till ett svenskt medborgarskap.
            Däremot är det en självklarhet att medborgarskapet bör värderas
            högt, att krav på sådant som språk- och samhällskunskap ska ställas
            i medborgarskapsprocessen och att ett medborgarskap på ett tydligt
            sätt ska kopplas samman med såväl rättigheter som skyldigheter,
            förmåner som plikter.
          </p>
          <head xml:id="i-DQyxopMaW2pEMo9ynXwoBU" type="h2">
            Stora behov av strukturförändringar
          </head>
          <head xml:id="i-2v9W7Uoj271fREFoMrieJ1" type="h3">
            Helhetsgrepp kring utlänningslagstiftningen
          </head>
          <p xml:id="i-FfpXhzF2dN4vZwfwxmodVi">
            Utlänningslagstiftningen i allmänhet, och utlänningslagen i synnerhet,
            är ett lapptäcke av motstridiga intressen och dåliga formuleringar.
            Lagstiftningen är svår att överblicka, svår att arbeta med och
            svår att implementera i det dagliga arbetet på myndigheterna.
            Ett exempel på otydlighet är de många fakultativa bestämmelserna,
            som medger exempelvis att tillstånd får beviljas utan att specificera
            när de ska beviljas, eller att ett uppehållstillstånd får nekas
            om det föreligger en säkerhetsrisk, i stället för att de ska nekas.
            Inte sällan skiljer det sig dessutom mellan olika delar av lagstiftningen
            huruvida en bestämmelse är fakultativ eller inte, vilket gör lagstiftningen
            än mer otydlig. Otaliga är dessutom de exempel som under senare
            år visat hur praxisbaserade bedömningar leder till beslut som
            aldrig avsågs när lagstiftningen utformades.
          </p>
          <p xml:id="i-65QCi5CnPp8FC3kUWbnNcK">
            Sverigedemokraterna anser därför att det är hög tid att genomföra
            en ordentlig översyn av utlänningslagstiftningen, för att göra
            den mer lättförståelig, mer ändamåls­enlig och mer anpassad till
            dagens migrationssituation.
          </p>
          <head xml:id="i-VEJsKF627Bg7hYwP12Eivy" type="h3">
            Likvärdighet, rättssäkerhet och effektivitet i Migrationsverkets
            verksamhet
          </head>
          <p xml:id="i-VL4e3xeV11URjpu8xxZz55">
            På grund av bristerna i lagstiftningens utformning, men också
            som ett resultat av lång tid med otillräckliga resurser kombinerat
            med hastigt ökande av antal ärenden, har Migrationsverkets handläggningstider
            skjutit i höjden. Samtidigt har olika handlägg­ningsenheter framarbetat
            olika praxis gällande bedömningsgrunder. Krav på effektivi­seringar
            har riskerat rättssäkerheten och därtill orsakat arbetsmiljöproblem
            som lett till en hög omsättning av handläggare. Dessa problem
            genomsyrar alla sorters ärenden; det skenande antalet asylsökande,
            med tillhörande anknytningsärenden, har alltså försenat handläggningen
            av exempelvis arbetstillstånd och möjligheter till uppehållstillstånd
            för studier, vilket kan äventyra själva grunderna för dessa tillstånd.
          </p>
          <p xml:id="i-4G4RP5wKtcXeZP3xm6dSoF">
            Sverigedemokraterna menar att regeringen snarast bör ta initiativ
            för en tydligare struktur och likvärdiga beslutsprocesser oberoende
            av handläggningsenhet. Vidare bör åtgärder vidtas för att köbildning
            inom en sorts handläggningsärenden inte ska drabba hela verksamheten.
            En viktig faktor i säkerställandet av likvärdiga, rättssäkra och
            effektiva beslutsprocesser är också att säkerställa uppföljning
            och kontroller av de beslut som fattas.
          </p>
          <head xml:id="i-9AsfTv8b5mkjFL9L6R2W4g" type="h3">
            Förstärkta krav på konsekvensanalyser
          </head>
          <p xml:id="i-2eLyiNvgkWcQ6z48Tdo5Up">
            När Riksrevisionen i slutet av 2017 överlämnade sin rapport om
            konsekvensanalyser inför migrationspolitiska beslut belystes hur
            migrationspolitiken under lång tid formats av beslut som tagits
            utan att erforderliga förarbeten gjorts. Trots förekomsten av
            styrdokument med krav på konsekvensanalyser har dessa sällan uppfyllts,
            ändamåls­enligheten i analyserna har brustit och förslagens påverkan
            på migrationen har många gånger försummats. Mot bakgrund av att
            migrationspolitiken är det politikområde som haft och har överlägset
            starkast påverkan på det svenska samhället är det minst sagt anmärkningsvärt
            att makthavare under lång tid tagit så lätt på uppgiften att analysera
            vilka konsekvenser reformer på området kommer att få.
          </p>
          <p xml:id="i-XvKoy6kmhj2N1uCCG6Mimd">
            Mot bakgrund av rapporten menar Sverigedemokraterna att regeringen
            bör ta initiativ till uppdaterade förordningar, handböcker och
            riktlinjer i syfte att säkerställa att konsekvensanalyser alltid
            genomförs på ett ändamålsenligt sätt inför migrationspolitiska
            beslut. Dessa analyser bör särskilt ta fasta på såväl volympåverkan
            som ekonomiska konsekvenser – två områden där prognoser genomgående
            har fallerat.
          </p>
          <head xml:id="i-CHARFXneAKuyV7jT2QCVFZ" type="h2">
            Hantering av krisen 2015 och förebyggande av ytterligare kriser
          </head>
          <head xml:id="i-VxtSdFGSrVkrHb79tvnCDf" type="h3">
            Förbättrade informationsflöden och samordningsansvar
          </head>
          <p xml:id="i-Vmb7bRdvo1v69LEu5dGvjn">
            Den situation som uppstod under hösten 2015 föranledde ytterligare
            en rapport från Riksrevisionen, med särskilt syfte att dra lärdomar
            av skeendet. Utöver vissa generella anpassningsbehov gällande
            migrationspolitiken tog Sverigedemokraterna fasta på behovet av
            förbättrade informationsflöden och ett tydligt samordningsansvar.
            Trots att informationen om att antalet asylsökande beräknades
            öka kraftigt vidarebefordrades till berörda enheter i Regeringskansliet
            fördes den inte vidare internt. Riksrevisionens granskning pekade
            dessutom på brister i samordning och olika tolkningar av bl.a.
            ansvarsprincipen såväl som länsstyrelsernas områdesansvar, brister
            som bedömdes ha påverkat hanteringen menligt.
          </p>
          <p xml:id="i-3BB7PiWtorGCc58MTVkoqr">
            För att undvika liknande skeenden framöver är det Sverigedemokraternas
            mening att regeringen bör ta fram tydliga direktiv som säkerställer
            att varje aktivering av krisbered­skap åtföljs av rapportering
            till en högre instans som i sin tur får bära ansvar för att enhetlighet
            råder hos samtliga berörda aktörer samt att samverkan sker där
            så behövs.
          </p>
          <head xml:id="i-8Jh1BqSKy8FCWtufLHBkMn" type="h3">
            Tillfällig lag på garanterad miniminivå
          </head>
          <p xml:id="i-LxezHwVNgUcLowCsiUtu1o">
            En del i regeringens krishantering bestod i att ta fram lagstiftning
            i syfte att minska incitamenten för asylsökande att välja Sverige
            framför andra länder. Denna lagstiftning var av tillfällig karaktär
            och löper ut i juli 2019. Trots att den tillfälliga lagen sagts
            placera svensk asylhantering på en europeisk miniminivå är det
            uppenbart att så inte är fallet. Sedan den tillfälliga lagens
            antagande har lagen dessutom utökats med mer generösa regler,
            senast med en starkt kritiserad möjlighet för vuxna asylsökande
            som har fått eller förväntas få avslagsbesked att söka uppehållstillstånd
            på andra grunder.
          </p>
          <p xml:id="i-XXXVpAcSgPXA1nqYYZTNDU">
            Sverigedemokraternas mening är att tanken med att inte erbjuda
            bättre möjligheter till asyl än andra länder är rätt, men att
            utförandet har varit fel. För att säkerställa en långsiktigt hållbar
            migrationspolitik vill vi dock inte hasta fram ny, permanent lagstiftning.
            I stället menar vi att en ny, tillfällig lag bör antas och att
            denna bör inspireras av den danska lagstiftning som kort och gott
            fastslår att en utvisning ska verkställas så länge detta inte
            uppenbart bryter mot internationella åtaganden. Motsvarande resonemang
            bör kunna appliceras på såväl asylprövningar som tillgång till
            välfärdssystem och bör utgöra grunden för en ny, tillfällig lag.
            Detta garanterar att en miniminivå uppnås till dess att ett hållbart
            lagförslag som kan stå för sig självt har arbetats fram.
          </p>
          <head xml:id="i-Etw65fxgqMPXAeztkVa1EF" type="h3">
            Förlängd eller ny lag om möjlighet till särskilda åtgärder
          </head>
          <p xml:id="i-MdSnAxsvmhdbEwKAMczDZB">
            En annan del av åtgärdspaketet var den tillfälliga lagen om särskilda
            åtgärder vid allvarlig fara för den allmänna ordningen eller den
            inre säkerheten i landet. Lagen antogs den 12 november 2015 och
            löper ut den 21 december 2018. Denna lag möjliggjorde införandet
            av identitetskontroller, vilka bidrog till att snabbt och kraftigt
            bromsa inflödet av asylsökande.
          </p>
          <p xml:id="i-JMwFniMHyq6Lkk9jTKdhuT">
            Sverigedemokraterna menar att det givetvis även efter den 21
            december 2018 kan finnas ett behov av åtgärder som exempelvis
            identitetskontroller. Av den anledningen föreslår vi att den tillfälliga
            lagen förlängs eller, i det fall den redan upphört att gälla vid
            denna motions beredning, återinförs med en giltighetstid om minst
            ett år efter vilket en förnyad analys av situationen bör genomföras.
          </p>
          <head xml:id="i-RrUVXGpaJtRsQ838v96mqZ" type="h3">
            Moratorium för beviljande av medborgarskap
          </head>
          <p xml:id="i-Gca8GKurkdePBunHL6MSHD">
            Den extrema arbetsbelastningen på Migrationsverket och de följdeffekter
            detta haft på kontrollsystem och bedömningsförmåga påverkar givetvis
            inte bara beviljandet av uppehållstillstånd utan i förlängningen
            också beslut om medborgarskap. Kombinerat med det redan tidigare
            påtalade behovet av insatser för att höja värdet av medborgar­skap
            skapas en situation där Sverigedemokraterna finner det lämpligt
            att tillfälligt stoppa möjligheten att ansöka om medborgarskap.
            Ett sådant moratorium bör vara åtminstone fram till dess att bättre
            rutiner gällande uppföljning, kontroll och kvalitetssäkring av
            fattade beslut har kommit på plats, men allra helst ända till
            dess att ny lagstiftning i syfte att stärka medborgarskapets värde
            kommit på plats.
          </p>
          <head xml:id="i-UwkBTungq2Y96YQGWhdDqy" type="h3">
            Pausat mottagande av vidarebosatta flyktingar
          </head>
          <p xml:id="i-LNhWdBVjCNyBQbQ3CrtsUx">
            Sverigedemokraterna är i grunden positiva till principen om ett
            kvotflyktingsystem där särskilt utsatta flyktingar i behov av
            ytterligare skydd får möjlighet till vidarebosättning. Samtidigt
            konstaterar vi att den migrationspolitik som historiskt har förts
            i Sverige inneburit stora påfrestningar, inte bara för asylsystemet
            utan även för flertalet viktiga samhällsfunktioner som tillgången
            till bostäder, hälso- och sjukvård, skola och social välfärd.
            Den extrema belastning som följde av krisen 2015 har ännu inte
            kompenserats – faktum är att stora delar av samhället snarare
            står inför ännu en krissituation då de etableringssystem som finns,
            byggt på antaganden om en tvåårig etableringsperiod.
          </p>
          <p xml:id="i-DejnaDMsb7HnnftLrXrHPi">
            Med anledning av denna situation är det Sverigedemokraternas
            mening att Sverige bör pausa allt kvotmottagande till dess att
            problemen har åtgärdats och våra mottagningssystem åter är i balans.
          </p>
          <head xml:id="i-QD7daf49mLBiHHMpubw28T" type="h2">
            Nyckeldelar i en hållbar migrationspolitik
          </head>
          <head xml:id="i-3fEvsZfCQeL2cgjjLTeYWC" type="h3">
            Tillfälliga uppehållstillstånd med tydlig koppling till beviljandegrund
          </head>
          <p xml:id="i-KTGRxj6VsCaAHokqh7ahEH">
            Sverigedemokraternas grundsyn är att endast svenska medborgare
            bör ha en självklar och permanent rätt att vistas på svensk mark.
            Den person som har för avsikt att stanna permanent i Sverige bör
            i vår mening också eftersträva att bli svensk medborgare. Så länge
            en person är utländsk medborgare bör detta också avspeglas i tydliga
            regler för vilka omständigheter som ger rätt att vistas i landet,
            varför uppehållstillstånd alltid bör vara tidsbegränsade och tydligt
            kopplade till den grund på vilken de beviljats. Givetvis bör det
            finnas en proportionalitet avseende längden på dessa tidsbegränsningar,
            liksom ett tydligt och enkelt system för förlängning av uppehållstillstånd
            så länge omständlig­heterna är oförändrade. Denna åtskillnad mellan
            uppehållstillstånd och medborgarskap bidrar till ett stärkt medborgarskap
            samtidigt som risken för missbruk av regleringar gällande migration
            minskar då en enkel väg till permanent uppehållsrätt försvinner.
          </p>
          <head xml:id="i-HRsH5GaEj4wz8ZZbwCcDBh" type="h3">
            Vandelsprövning, hälsokontroll, villkorskännedom samt avsiktsförklaringar
          </head>
          <p xml:id="i-VoCmEFGQY4vsECUn76DChf">
            I det moderna folkhemmet råder lag och ordning. För Sverigedemokraterna
            är det en självklarhet att Sverige inte bara har rätt utan också
            en skyldighet att ställa vissa grundläggande krav på den utlänning
            som vill besöka Sverige. Inför eller i samband med en inresa bör
            till exempel en vandelsprövning ske som säkerställer att brottslingar
            inte kommer till Sverige, och inte kan fortsätta sin kriminella
            bana här. Vidare bör det genom krav på intyg eller genomförd hälsokontroll
            säkerställas att ingen utlänning för med sig allvarliga sjukdomar
            till landet. Det är i vår mening också rimligt att utlänningen
            senast i samband med inresan till Sverige bekräftar kännedom om
            de villkor som gäller för vistelsen samt vad som är syftet med
            besöket. Dessa åtgärder bidrar gemensamt och var för sig till
            såväl säkerhet som tydlighet.
          </p>
          <head xml:id="i-5QXuBDhdx2cwiCAGu6o4Jp" type="h3">
            Regelbundna och automatiserade kontroller av uppehållsgrunder
          </head>
          <p xml:id="i-3aAACVBrwAxNn33XaRXLsc">
            För att säkerställa efterlevnad av upprättade regelverk räcker
            det inte med skärpta krav och kontroller inför det att beslut
            ska fattas. Behov finns också av att kontrollera att de omständigheter
            som gällde, eller förmodades gälla, då beslut togs också kvarstår.
            Detta är viktigt inte minst för att motverka olika former av missbruk
            och skenavtal. Men det är också ett faktum att omständigheter
            kan förändras, och detta bör rimligen leda till en förnyad prövning.
            Det är Sverigedemokraternas mening att Migrationsverket bör åläggas
            ett ansvar att regelbundet utföra olika former av kontroller.
            Detta kan med fördel ske automatiserat där så är möjligt, exempelvis
            genom slagningar gentemot Skatteverkets folkbokföringsregister,
            kontrolluppgifter om utbetald lön eller utbetalda bidrag och ersättningar
            från myndigheter och kommuner. Möjligheter till förenklat utbyte
            av data på internationell nivå bör också utredas, inte minst vad
            gäller resehandlingar för att exempelvis upptäcka besök i det
            land från vilket en person säger sig vara på flykt.
          </p>
          <head xml:id="i-9shzbhrt8dDWP6w1sjXRtc" type="h3">
            Återkallelser av uppehållstillstånd
          </head>
          <p xml:id="i-ETZW7bjm9rTPLF9921A6s4">
            I det fall kontroller enligt ovan visar att grunderna för ett
            beviljat uppehållstillstånd saknas bör uppehållstillståndet som
            regel också återkallas. Viss flexibilitet måste dock finnas om
            det finns särskilda skäl som under en kortare period medfört avvikelser,
            exempelvis kopplat till ett byte av arbetsplats.
          </p>
          <p xml:id="i-SWygkN6TRJ7Rmvk51WL3rF">
            Uppehållstillstånd bör dock alltid återkallas om det uppdagas
            att innehavaren farit med osanning, eller på annat sätt förvanskat
            omständigheter. Likaså bör uppehålls­tillstånd alltid återkallas
            om innehavaren döms för grövre brott mot person, och återkallelse
            bör alltid prövas i samband med åtal.
          </p>
          <head xml:id="i-3u7Y6fW9ytdZdWStN3wVUd" type="h3">
            Förbättrat arbete med verkställandet av avvisningar och utvisningar
          </head>
          <p xml:id="i-V6a7SBZq4QVHvqdxWm7Goe">
            Sverige har de senaste åren haft stora problem med verkställandet
            av avvisningar och utvisningar samt med ett växande skuggsamhälle
            bestående av personer som vistas illegalt i landet. Även denna
            situation kräver ett helhetsgrepp med allt från ökade befogenheter
            till polisen och Migrationsverket till fler förvarsplatser, bättre
            system för uppsikt av utlänningar utan uppehållstillstånd och
            faktiska utresor. Här bör också möjligheten till tredjelandsavtal
            utredas noga.
          </p>
          <p xml:id="i-E5wjtU1YZe4g8c6P9P6BFb">
            En viktig komponent i sammanhanget är kraftigt begränsade möjligheter
            för den som vistas illegalt i landet att ta del av välfärdssystem
            för att på så sätt förmå fler personer att självmant lämna det
            land de saknar rätt att vistas i. En annan åtgärd i samma anda
            kan vara att tillfälligt frysa tillgångar till dess att personen
            lämnat Sverige.
          </p>
          <head xml:id="i-VshwVQoh3a8uS2qkbKRPbT" type="h3">
            Sanktioner mot andra parter
          </head>
          <p xml:id="i-ap18JnyFEHEnLAdVxCXap">
            Fler än migranter kan givetvis utnyttja systemen, varför det
            är viktigt även med tydliga sanktionsmöjligheter mot exempelvis
            den arbetsgivare som anlitar illegal arbetskraft eller den fastighetsägare
            som hyr ut en bostad till personer utan rätt att vistas i landet.
            Framtida lagstiftning bör givetvis beakta huruvida samtliga inblandade
            medvetet brutit mot lagstiftning eller om en part förlett även
            den andra, men samtidigt måste den innefatta tydligt ansvarsutkrävande.
            Att medvetet bidra till en situation då personer som saknar rätt
            att vistas i landet ges möjlighet till just sådan vistelse ska
            vara straffbart.
          </p>
          <p xml:id="i-GuiC5T48e78CtEFYZzbv2Z">
            Även på en internationell nivå bör sanktionsmöjligheter utredas,
            främst gentemot de länder som vägrar ta ansvar för sina egna medborgare.
          </p>
          <head xml:id="i-HqwEpvTzzWAd59vQrH5cBk" type="h2">
            Riktlinjer för olika sorters migration
          </head>
          <head xml:id="i-NXbGdHVe6nj1t9hwRrN4fC" type="h3">
            En behovs- och kompetensbaserad arbetskraftsinvandring
          </head>
          <p xml:id="i-4dfbPjfg7oMeYbpUWhDyCA">
            En allt vanligare anledning för människor att periodvis flytta
            till ett annat land är för att arbeta. Även om Sverigedemokraterna
            menar att varje arbetsmarknad bör sträva efter en långsiktig intern
            balans välkomnar vi möjligheten att vid behov komplettera den
            svenska arbetsmarknaden med utländsk arbetskraft. Därtill finns,
            särskilt inom vissa branscher med snabb och avancerad teknikutveckling,
            ett värde i fruktsamma utbyten av kompetens och erfarenheter.
          </p>
          <p xml:id="i-DAX35BFvxkjJE35FdfmUn2">
            En hållbar politik på området måste dock bygga på balanserade
            avvägningar där såväl den enskildes villkor som arbetsmarknadens
            stabilitet tas i beaktande. I en värld med stora skillnader avseende
            såväl generella möjligheter till välfärd som villkor på arbetsmarknaden
            är det lätt att alltför svaga regleringar avseende arbetskraftsinvandring
            riskerar både den enskilde arbetstagarens trygghet och hela arbetsmarknadens
            struktur.
          </p>
          <p xml:id="i-CANFL2ij8Wz9XtpfeMFxpj">
            Sverigedemokraterna vill därmed att arbetskraftsinvandringen
            fokuserar på behov och kvalifikation, enligt tre principer: tillfredsställandet
            av arbetsmarknadens behov, möjliggörandet av kompetensutbyte och
            värnandet av arbetstagares villkor.
          </p>
          <head xml:id="i-S6qp7xYDmiwLJ6xduC1FTD" type="h3">
            En hållbar och självförsörjande anhöriginvandring
          </head>
          <p xml:id="i-6ihvdeqmVjXvy7PYiJUSWY">
            Det finns tillfällen då familjer splittrats eller ny kärlek uppstått
            över nationsgränser. Som ett familjevänligt parti ser Sverigedemokraterna
            det givetvis som önskvärt att var och en får leva nära sina närmaste
            familjemedlemmar. All anhöriginvandring och familjeåterförening
            bör dock omfattas av och följa ett väluppbyggt regelverk. En grundförutsättning
            i detta regelverk är att anhöriginvandringen inte på ett orimligt
            sätt ska belasta svenska skattebetalare eller leda till ett ökat
            utanförskap. En annan är att familjebanden är tillräckligt nära
            och att de kan styrkas. Äktenskap ska endast godkännas om de följer
            svensk lagstiftning och med säkerhet ingåtts frivilligt. Missbruk
            måste beivras.
          </p>
          <head xml:id="i-AmYiJbMCV5DdGd3wfgLrtw" type="h3">
            En flyktingpolitik baserad på effektivitet och närhetsprinciper
          </head>
          <p xml:id="i-GFSRYi8NHcSPZn6We52sue">
            Inte all migration bygger på en frivillig önskan att lämna sitt
            hemland. Krig, konflikter och naturkatastrofer har i alla tider
            tvingat personer på flykt, såväl inom stater som över statsgränser.
            För Sverigedemokraterna är det en självklarhet att värna rätten
            för enskilda att kunna komma i säkerhet och få möjlighet till
            humanitär hjälp. Målbilden måste här vara att så få som möjligt
            ska behöva fly, och att flykten ska ske på ett så säkert sätt
            som möjligt, under så kort tid som möjligt och så kort sträcka
            som möjligt.
          </p>
          <p xml:id="i-SBreH2R8iLjnGNH5dw66xz">
            Principen om att asyl ska sökas i första säkra land är i Sverigedemokraternas
            mening grundläggande, vilket innebär att asyl endast bör beviljas
            i Sverige om något av våra grannländer drabbas av en humanitär
            kris. För en sådan eventualitet bör därför en beredskap byggas
            upp, som kan säkerställa ett snabbt organiserat och förhållandevis
            stort mottagande där grundläggande behov avseende boende, mat
            och hälsa tillfreds­ställs. Så länge Sverige inte utgör närområde
            till en kris ska svensk flyktingpolitik i stället fokusera på
            att bistå där flyktingar befinner sig, i krisers närområden. En
            sådan ordning garanterar att hjälp når de mest utsatta så snabbt
            som möjligt, minimerar risken för att flyktingströmmar utnyttjas
            som migrationsvägar av icke-flyktingar och tar bort incitament
            att exempelvis splittra sin familj eller vända sig till skrupellösa
            människosmugglare.
          </p>
          <head xml:id="i-Wj13fSV7ZnvAha3vm47GC4" type="h3">
            Ett förbättrat arbete med återvändande
          </head>
          <p xml:id="i-Kq3pvLm2uxrY63rFtmwtXr">
            Den som en gång motvilligt lämnat sitt hemland och som alltjämt
            har en önskan om att återvända bör, när omständigheterna ändras
            så att ett återvändande blir möjligt, ges goda möjligheter till
            detta. Sverigedemokraterna menar att Migrationsverket bör få ett
            tydligt uppdrag att arbeta mer specifikt med återvändandesatsningar,
            såväl genom utbyggda system för återetableringsstöd som genom
            utvecklade former av riktade bistånd, exempelvis i syfte att säkra
            en god återuppbyggnad av krigshärjade samhällen. Andra exempel
            kan vara utbildningsprojekt som tar tillvara tiden i Sverige även
            när ett återvändande står på agendan.
          </p>
        </div>
        <div xml:id="i-KW7M9RN2oMmSibNdz4HWpy" type="motSignatures">
          <list xml:id="i-Atq4YAc4v9Hj6kgpDEKfu1">
            <item xml:id="i-FcpBTvcMxKguvczVrFxj8M" who="i-DCyBt1A1WiAhi5tm5k4A7H">
              Jimmie Åkesson (SD)
            </item>
            <item xml:id="i-X5KbAkxpAWMDKVdcNoX3ga" who="i-G2FvChcLfdNRUQkYLtG8Ld">
              Paula Bieler (SD)
            </item>
            <item xml:id="i-XjFmhGEaEsWcWuQGXNKK7X" who="i-7H4PDcMCMUzP6iinK28TBh">
              Jonas Andersson i Skellefteå (SD)
            </item>
            <item xml:id="i-UZajj7AQVRbdQXqarxMdeF" who="i-MakV1EvC3LLnePpBXzwg5H">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
