<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00377">
  <teiHeader>
    <fileDesc>
      <titleStmt>
        <title>Näringspolitik i Västsverige</title>
        <author corresp="i-8BHpqh3AbjzqTzM3CKEhqa">av Mattias Jonsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Näringspolitik i Västsverige</title>
          <idno type="rdwebb">H002N377</idno>
          <rs type="number">N377</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N377/text</ref>
          <ref type="dokument_url_html">http://data.riksdagen.se/dokument/H002N377</ref>
          <ref type="dokumentstatus_url_xml">http://data.riksdagen.se/dokumentstatus/H002N377</ref>
          <ref type="doc">http://data.riksdagen.se/fil/87A1BA94-1D5F-4CBE-9717-33EA75CB24A6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YP25iT3t9zdY2dpPgshs5z</idno>
            <name>Phia Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GymTck6WQqRkdN12tqCZDr</idno>
            <name>Peter Johnsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3hmS3YtKuXCDu8pntcLAdc</idno>
            <name>Hans Hoff</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Pvvt1D1AuzyE92mvAGeKUn" type="signed"/>
        <correspContext corresp="i-Pvvt1D1AuzyE92mvAGeKUn">
          <note type="signatory" corresp="i-YP25iT3t9zdY2dpPgshs5z"/>
          <note type="signatory" corresp="i-GymTck6WQqRkdN12tqCZDr"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-8BHpqh3AbjzqTzM3CKEhqa"/>
          <note type="signatory" corresp="i-3hmS3YtKuXCDu8pntcLAdc"/>
          <note type="signatory" corresp="i-9KG7jeGdkJDsSQQb3gKA2U"/>
        </correspContext>
        <correspAction xml:id="i-TLDUv8hMc3Hcm2Yb7VMmsN" type="numbering">
          <date when="2012-10-08"/>
        </correspAction>
        <correspAction xml:id="i-C3FfcYCB4X5yat4iRq5BoZ" type="submission">
          <date when="2012-10-05"/>
        </correspAction>
        <correspAction xml:id="i-WpNb2knpmQuLsTRTHhcvZ9" type="transfer">
          <date when="2012-10-03"/>
        </correspAction>
        <correspAction xml:id="i-CYykstunE9UTZyXyQouf1d" type="assigned"/>
        <correspContext corresp="i-CYykstunE9UTZyXyQouf1d">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LjnuieaUnZY2zqPHTV5tqr" type="motHeader"/>
      <div xml:id="i-Qg8Ai5KgaUA6k1gghy8maZ" type="motBody">
        <div xml:id="i-KcGymH5hEuzXpsyMy8RXFn" type="motProposal" subtype="förslag">
          <head xml:id="i-DG9cYpeBjrTpNHRXRecyFA">
            Förslag till riksdagsbeslut
          </head>
          <list xml:id="i-CjZCoT8UmoYjJBQdfYgFz9" style="ol">
            <item xml:id="i-Xu7EhnoMPpFUGXwTyb54nJ">
              Riksdagen tillkännager för regeringen som sin mening vad som
              anförs i motionen om förutsättningarna för ett livskraftigt näringsliv
              i Västsverige.
            </item>
            <item xml:id="i-KJs2rkh6yLSakUkksvqikZ">
              Riksdagen tillkännager för regeringen som sin mening vad som
              anförs i motionen om Västsverige som tillväxtregion.
            </item>
            <item xml:id="i-Kwpqw65jX9KbSNGVyAJgGn">
              Riksdagen tillkännager för regeringen som sin mening vad som
              anförs i motionen om fordonsindustrin i Västsverige som en motor
              för tillväxten i Sverige.
            </item>
            <item xml:id="i-4GizrPxtupFdZ5eUvPbjNz">
              Riksdagen tillkännager för regeringen som sin mening vad som
              anförs i motionen om behovet av att investera i förstoring av
              arbetsmarknadsregionerna i Västsverige. 1
            </item>
            <item xml:id="i-X1GLPwSVEo1rPc2Hm1AxNA">
              Riksdagen tillkännager för regeringen som sin mening vad som
              anförs i motionen om småföretagen i Västsverige.
            </item>
            <item xml:id="i-9R5TjWGkzLj9YQMKiyvQe8">
              Riksdagen tillkännager för regeringen som sin mening vad som
              anförs i motionen om energiomställning för att skapa nya gröna
              jobb i Västsverige.
            </item>
          </list>
          <p xml:id="i-6KxATNoqhUASYrayrcYUj9">
            1 Yrkande 4 hänvisat till TU.
          </p>
        </div>
        <div xml:id="i-8m1n3cF6TuPjBMrpD59oiw" type="motContent">
          <head xml:id="i-KfUTHwDmNAottABbkjomuX" type="h1">
            Motivering
          </head>
          <p xml:id="i-5HmyzgKkrqk8v4Xor8Nnm3">
            Samtidigt som många företag uppger att de har rekryteringsproblem
            har vi en arbetslöshet som biter sig fast på höga nivåer. Det
            tyder på brister i Sveriges omställningsförmåga, vilket är allvarligt.
            I en allt skarpare global konkurrens är den viktigaste konkurrensfördelen
            att lära nytt och ställa om snabbare än konkurrenterna.
          </p>
          <p xml:id="i-6F6NMkvGoymr8n2opxch5n">
            Omställningen av svensk ekonomi är därför i betydande utsträckning
            en fråga om kunskap och utbildning. I den nya, globaliserade ekonomin
            måste var och en ges förutsättningar att under hela yrkeslivet
            bygga på och anpassa sin kompetens efter en snabbt föränderlig
            arbetsmarknad.
          </p>
          <p xml:id="i-GG2GxM9bsYwRGZ31C9Wpyu">
            Arbetslivet ställer allt större krav på människors förmåga till
            flexibilitet. Allt fler kommer att vilja och behöva byta jobb
            och yrkesinriktning under sitt yrkesverksamma liv. Denna omställning
            förutsätter trygghet. Förbättrade försäkringar vid arbetslöshet
            och sjukdom är därför centrala delar i vår politik för ökad omställningsförmåga.
          </p>
          <p xml:id="i-2Z3AKhVQ1qHYHyqs3rXfPt">
            Det ska vara lätt att växla mellan anställning och företagande,
            och även i detta avseende är trygghet centralt. Den trygghet som
            anställda har vid sjukdom, föräldraskap eller arbetslöshet bör
            i större utsträckning gälla även företagare. Företagande måste
            också på olika sätt bli en mer naturlig väg in på arbetsmarknaden
            efter arbetslöshet.
          </p>
          <head xml:id="i-UJiGp5A8fiq738MhaG5prF" type="h2">
            Sätt jobben i Västsverige först
          </head>
          <p xml:id="i-WHYhGvwtFpnDLFd99yNYDS">
            Arbetslösheten i Västsverige ligger på en oacceptabelt hög nivå.
            Det gäller särskilt ungdomsarbetslösheten och långtidsarbetslösheten.
            Mycket behöver därför göras för att förbättra förutsättningarna
            för det västsvenska näringslivet.
          </p>
          <p xml:id="i-6eHm8uv2ESi4rn8NK8GK4T">
            Västsverige är landets industriella centrum och blandar på ett
            mycket dynamiskt sätt tung verkstadsindustri, medicinteknisk industri,
            läkemedelsindustri, it-industri, textil- och konfektionsindustri,
            livsmedelsindustri, trä- och möbelindustri, skogsindustri samt
            jord- och skogsbruk och turism. Alla är branscher som kan vara
            en viktig del i skapandet av nya jobb.
          </p>
          <p xml:id="i-Gmg7cnpMatUnp7hPP7FwE3">
            Ett flertal kända universitet och högskolor finns inom regionen,
            som Göteborgs universitet, Chalmers tekniska högskola, Karlstads
            universitet och högskolorna i Borås, Skövde och Halmstad. Vid
            dessa högskolor finns både traditionella och unika utbildningar
            i en mängd områden. Ett exempel är företagskluster som The Paper
            Province som tillsammans med Karlstads universitet framgångsrikt
            har arbetat för teknikutveckling och nya jobb inom pappers- och
            massaindustri.
          </p>
          <p xml:id="i-AXHn6wZhgg5s3kyVshfN9b">
            Västsveriges positiva utveckling beror i hög grad på utvecklingskraften
            hos näringslivet som verkar i skarp konkurrens på den nationella
            och internationella marknaden. Specifikt för näringslivet i Västsverige
            är hög specialisering och starka nätverk inom nationellt betydelsefulla
            branscher.
          </p>
          <p xml:id="i-LMNftq8nyh6XqzyCBAYAbb">
            Det är viktigt att stärka villkoren för både befintligt näringsliv
            och nyskapande och nyföretagande. Västsverige behöver ett näringsliv
            med utvecklingskraft, nyskapande och förmåga att ta fram nya produkter
            och tjänster som kan konkurrera på en global marknad. En högt
            utvecklad samverkan mellan forskning, näringsliv och samhälle
            behövs för att stärka innovationer och kluster. Ett positivt klimat
            för entreprenörskap, nyföretagande och småföretagande är viktigt
            för att få fler företag och fler arbetstillfällen. Samtidigt måste
            en hållbar utveckling vara grunden för näringslivet, där resurshushållning,
            miljöteknik och miljöanpassning av produkter och tjänster står
            i förgrunden, såsom biomedicinsk utveckling.
          </p>
          <p xml:id="i-fUuQ7CE8MxLckYgoMH2HL">
            Den för Sverige så viktiga verkstadsindustrin har stor betydelse
            som industriell tillväxtmotor. Industriell produktion har stor
            potential att generera tillväxt, arbetstillfällen och lönsamhet.
            Verkstadsföretag står fortfarande för en mycket stor del av Sveriges
            varuexport. Andra viktiga framgångsfaktorer är investeringar i
            forskning och utbildning, regionala utvecklingscentra och en ökad
            samverkan mellan högskolor, näringsliv, regioner och kommuner.
          </p>
          <p xml:id="i-4URMNMhy5kgZHHzbsNjf6H">
            Problem med riskkapitalförsörjning drabbar främst mindre företag,
            särskilt nystartsföretagare som kan ha stora svårigheter att ställa
            ekonomiska säkerheter och överbrygga perioder med dålig likviditet.
            Därför behövs det en statlig riskkapitalfond med särskilt fokus
            på innovativa små och medelstora företag. Införandet av ett riskkapitalavdrag
            för personer som investerar i ett nystartat bolag skulle vara
            ett viktigt instrument för att kunna åstadkomma riskkapital till
            mindre företag. Riskkapital tillsammans med ökat exportstöd skulle
            undanröja hinder för tillväxt i västsvenska företag.
          </p>
          <head xml:id="i-MeQujHw2oaQSEQD8kMth9q" type="h2">
            Fordonsindustrin i Västsverige är en motor för tillväxten i Sverige
          </head>
          <p xml:id="i-3LRFh26vvdTdYPAcZLQPMF">
            Västsverige är helt dominerande i landet när det gäller fordonsindustrin,
            med Göteborg, Trollhättan/Uddevalla och Skövde som centra. Huvudorterna
            har också starka kopplingar till högskolorna för forskning och
            utveckling inom fordonsindustrin.
          </p>
          <p xml:id="i-K1jM65PEV9UJZg4hnTEUm9">
            Det tillverkas hundratusentals fordon per år i Sverige, varav
            merparten går på export. Fordonsindustrin är vårt lands största
            exportnäring och står för en betydande del av varuexporten. Fordonstillverkarna
            och deras underleverantörer har cirka 110 000 anställda.
          </p>
          <p xml:id="i-J1Y7rACTtiR2yE5anSF6Aa">
            Fordonsindustrin investerar flera miljarder kronor per år i forskning
            och utveckling i Sverige, vilket är en stor del av industrins
            totala forsknings- och utvecklingskostnader. Sverige är världsledande
            inom ett antal forskningsområden: säkerhet, drivlineteknik och
            telematik. Därmed spelar fordonsindustrin, genom sin storlek,
            sitt gedigna kunnande och den komplexa kedjan av produktutveckling,
            underleverantörer och slutleverantörer en central roll för Sveriges
            tillväxt, sysselsättning och konkurrenskraft.
          </p>
          <p xml:id="i-HePRckX62TKmDBHSYCZiZZ">
            För att stärka konkurrenskraften och utvecklingsarbetet inom
            industri och andra näringslivsgrenar behövs en fortsatt ambition
            att bygga upp regionala utvecklingscentra. Det finns idag flera
            framgångsrika centra där företag, högskolor, regioner och kommuner
            arbetar tillsammans för att skapa förutsättningar för företags-
            och produktutveckling. Innovatum i Trollhättan och Lindholmen
            i Göteborg är exempel som har och har haft en stor betydelse för
            utvecklingsarbetet inom fordonsindustrin. Genom att verka i utvecklingscentra
            ges det lokala och regionala näringslivet större förutsättningar
            till samarbete och produktutveckling.
          </p>
          <head xml:id="i-2LzcFzmZvLyBfpokGMWeLW" type="h2">
            Investera i infrastruktur
          </head>
          <p xml:id="i-5JsqgTAa519H6Cpj8LuWMh">
            Vid sidan av offentlig service är tillgången till väl fungerande
            kommunikationer en grundläggande förutsättning för ett livskraftigt
            näringsliv i Västsverige.
          </p>
          <p xml:id="i-6ATR3anxQ55YUq6qNnV1mm">
            Den gröna omställningen av Sverige skapar möjligheter. Investeringar
            i vägar, järnvägar, välfungerande kollektivtrafik och it-infrastruktur
            behövs i detta arbete. Tillgång till bredband och andra telekommunikationer
            blir en allt viktigare förutsättning för att företag och arbetstillfällen
            ska kunna finnas även utanför stora befolkningscentra.
          </p>
          <p xml:id="i-4mcPDC9xn3dhXuAmpNQfqt">
            En infrastruktur med hög kvalitet vad gäller hastighet och kapacitet
            bör byggas upp i Västsverige för att ge förutsättningar att utnyttja
            it som drivkraft för regional utveckling och konkurrenskraft.
            Nya kreativa näringar är direkt beroende av en väl utbyggd it-infrastruktur.
          </p>
          <p xml:id="i-MNiyVGHKXqJaNYrJLsojTF">
            Genom att investera i infrastrukturen och kommunikationerna så
            att kundunderlag och arbetsmarknad vidgas i en så kallad regionförstoring
            öppnas också nya möjligheter för människor i mindre orter. I Västsverige
            finns en stor potential för regionförstoring framför allt genom
            en utbyggnad av järnvägssystemet.
          </p>
          <p xml:id="i-PkDcz2fJghKfFYjPAhXjLh">
            Genom att bygga ut kommunikationer skapas också förutsättningar
            för landsbygden i regionen att utvecklas och leva vidare genom
            ökade möjligheter till pendling till tätorterna. På så vis stärks
            tillväxten i hela regionen. Vidgade arbetsmarknader gör det också
            lättare för arbetsgivare att rekrytera arbetskraft med rätt kompetens,
            vilket ökar regionens konkurrenskraft gentemot omvärlden.
          </p>
          <head xml:id="i-5H6gMS1zjhyAHC7YBq2skr" type="h2">
            Investera i Produktion i Väst för framtidens jobb
          </head>
          <p xml:id="i-36W4rpoHHtrj1KXmpmjsix">
            Våren 2004 skapades Sveriges mest kraftfulla forsknings-, utvecklings-
            och utbildningsplattform för industriell produktion. Nätverket
            kallas Produktion i Väst och är ett nära samarbete mellan Chalmers
            tekniska högskola, Ingenjörshögskolan i Jönköping, Högskolan i
            Halmstad, Högskolan i Skövde och Högskolan i Trollhättan/Uddevalla.
            Syftet med Produktion i Väst är att åstadkomma en omfattande och
            långsiktig utveckling av forskning, utbildning och innovation
            inom det produktionstekniska området. Högt utvecklad produktion
            skapar möjlighet för tjänsteproduktion för grön omställning, innovationer
            och nya kreativa branscher.
          </p>
          <p xml:id="i-CAjHe638Gia4yiet2F7hTN">
            Genom samordning och profilering av forsknings- och utbildningsverksamheterna
            mellan de samarbetande högskolorna, kan de samlade resurserna
            användas betydligt effektivare. Befintliga band mellan industri
            och akademi stärks ytterligare och samarbetet spänner över hela
            västra Sverige.
          </p>
          <p xml:id="i-15PPgkYEHGVwH2VGaw8zsa">
            Produktion i Väst kommer även att realisera Vinnovas sedan länge
            uttalade önskemål om forskningsinsatser, kompetensutveckling,
            kunskapsspridning och samverkan vid större och medelstora högskolor,
            institut och lokala utvecklingscentra. Insatserna krävs för att
            skapa internationell konkurrenskraft hos våra små och medelstora
            företag. Industriell produktion har stor potential att generera
            tillväxt, arbetstillfällen och lönsamhet. Trots de senaste årens
            stora satsningar på telekom, it, läkemedel, medicinsk teknik och
            bioteknik står våra verkstadsföretag fortfarande för cirka hälften
            av Sveriges varuexport. Dessutom krävs en omfattande produktionsteknisk
            utveckling om exempelvis landvinningarna inom materialtekniken
            ska lämna laboratoriestadiet och kunna kommersialiseras.
          </p>
          <head xml:id="i-RkjVkMm7226p3A5ivaqxLY" type="h2">
            Små företag ger framtidens jobb i Västsverige
          </head>
          <p xml:id="i-XQRoF9YEaYGp1rxQy8weJX">
            Framtidens jobb kommer i hög grad att skapas av nya och växande
            företag, ofta i helt nya branscher. Grön teknik och kreativa branscher
            är bara två exempel på verksamhet högt på förädlingskedjan som
            kan bli nästa svenska exportsuccé.
          </p>
          <p xml:id="i-D9sx6i2ZPxZuQtN71YMHP6">
            Men för att realisera livsdrömmar krävs medel. Därför måste tillgången
            på riskkapital förbättras och exporten främjas. För att Sverige
            ska kunna stanna i toppen måste företagen få ökade förutsättningar
            för att växa och för att kunna anställa fler människor. Med ett
            gynnsamt företagsklimat finns också möjligheterna att starta fler
            företag.
          </p>
          <p xml:id="i-S36r781i2WKufcL9tYciWx">
            Forskning och utveckling riktade till de små och medelstora företagen
            behöver stärkas. Vi vill att småföretagare i så stor utsträckning
            som möjligt ska omfattas av samma trygghet som anställda vid exempelvis
            sjukdom och föräldraskap. Det ska finnas rättvisa och rimliga
            förutsättningar för att starta och driva företag. Vi vill skapa
            ett företagsklimat som är pålitligt i såväl hög- som lågkonjunktur.
          </p>
          <p xml:id="i-9CKatUr43HEZkhbC3tbWbs">
            Investeringar i företagskuvöser och teknologiparker måste göras
            för att utveckla och underlätta start och tillväxt av kunskapsbaserade
            företag. Innovatum i Trollhättan och Lindholmen i Göteborg har
            haft stor betydelse för utvecklingsarbetet inom fordonsindustrin.
            Även exempelvis Gothia Science Park i Skövde erbjuder tillsammans
            med högskolan en kreativ miljö för utveckling för lokala företagare.
            Regeringen bör därför prioritera det statliga stödet till investeringar
            till företagskuvöser och teknologiparker.
          </p>
          <head xml:id="i-Pjh15CyQDrcBt879utnUdC" type="h2">
            Energiomställning skapar nya gröna jobb i Västsverige
          </head>
          <p xml:id="i-EoB81TwuJYmYbjJNynoPgK">
            Energieffektivitet, grön elproduktion och teknikutveckling gör
            Sverige rikare och grönare. Den gröna omställningen innebär också
            stora utvecklingsmöjligheter för Västsverige. Övergången till
            förnybara lösningar rymmer en enorm potential i tillväxt, arbetstillfällen
            och ett hållbart samhälle. Sverige har alla möjligheter att bli
            världsledande på innovativ grön teknik. Satsningar på miljön och
            en fortsatt hög konkurrenskraft ger ekonomisk tillväxt. Hållbar
            utveckling är en drivkraft för förnyelse, tillväxt och sysselsättning.
          </p>
          <p xml:id="i-BmmNJT3gzeRPSVwMJtuqWo">
            Visionen är att den svenska energiförsörjningen ska baseras på
            förnybar energi. Investeringar i förnybar energi kommer att vara
            en stor möjlighet för västsvenska företag att ge nya jobb och
            nya intäkter. Regeringens passiva politik exporterar ansvaret
            för klimatförändringarna utomlands.
          </p>
          <p xml:id="i-9VMgLZUAeVSV7huVgvbwWS">
            Produktionen av förnybar energi är också en av Västsveriges styrkor.
            För att ytterligare stärka de förnybara energislagens konkurrenskraft
            måste investeringarna i vindkraft och biobränslen i olika former
            öka. Vi vill även att en allt större del av vår energi ska komma
            från det svenska jord- och skogsbruket. Det skulle ge Västsveriges
            gles- och landsbygdsområden stora tillväxtmöjligheter.
          </p>
          <p xml:id="i-ZN6BZ7VJsDCKe3FCQQqWv">
            Vindkraften är en viktig del av framtidens energiförsörjning.
            Den västsvenska geografin passar utmärkt för att intensifiera
            arbetet med att bygga ut vindkraften. Skapande av ett vindkraftscentrum,
            med syftet att få igång vindkraftsproduktionen i regionen, skulle
            bidra till energiomställningen och skapa nya jobb. Det är också
            fundamentalt viktigt att stärka den kommunala planeringen för
            vindkraft och också underlätta tillståndsprövningen.
          </p>
          <head xml:id="i-FGZHKxeecUxVCk4b98xEVU" type="h2">
            Gröna jobb med grön teknik
          </head>
          <p xml:id="i-PFTQ1XVoZfjvho1oQR8Qu">
            Framtidens näringar är starkt knutna till det gröna folkhemmet.
            Den ekologiskt hållbara utvecklingen blir bara verklighet om investeringarna
            görs på miljöteknik och ekologisk produktion.
          </p>
          <p xml:id="i-p9EAwiQZRfbZ174ViK16T">
            Globaliseringen och den skärpta internationella konkurrensen
            innebär stora utmaningar för svensk industri- och tjänsteproduktion.
            För att möta konkurrensen är det nödvändigt att den får goda förutsättningar.
            Det krävs om man vill ligga i frontlinjen när det gäller teknik-
            och produktutveckling. Det är områden där vi kan förutse att marknaderna
            och exportmöjligheterna växer och kommer att fortsätta växa i
            framtiden.
          </p>
          <head xml:id="i-2KS3T9XhN4DG7eWPik5Nn7" type="h2">
            Miljöteknik är ett sådant strategiskt område
          </head>
          <p xml:id="i-UNY4XAuWqet38FCqHp158n">
            Sverige är ett av världens främsta länder när det gäller miljöteknik,
            och en stor del av utvecklingen sker i Västsverige. Det räcker
            dock inte. Sverige måste bli världsledande, inget annat duger.
            De svenska företagen inom miljöteknik finns framför allt inom
            infrastruktur, och de svenska företagen är exportaggressiva och
            vana att arbeta på utländska marknader. Exporten av tekniska lösningar
            och produkter inom miljöområdet skulle dock kunna vara ännu större.
            Detta gäller även den expansiva tjänstesektorn.
          </p>
          <p xml:id="i-LdhPXip4DQ9CydKJJAwEYn">
            Det nationella miljöteknikråd, Swedish Environmental Technology
            Council (Swentec), som den socialdemokratiska regeringen beslutade
            att inrätta, analyserar bland annat marknaderna och ska vara en
            motor för satsningar på miljöteknik. Centrumet finns vid Chalmers
            i Göteborg. Där finns närhet till tillämpad forskning i miljö
            och teknik, kunskap om företagsutveckling samt internationella
            relationer. I Göteborg fungerar redan idag Miljöbron som en brygga
            mellan studenter och näringsliv. Ekocentrum som är beläget vid
            Chalmers är också en nationell knutpunkt, bland annat vad gäller
            utbildning av små och medelstora företag inom miljö och hållbar
            utveckling. Vi anser att det är viktigt att forskning och produktutveckling
            inom miljöteknik fortsätter att stödjas och att potentialen för
            ökad export tas till vara. Det är därför viktigt att Swentec i
            Göteborg under de kommande åren ges förutsättningar att fortsätta
            sin verksamhet.
          </p>
        </div>
        <div xml:id="i-CvAjLGZBg9xw45rBL63L5S" type="signatureBlock">
          <list xml:id="i-9m8KwKtKYhDkGUkhFnSd5Y">
            <item xml:id="i-TsaL81jVG7JmdETLupQoBu" type="signature">
              Mattias Jonsson (S)
            </item>
            <item xml:id="i-6oBadZKNN5NVL4fuv4Bdt5" type="signature">
              Catharina Bråkenhielm (S)
            </item>
            <item xml:id="i-MXfJ2yBqE4rtq77bxPAdvm" type="signature">
              Hans Hoff (S)
            </item>
            <item xml:id="i-6BMtFGPQekF3tJtMq4rq3d" type="signature">
              Lars Mejern Larsson (S)
            </item>
            <item xml:id="i-Y2cgqsCjVpy6sggT7nSxpC" type="signature">
              Peter Johnsson (S)
            </item>
            <item xml:id="i-85nDa8D2HynLjqksYWBoFw" type="signature">
              Phia Andersson (S)
            </item>
            <item xml:id="i-68skZRKjxsFW3iJH6dbLHb" type="signature">
              Urban Ahlin (S)
            </item>
          </list>
        </div>
      </div>
    </body>
  </text>
</TEI>
