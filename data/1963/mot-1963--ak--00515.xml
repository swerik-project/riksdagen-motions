<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00515">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__515/mot_1963__ak__515-001.pdf"/>
      <fw xml:id="i-GMfbCbGpvqr3AgwXaz7KMs">
        12 Motioner i Andra kammaren, nr 515 år 1963
      </fw>
      <div xml:id="i-PFzZC894HFE7reqFyJM6hR" type="motHeader">
        <div xml:id="i-HxePcmci3WcHhzpcghZRdp" type="motTitle"/>
        <div xml:id="i-TX9PWeANpHTQWeSQBaGke" type="motSubmissionInfo"/>
      </div>
      <div xml:id="i-D3UQKNAL2JpHJkCQuEZhnQ" type="motBody">
        <div xml:id="i-78KqsFqYmEPpFdMPfBGEsm">
          <p xml:id="i-4DCoAToCBkhRcH4PzDnCoy">
            Nr 515
          </p>
          <p xml:id="i-CtDREhWsZpVfxvuQWJaUZL">
            Av herrar Dahlgren och Gustafsson i Kårby, om effektivisering
            och rationalisering av den statliga verksamheten.
          </p>
          <p xml:id="i-6dj18HmURsintBzCK42y4y">
            Rationaliseringen av företags- och förvaltningsorganisationen
            inom närings- livet har under senare år fortgått i snabb takt
            och resulterat i betydande ekono- miska vinster. Ett exempel på
            vad företagsexpertis från näringslivet kan betyda i detta avseendet
            utgör den s.k. operation Nicolin i det samnordiska flygbolaget
            SAS, genom vilken besparingar av mångmiljonmått inbragtes. Inom
            statsförvaltningen har, såsom framgår av statsverkspropositionen,
            vissa åtgärder vidtagits för effektivisering av rationaliserings-
            och revisionsverksam- heten. Men initiativ till allsidig översyn
            av den ständigt svällande civila stats- förvaltningen för klarläggande
            av möjligheterna till rationalisering och effektivi- sering och
            därmed till besparingar i den statliga verksamheten har inte tagits.
            Åtgärder av typen operation Nicolin skulle med all säkerhet kunna
            medföra stora ekonomiska vinster inom statsförvaltningen. Som
            exempel på till synes bristande rationalitet inom statsförvaltningen
            kan nämnas den nuvarande riksbanksorganisationen. Riksbanken har
            — utöver det självklart nödvändiga huvudkontoret i Stockholm —
            23 avdelningskontor i lan- det. Under 1961 uppgick kostnaderna
            för dessa avdelningskontor till drygt 6,2 miljoner kr., varav
            närmare 5,2 miljoner kr. utgjordes av löner. Under 1950- talet
            började det emellertid alltmer klarna att denna vidlyftiga organisation
            med hänsyn till brist på reella arbetsuppgifter och mot bakgrund
            av bankväsendets vidgade och alltmer rationella verksamhet tenderade
            att framstå som ett själv- ändamål. Riksbanksorganisationen betraktades
            på sina håll som en försummad del av statsförvaltningen. Redan
            1952 hade redovisats en resultatlös organisa- tionsundersökning.
            Bankofullmäktige beslöt därför i september 1957 att tillsätta
            en kommitté för att utreda frågan om riksbankens avdelningskontor.
            Kommittén skulle också ägna huvudkontoret översyn och klara ut
            personalbehoven på längre sikt samt överväga möjligheten till
            rationalisering och effektivisering av riksbanken. 1958 avlämnade
            kommittén som delbetänkande en »PM angående riksbankens kon- torsnät»
            (publicerad som bilaga till bankoutskottets utlåtande nr 44/1959).
            Kom- mittén hade bl.a. övervägt möjligheterna att överföra riksbankens
            arbetsupp- gifter till andra organ. Då det gäller den centralbanksmässiga
            verksamheten konstaterade kommittén
          </p>
          <pb facs="riksdagen-motions-pdf/data/1963/mot_1963__ak__515/mot_1963__ak__515-002.pdf"/>
          <fw xml:id="i-E6zetdk2BLT6LDkPhcoKxg">
            Motioner i Andra kammaren, nr 515 år 1963 13
          </fw>
          <p xml:id="i-TD86dRYMz3v9o6bZLHpDoR">
            att en allmän kontorsindragning skulle förutsätta en omorganisation
            av betal- ningsmedelsförsörjningen och hade därvid diskuterat
            tre olika lösningar: 1. överföring till postverket, som visat
            intresse för saken men bedömdes av både principiella och praktiska
            skäl olämpligt. 2. överföring till den statliga affärsbanken,
            vilket dock innebure avsteg från principen att denna skall konkurrera
            på lika villkor med andra affärsbanker. 3. överföring med ett
            slags fördelning till samtliga affärsbanker, som emeller- tid
            vid underhandskontakt visat sig ganska ointresserade av saken.
            Då det gäller den icke-centralbanksmässiga verksamheten fann kommittén
            det möjligt att utan olägenheter överföra inlåningsräkningarna
            till postverket eller andra kreditinstitut, men däremot ansågs
            det svårt att överföra den socialt betonade utlåningsverksamheten
            (avbetalningslånen, bosättningslånen, egna- hemslånen och stödlånen)
            till andra kreditinstitut. På dessa punkter var kom- mitténs motiveringar
            dock enligt vår mening långt ifrån övertygande, men likväl ansågs
            de tala för att riksbankens kontorsnät skulle bibehållas. Kommittén
            konstaterade till sist att kontorens betydelse och arbetsbelastning
            varierade. Bankofullmäktige föreslog i februari 1959 med stöd
            av nyss refererade PM att riksbanken skulle bibehålla alla sina
            gamla avdelningskontor. Vid remiss fick detta förslag också stöd
            av Riksbankstjänstemännens förening, som uttalade sin tillfredsställelse
            över att inga ändringar föreslagits. I november 1959 beslutade
            riksdagens bankoutskott i enlighet härmed men uttalade samtidigt
            önskemålet att man skyndsamt satte i gång utredningar för att
            finna möjligheter att tillföra avdelningskontoren ytterligare
            arbetsuppgifter. I december 1959 uppdrog också bankofullmäktige
            åt riksbankens organisa- tionskommitté att utreda möjligheterna
            att tillföra riksbankens avdelnings- kontor nya arbetsuppgifter.
            Enligt kommitténs skrivelse till bankofullmäktige i juni 1961
            har detta arbete icke krönts med särskild framgång. Det synes
            ha varit mycket svårt att finna på nya arbetsuppgifter, som skulle
            kunna komma att bättre motivera ett bibehållande i dess helhet
            av riksbankens ålderstigna kontorsnät. De enda nya uppgifter som
            tillkommit sedan 1958 har samband med att administrationen av
            fiskredskapslån — de torde ej vara så många — 1962 anförtrotts
            åt riksbanken. Förslag att bostadslånegivningen skulle läggas
            hos riksbanken har däremot ej realiserats. Utvecklingen styrker
            uppfattningen hos dem som här lika gärna sett en överföring av
            de uppgifter till Sveriges Kredit- bank. Det här redovisade exemplet
            — riksbankens organisation — ger ett ganska belysande prov på
            trögrörligheten och konservatismen organisatoriskt sett nu- mera
            i den statliga förvaltningen. I många fall synes man genom ett
            slags konst- gjord andning söka hålla vid liv element i byråkratien,
            som efter hand visat sig sakna existensberättigande både socialt
            och företagsekonomiskt. Riksbankens kontorsorganisation har här
            endast observerats som ett exempel på ett alltför konservativt
            administrativt tänkande hos statsförvaltningens måls-
          </p>
          <pb facs="riksdagen-motions-pdf/data/1963/mot_1963__ak__515/mot_1963__ak__515-003.pdf"/>
          <fw xml:id="i-Aye2SoEPS2KxYUvzVKvW1N">
            14 Motioner i Andra kammaren, nr 515 år 1963
          </fw>
          <p xml:id="i-UN9XYYRmdRxbH58YbVnjK9">
            män, varvid regeringen ej gått fri från ansvar, men åtskilliga
            andra prov skulle kunna anföras och skall fortsättningsvis aktualiseras.
            Det är ju mycket svårt att komma till rätta med den organisatoriska
            kon- servatismen och byråkratien i en snabbt svällande statlig
            förvaltning, som sedan länge har oreserverat stöd av en majoritet
            i vår folkförsamling. Enligt vår me- ning bör emellertid alla
            — oavsett partitillhörighet — ur statsfinansiell synpunkt kunna
            vara överens om önskemålet att vi måste ta till vara varje möjlighet
            till rationalisering och effektivisering av den ständigt växande
            statliga förvaltningen. Vi anser för vår del att därvid två vägar
            nu bör prövas: 1. Systematisk vidareutbildning av främst högre
            statstjänstemän Det är känt att den civila statsförvaltningen
            i jämförelse med t. ex. närings- livet och den militära statsförvaltningen
            länge släpat efter i hög grad då det gäller vidareutbildning och
            högre utbildning av den anställda personalen. Med tillfredsställelse
            noteras därför att Kungl. Maj:t i statsverkspropositionen vid
            1963 års riksdag (bilaga 14 sid. 2) aviserar en viss expansion
            av kursverksam- heten för att främja effektivitet och rationell
            hushållning. Civilministern synes dock i första hand koncentrera
            uppmärksamheten på den i och för sig obser- vanta lägre förvaltningspersonalen
            genom vissa elementära grundkurser och amanuenskurser. Då det
            gäller chefstjänstemän m. fl. i den civila förvaltningen ges ingen
            vidare klarhet om civilministerns intentioner. Däremot sägs att
            det — viktigt nog — inom personalutbildningsberedningen alltjämt
            pågår övervägan- den angående kurser i bl.a. arbetsledning, organisation
            och kursadministration m.m. Allt i allt beräknas dock den civila
            statsförvaltningens kurskostnader 1963/64 uppgå till ej mer än
            0,65 milj. kr. Enligt vår uppfattning är det bl. a. med hänsyn
            till behovet av rationalisering och effektivisering av den statliga
            förvaltningen nödvändigt att snarast utreda möjligheterna att
            anordna en målmedveten och konsekvent utbildning av stats- tjänstemän
            i chefs- och mellannivåer, innefattande t.ex. administration,
            orga- nisationsteknik, företagsledning, företagsekonomi, kontorsrationalisering,
            arbets- och personalledning m. m. Vi vill här som föredöme för
            utbildningen peka på försvarshögskolan, som genom skicklig planering
            och ledning kommit att betyda en mycket påtaglig effektivisering
            av hela totalförsvaret i vårt land. Det är ej osannolikt att försvarshögskolan
            programmatiskt, organisatoriskt och pedago- giskt skulle kunna
            tjäna som direkt förebild till en utbildningsverksamhet i den
            civila förvaltningen. 2. Sakkunniga successiva rationaliseringsinsatser
            i statsförvaltningen Statsförvaltningens egna rationaliseringsorgan
            synes erfarenhetsmässigt otill- räckliga för en effektiv rationaliseringsövervakning
            av den civila statsförvalt- ningen i dess helhet. Det är därför
            enligt vår mening nödvändigt att snabbt ut- reda möjligheterna
            att i samarbete med vetenskaplig expertis, t. ex. vid handels-
            högskolorna och möjligen även med hjälp av fackmän inom välkända
            konsult- företag beträffande företagsledning och personaladministration
            m. m., organisera en statlig aktivitet, t.ex. genom snabba och
            punktvisa effektivitetsundersök-
          </p>
          <pb facs="riksdagen-motions-pdf/data/1963/mot_1963__ak__515/mot_1963__ak__515-004.pdf"/>
          <fw xml:id="i-LMhPRYuoJpvR4nbYNuF3EF">
            Motioner i Andra kammaren, nr 515 år 1963 15
          </fw>
          <p xml:id="i-EPAdMqnYkeSZ6SSX74KJ5v">
            ningar inom skiftande statliga förvaltningsområden, i syfte att
            klarlägga möj- ligheterna till effektivisering och rationalisering.
            Det kan härvid också vara lämpligt att anlita erkända experter
            från näringslivet. Medborgarnas beredvillighet att tro och lita
            på en växande statsförvaltning är naturligtvis i hög grad beroende
            på deras möjlighet att tro på dess effektivitet och rationella
            berättigande. Med stöd av det anförda får vi hemställa, att riksdagen
            i skrivelse till Kungl. Maj:t måtte begära skyndsam utredning
            om möjligheterna att genom dels syste- matisk vidareutbildning
            av främst högre statstjänstemän och befordringsbara lägre statstjänstemän
            och dels successiva ra- tionaliseringsundersökningar med bistånd
            av utomstående or- ganisationsexpertis främja en effektivisering
            och rationalisering av den statliga verksamheten.
          </p>
          <p xml:id="i-TcDdvVtwQPQSYBdG5arjVx" type="date">
            Stockholm den 26 januari 1963
          </p>
          <p xml:id="i-2hYc9kNAAPpW7yCSb3C4Yy" type="signatureBlock">
            Anders Dahlgren Einar Gustafsson i Kårby
          </p>
        </div>
      </div>
    </body>
  </text>
</TEI>
