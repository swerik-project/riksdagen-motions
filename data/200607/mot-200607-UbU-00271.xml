<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UbU-00271">
  <teiHeader>
    <fileDesc>
      <titleStmt>
        <title>Utbildning för en hållbar utveckling</title>
        <author corresp="i-VkgCZCfoAga9JDLAtq7rRZ">av Agneta Gille (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbildning för en hållbar utveckling</title>
          <idno type="rdwebb">GU02Ub271</idno>
          <rs type="number">Ub271</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GU02Ub271/text</ref>
          <ref type="dokument_url_html">http://data.riksdagen.se/dokument/GU02Ub271</ref>
          <ref type="dokumentstatus_url_xml">http://data.riksdagen.se/dokumentstatus/GU02Ub271</ref>
          <ref type="doc">http://data.riksdagen.se/fil/32228CC3-89F2-4CED-9557-BB08DB59C2FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VkgCZCfoAga9JDLAtq7rRZ</idno>
            <name>Agneta Gille</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y5mZsUjVVRNL2Z7XonG1dZ" type="signed"/>
        <correspContext corresp="i-Y5mZsUjVVRNL2Z7XonG1dZ">
          <note type="signatory" corresp="i-VkgCZCfoAga9JDLAtq7rRZ"/>
        </correspContext>
        <correspAction type="referral" xml:id="i-UV5WUNvL2VHLg8uzFswsDU">
          <date when="2006-11-07"/>
        </correspAction>
        <correspAction type="dismissal" xml:id="i-KicrUDXsnPcfqAkG6YShc5">
          <date when="2006-11-07"/>
        </correspAction>
        <correspAction type="numbering" xml:id="i-C7Y5SGopoXNw2RujSirw6y">
          <date when="2006-11-02"/>
        </correspAction>
        <correspAction type="submission" xml:id="i-NQW3sTkqbgtuSAZD41WGm7">
          <date when="2006-10-31"/>
        </correspAction>
        <correspAction type="transfer" xml:id="i-8nbh6NW2vWPkw2Ya9xL4Qq">
          <date when="2006-10-31"/>
        </correspAction>
        <correspAction type="assigned" xml:id="i-AUU7UjNuDaJEALfV1VA8tM"/>
        <correspContext corresp="i-AUU7UjNuDaJEALfV1VA8tM">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-MvVfUZopiXRZTjpk9W3uzM">
            Förslag till riksdagsbeslut
          </head>
          <p xml:id="i-Tzv6zZ2kiLx972GfuuUhb4">
            Riksdagen tillkännager för regeringen som sin mening vad som
            i motionen anförs om att nationellt och internationellt verka
            för utbildning i hållbar utveckling.
          </p>
        </div>
        <div type="motContent">
          <head type="h1" xml:id="i-FWuGJ2YpfCW2D3Btmbfb2M">
            Utbildning för en hållbar utveckling
          </head>
          <head type="h1" xml:id="i-9DJ4GpLZhYGE9NmTPc9rCg">
            Motivering
          </head>
          <p xml:id="i-GTXaTrzjQC7JCN4nGZg4PX">
            En grundläggande utmaning för oss som medborgare i dag är att
            tillsammans skapa en hållbar utveckling i vårt land, men även
            bidra till detta utanför vårt lands gränser.
          </p>
          <p xml:id="i-MV1WBn6rUA5gw77Rt7VT2n">
            Olof Palmes tal vid Stockholmskonferensen om den mänskliga miljön
            1972, illustrerar väl förutsättningarna för den utmaningen. När
            det gäller människans livsmiljö finns det ingen individuell framtid,
            varken för människor eller för nationer. Framtiden är gemensam.
            I gemenskap ska vi dela den. Tillsammans måste vi skapa den.
          </p>
          <p xml:id="i-QJ6DSMwve341pmRwjr9MWv">
            Vår uppgift som politiker måste vara att formulera samhällsvisionen,
            att så konkret som möjligt beskriva vad en hållbar utveckling
            innebär på alla samhällets områden, peka på vägarna dit och stimulera
            medborgarna att från unga år tillsammans med andra vilja och kunna
            gå dessa vägar.
          </p>
          <p xml:id="i-JupbP2Lvd18DaRB3xExkKn">
            Det handlar om alla tre dimensioner av hållbar utveckling, den
            miljömässiga, den sociala och den ekonomiska, som ömsesidigt måste
            förstärka varandra. Det handlar alltså i lika hög grad om relationen
            människanatur som relationen människa till människa och att dessa
            stöds av en sund ekonomisk utveckling.
          </p>
          <p xml:id="i-Nzfoxs7SYerUJsUoieLZnL">
            Vi måste gemensamt t.ex. utveckla ny miljöteknik, öka jämlikhet
            och jämställdhet, göra internationella och nationella insatser
            mot hiv/aids, komma till rätta med alkohol-, tobak- och narkotikamissbruk,
            nå miljökvalitetsmålen, utveckla förnybara energikällor, bryta
            segregationen, utveckla transportsektorn, skapa alternativ till
            dagens farliga kemikalier osv. Hur ska allt detta kunna ske om
            det inte inom alla samhällssektorer finns kvinnor och män, unga
            och gamla som har kunskaper, vilja och förmåga att delta i arbetet
            för en hållbar utveckling, lokalt och globalt.
          </p>
          <p xml:id="i-62Qxxsn8dKh6MiTF33r4BW">
            Vid toppmötet i Johannesburg i september 2002 antog världens
            stats- och regeringschefer en handlingsplan, som uppmanar regeringarna
            världen över att låta utbildningssystemen från förskolan t.o.m.
            universiteten genomsyras av perspektivet hållbar utveckling. Här
            tillskrevs utbildning en avgörande roll för att nå hållbar utveckling
            och därmed kunna möta mänsklighetens stora utmaningar, så avgörande,
            att världens ledare uppmanade Förenta nationerna att förklara
            20052014 som ett årtionde för utbildning för hållbar utveckling.
            Detta skedde genom beslut i FN:s generalförsamling i december
            2002.
          </p>
          <p xml:id="i-HNJRtbvnf8EjA7uFAfMpxQ">
            Statsminister Göran Persson visade vid toppmötet Sveriges engagemang
            för utbildning ur detta perspektiv, genom att inbjuda till ett
            internationellt rådslag om utbildning för hållbar utveckling.
            Det genomfördes i Göteborg den 47 maj 2004 med namnet Learning
            to change our world med 350 deltagare från 75 olika länder i alla
            världsdelar.
          </p>
          <p xml:id="i-3QKBAjmTEGtHSa6VetkaGS">
            Det finns således många goda skäl för att vi i Sverige ska stärka
            och tydliggöra utbildningens roll för att skapa framtiden, för
            att skapa en hållbar utveckling nationellt och internationellt.
            Sverige bör åta sig ett ansvar som föregångsland inom utbildning
            för hållbar utveckling.
          </p>
          <p xml:id="i-XrvQMuwsStPhhnps7Mr4b9">
            Detta kan ske genom att vi på alla nivåer av utbildningssystemet
            stimulerar till ständigt pågående samtal och reflektioner över
            hur den enskilda förskolan, skolan, vuxenutbildningen, högskolan
            eller universitetet, folkbildningens studieförbund och folkhögskolor
            bättre och tydligare än i dag genom sin utbildning kan bidra till
            en hållbar utveckling. Det måste ske genom stimulans uppifrån,
            genom riksdag, departement, myndigheter och kommunala församlingar
            samt genom politiker på alla nivåer, som talar och skriver om
            utbildning för hållbar utveckling. Men framför allt, genom konkreta
            idéer från dem som är direkt engagerade i utbildningen, som lärare,
            elever, skol- och universitetsledare, studenter, föräldrar, forskare,
            övrig personal samt läromedelsförfattare och producenter.
          </p>
          <p xml:id="i-55tgiZ1m8nz67QnbQ8Kx8c">
            I betänkandet Att lära för hållbar utveckling (SOU2004:104) som
            överlämnades till regeringen den 24 november 2004, konstateras
            att en utbildning som ger förmåga och vilja att verka för en hållbar
            utveckling bör karakteriseras av vissa egenskaper. Den ger t.ex.
            många belysningar av ekonomiska, sociala och miljömässiga förhållanden,
            som behandlas ämnesövergripande. De studerande har inflytande
            över utbildningens form och innehåll. Lärandet är verklighetsbaserat
            med nära och täta kontakter med natur och samhälle och inriktat
            mot problemlösning, stimulerar till kritiskt tänkande, förändringsbenägenhet
            och handlingsberedskap.
          </p>
          <p xml:id="i-E3BzgC77WE6vpG9Yh4cvbW">
            I betänkandet konstateras att det i vårt land bedrivs en hel
            del utbildning, som förtjänar att benämnas utbildning för hållbar
            utveckling. Men även att det ännu är helt otillräckligt som bidrag
            i arbetet för att nå en sådan utveckling. Där föreslogs också
            att en långsiktig strategi och handlingsplan borde formuleras
            för en sådan utbildning under den närmaste tioårsperioden. Inom
            ramen för handlingsplanen föreslogs inrättandet av en pilotverksamhet
            som ger möjlighet för aktörerna inom skolsektorn, högskolesektorn
            och folkbildningen att utveckla metoder för hur utbildningsverksamhet
            kan genomsyras av detta perspektiv. Nya resurser till en omfattning
            av 50 miljoner kronor årligen under en treårsperiod föreslogs.
          </p>
          <p xml:id="i-D2EQZFuuNPYYhQstqD1xyc">
            Den socialdemokratiska regeringen slog på ett förtjänstfullt
            sätt i den svenska strategin för hållbar utveckling fast att perspektivet
            hållbar utveckling ska genomsyra all svensk utbildning från förskolan
            till högskolan och inom vuxenutbildningen liksom inom folkbildningen.
            Den socialdemokratiska regeringens ambition var att Sverige ska
            vara ett föregångsland inom arbetet för hållbar utveckling.
          </p>
          <p xml:id="i-1KaDDosgbTqcccvZjnFE8">
            På den dåvarande regeringens förslag beslöt riksdagen i december
            2005, att ändra högskolelagen så att där tydligt framgår att högskolorna
            i sin verksamhet skall främja hållbar utveckling. Denna ändring
            av högskolelagen trädde i kraft den 1 februari 2006. Denna lagändring
            har redan haft många positiva konsekvenser för universitetens
            och högskolornas verksamhet med syfte att stärka en hållbar samhällsutveckling.
          </p>
          <p xml:id="i-V282aqbfGGhuaiW2uNXda">
            Med tanke på det allvarliga läge som råder inom många områden
            i världen i dag, t.ex. inom klimatområdet, inom hälsoområdet,
            inom det sociala området och i kampen för mänskliga rättigheter,
            finns det verkligen starka skäl att hållbar utveckling förs in
            som ett viktigt perspektiv i utbildningen på alla nivåer inom
            förskolan, grundskolan, gymnasieskolan och folkbildningen, också
            i vårt land.
          </p>
          <p xml:id="i-RptgyaCfrA3kyq4kuxsFr1">
            Regeringen bör vidare uppdra åt Myndigheten för skolutveckling
            att bidra till att utveckla metoder för hur skolans utbildning
            kan genomsyras av perspektivet hållbar utveckling samt att anvisa
            rimliga resurser för detta. Regeringen bör därför snarast i förestående
            regleringsbrev vidta åtgärder för att detta kommer till stånd.
          </p>
          <p xml:id="i-QDE1gKvKqk97Ti2wogs7dp">
            Den socialdemokratiska regeringen beslöt att uppdra åt Sida att
            år 2006 inleda arbetet med att bygga upp en funktion för lärande
            för hållbar utveckling på Gotland. Som svar på detta uppdrag förordade
            Sida i september 2006 tillskapandet av ett centrum för lärande
            för hållbar utveckling. Regeringen bör därför snarast besluta
            att tillskapa ett sådant centrum med utgångspunkt i Sidas förslag.
            Detta centrum skulle vara ett utmärkt stöd för att de internationella
            strävandena att både i den fattiga och rika delen av världen utveckla
            utbildningssystem som stöder en hållbar samhällsutveckling i enlighet
            med de riktlinjer som formulerades i handlingsplanen från toppmötet
            i Johannesburg.
          </p>
          <p xml:id="i-LkmP69nCjmVLgJSwMx6LBG">
            Vi lever nu under det andra året av Förenta nationernas årtionde
            20052014 för utbildning för hållbar utveckling. Vi måste med de
            synnerligen goda förutsättningar vi i vårt land har, ta vårt ansvar
            som föredöme och stimulera utbildningssystemen i alla delar av
            världen, att under detta årtionde präglas av perspektivet hållbar
            utveckling. Regeringen bör därför kraftfullt driva frågan om utbildning
            för hållbar utveckling i alla relevanta internationella organ,
            t.ex. Nordiska ministerrådet, EU, Europarådet, Unesco och Världsbanken
            samt genom Sidas verksamhet. Det ligger i vårt direkta nationella
            intresse att utbildningssystemen i alla delar av världen arbetar
            för hållbar utveckling och därmed för demokrati och fred.
          </p>
        </div>
        <div type="motSignatures">
          <list>
            <item xml:id="i-JPxNFWjdF8xzP7r4rrrnjs">
              Agneta Gille (s)
            </item>
          </list>
        </div>
      </div>
    </body>
  </text>
</TEI>
