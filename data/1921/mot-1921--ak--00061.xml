<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1921--ak--00061">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__ak__61/mot_1921__ak__61-001.pdf"/>
      <fw xml:id="i-GAqiu92MS8aRTvVv6zeWEE">
        Motioner i Andra kammaren, Nr 61. 5
      </fw>
      <div xml:id="i-7Kpgyt7qXoXurjQ6pC6G2F" type="motHeader">
        <div xml:id="i-FCBKg5qLMCJWEGEFFaX6Q6" type="motTitle"/>
        <div xml:id="i-3eSrYGkiLXkr5x3grqRwTg" type="motSubmissionInfo"/>
      </div>
      <div xml:id="i-DrCwRx12WE1zKCkwb7iJQr" type="motBody">
        <div xml:id="i-A3eikoq3v4TJph2K9HDsxt">
          <p xml:id="i-Kqia3hjto4Q1EskvA4ymRP">
            Nr 61.
          </p>
          <p xml:id="i-CSe7r8tg11gFjTg1ZLwphG">
            Av herr Pettersson i Södertälje, om skrivelse till Kungl. Maj:
            i fråga om beredande av skydd mot värdeminskning av donationer
            genom penningvärdets fall.
          </p>
          <p xml:id="i-4gGChuMdMgqNnLCnGRieBz">
            Vid de allmänna läroverken finnas sedan lång tid tillbaka en
            mängd stipendiefonder, vilkas årliga avkastning är avsedd till
            studiehjälp åt lärjungar med vissa egenskaper, i regel åt studiebegåvade
            och mindre bemedlade. Sammanlagda värdet av dessa fonder uppgår
            till åtskilliga miljoner kronor. Endast under åren 1876—1916 donerades
            till läroverken sammanlagt 2,073,442 kronor, av vilken summa den
            ojämförligt största delen gick till premie- och stipendiefonder.
            Se Sveriges officiella statistik, Statens allmänna läroverk m.
            m. läsåret 1915—16, sid. 90. De värden, som ligga i dessa fonder,
            äro alltså mycket betydande. Det synes därför vara ett viktigt
            allmänt intresse, att fonderna handhavas så, att de väl motsvara
            de med dem avsedda ändamålen. Emellertid har betydelsen av dessa
            fonder i flera fall ej obetydligt minskats, därigenom att medlen,
            såsom ur trygghetssynpunkt naturligt är, i allmänhet äro placerade
            i rena penningvalutor, å bankräkning, i obligationer eller i inteckningar.
            Endast undantagsvis äro de placerade i aktier. Ehuru denna placering
            i penningvalutor medfört större säkerhet mot förlust i fråga om
            fondernas rent nominella värden, har den å andra sidan medfört
            en förlust, som trots allt är långt mera betydande, nämligen den
            ständigt fortgående värdeminsk- ningen på grund av penningvärdets
            fall. Ett jämförelsevis litet fåtal donatorer, särskilt under
            de senaste år- tiondena, ha insett denna fara och föreskrivit,
            att viss del av räntan skall för varje år läggas till kapitalet.
            Sker detta med så stor del, som svarar mot en procent av kapitalet,
            så kommer enligt reglerna för beräkning av ränta på ränta kapitalet
            och därmed även dess avkastning att fördubblas på omkring 70 år,
            därest man kan påräkna en ränta av fem procent. Så
          </p>
          <pb facs="riksdagen-motions-pdf/data/1921/mot_1921__ak__61/mot_1921__ak__61-002.pdf"/>
          <fw xml:id="i-A1k7Srfby92UfH7ULxKZAm">
            6 Motioner i Andra kammaren, Nr 61.
          </fw>
          <p xml:id="i-2L5uL194PFq3tqfLHYzzhg">
            hög ränta torde väl i regel ej kunna påräknas, varför fördubblingen
            tager något längre tid. Räknas emellertid för jämnhetens skull
            med nämnda räntefot, skulle detta innebära, att ett stipendium,
            som stiftats omkring år 1850 med iakttagande av nämnda räntebesparing,
            i år skulle hava kunnat utgå med ungefär dubbla det ursprungliga
            beloppet. Denna stegring är ju visserligen ej tillräcklig för
            att motsvara den nuvarande värdeminskningen, liksom den ej heller
            skulle ha varit det för att neutralisera det penning- värdets
            fall, som gjorde sig gällande vid tiden för de två närmast föregående
            sekelskiftena, men torde vara tillräcklig för normala förhållanden,
            särskilt om man tar i betraktande de prisfall, som under flera
            årtionden följt efter tidigare exceptionella prisstegringar, innan
            ny stegring å nyo börjat inträda. Till belysning av förhållandena
            vill jag dels hänvisa till en uppsats i frågan av rektor Carl
            Lindsten i novemberhäftet av Pedagogisk tidskrift år 1917, dels
            till några nedan anförda exempel tagna ur de allmänna läroverkens
            årsredogörelser för år 1909—10, där ej särskilt meddelas, att
            de tagits från annat håll. Nya sådana uppgifter skulle egentligen
            ha ingått i årsredo- görelserna 1919—20, men enligt senare utfärdade
            bestämmelser skola de ej. längre tryckas och äro därigenom ej
            så lättillgängliga. . Ett av rikets större läroverk hade år 1910
            dylika fonder, beträffande vilka inga åtgärder mot värdeminskning
            voro föreskrivna, till ett belopp av något över 48,500 kronor,
            vartill kom en fond, som årligen skulle ökas med halva räntan,
            intill dess fonden växt till 10,000 kronor. Då denna fond år 1910
            uppgick till 8,334 kronor 19 öre, torde den nu ha nått det avsedda
            beloppet och alltså höra till samma grupp som de nyss nämnda,
            varigenom sammanlagda beloppet av mot värdeminskning oskyddade
            dona- tioner vid detta läroverk nu torde överstiga 58,500 kronor.
            Endast en donation fanns, i fråga om vilken antydd åtgärd var
            föreskriven. . Den upp- gick till 3,303 kronor 07 öre, och av
            räntan skulle årligen en fjärdedel läggas till kapitalet. : a
            Motsvarande siffror för några andra på måfå valda läroverk voro
            följande, varvid den första uppgiften avser beloppet av mot värdeminsk-
            ning oskyddade donationer, det senare beloppet av donationer,
            beträffande vilka föreskrivits, att delar av räntan skola läggas
            till kapitalet.
          </p>
          <p xml:id="i-XDWver9ToDHioDrZZZHKgZ">
            Högre allmänna läroverk omkring Kr. 64,200 och 4,300 128,600
            ,, 21,000 ; 6,800 ,, 0 22 »” 2 38,900 $) 1,000 Realskola . so
            occccoo- » » -24,000 ), —4,600
          </p>
          <p xml:id="i-3wYsHD2GdRyfwvjCZmQRpz">
            » 2” »”
          </p>
          <pb facs="riksdagen-motions-pdf/data/1921/mot_1921__ak__61/mot_1921__ak__61-003.pdf"/>
          <fw xml:id="i-Kw9heCFUHVm9isH6JMyn98">
            Motioner i Andra kammaren, Nr 61. 7
          </fw>
          <p xml:id="i-Y5wt7rV3BsLFsYHdsZRsEi">
            Till den ovan angivna summan för det första av de omnämnda högre
            allmänna läroverken kommer därjämte kapitalvärdet av stipendier
            till fast belopp av 1,000 kronor årligen. Fonden, som jämväl tjänar
            annat ändamål, förvaltas ej av rektor och kollegium. Summan av
            de oskyddade donatio- nerna torde alltså böra höjas med minst
            20,000 kronor. Vid det fjärde av de ovan upptagna högre allmänna
            läroverken var beträffande fonder till ett värde av 11,250 kr.
            blott bestämt, att, därest räntan något år ej utdelades, den skulle
            läggas till kapitalet. Reellt sett torde alltså dessa 11,250 kr.
            böra läggas till de ovan nämnda 36,500 kr. varigenom summan av
            oskyddade donationer för nämnda läroverk stiger till närmare 50,000
            kronor. Vid den ovan nämnda realskolan finnes en fond för närvarande
            över- stigande 4,000 kronor, av vilken skall besparas så stort
            belopp, som unge- fär svarar mot en procent om året av kapitalet,
            men besparingen skall an- vändas till nya stipendierum. Själva
            stipendiebeloppen äro alltså oskyddade mot värdeminskning, varför
            fondens kapitalbelopp närmast synes böra läg- gas till de ovan
            nämnda 24,000 kronorna. Ett högre allmänt läroverk i södra Sverige,
            som i övrigt har stora och mot värdeminskning väl skyddade donationer,
            saknar dock bestämmel- ser om sådant skydd för fonder till ett
            belopp av närmare 35,000 kronor. Ungefär motsvarande äro förhållandena
            vid de flesta läroverk. Dock förekomma vid somliga vissa föreskrifter
            beträffande ökning av en del dona- tionsfonder, fast ökningen
            hållits inom så snäva gränser, att den ej mot- svarar behovet.
            -Så finnas vid flera stipendier, som tillhöra ett sydsvenskt läroverk,
            en bestämmelse, att den del av räntan, som överstiger fem procent,
            skall läggas till kapitalet. Ett annat läroverk, som har rätt
            många mot värdeminskning jämförelsevis väl skyddade småfonder,
            har rörande en fond en bestämmelse, att den del av räntan, som
            överstiger 100 kronor om året, skall läggas till kapitalet. Då
            ursprungliga fonden är 2,000 kronor, inne- bär denna bestämmelse
            1 sak detsamma som den nyssnämnda. Dock torde en ränta av mer
            än fem procent vara mindre vanlig vid placering med sådana krav
            på trygghet, som äro nödvändiga för stipendiefonder. Faktiskt
            bli alltså fonder med dylika bestämmelser närmast att räkna som
            oskyddade. Det ligger i sakens natur, att ett stipendiebelopp,
            som i mitten av 1800 talet utgjorde en verksam studiehjälp för
            en mindre bemedlad lärjunge, i våra dar betäcker endast en försvinnande
            del av hans utgifter, därest det alltjämt utgår med samma belopp
            som då. Åtskilliga gamla stipendier ha på detta sätt blivit i
            det närmaste betydelselösa. Vid ett småländskt läro- verk utgå
            nu fyra stipendier med nominellt samma belopp som år 1808. An
            mera typiskt är följande exempel. Ar 1649 testamenterade Malte
            Juel
          </p>
          <pb facs="riksdagen-motions-pdf/data/1921/mot_1921__ak__61/mot_1921__ak__61-004.pdf"/>
          <fw xml:id="i-TsqWUZhVBFy8hoyZMrUxRe">
            8 Motioner i Andra kammaren, Nr 61.
          </fw>
          <p xml:id="i-QERWdzQ6CoDeQEY26mrFqG">
            och Anna Ramel till ett skånskt läroverk en stipendiefond av
            »Ett tusende slette daler», för vilken samma man då kunde köpa
            ett mindre hemman. Årliga räntan skulle delas mellan fyra lärjungar,
            som kunde finnas »skick- liga, flitiga och nyktra». År 1909 hade
            fonden ett värde i vår tids mynt av omkring 250 kronor och avkastade
            trots dåvarande -jämförelsevis höga räntesatser blott 15 kronor
            årligen. Ar 1915 var räntan blott 13 kronor 65 öre. Sedan 1830-talet
            har räntan blott tilldelats en lärjunge. Samma läroverk har ännu
            en dylik donationsruin av något yngre datum, nämligen från början
            av 1700-talet. Emellertid synes detta ha medfört den fördelen,
            att, vare sig föreskrift därom funnits eller ej, vid detta läroverk
            i regel någon del av stipendiefondernas avkastning lagts till
            kapitalen, som därav ej oväsentligt ökats under årens lopp. Jag
            anför några siffror ur årsredo- görelserna år 1910 och 1916. Den
            första uppgiften anger respektive fonds behållning den 1 januari
            1909, den senare samma fonds behållning den 1 januari 1915:
          </p>
          <p xml:id="i-UtBLqWKKNTCV2TKCoS3kwq">
            Kr. 286: 85 Kr. 331: 49 » 645: 19 » 712: 48 » 1O77: 65 » 1,138:
            87 » 871: 49 sö 975: 97 , 3,152: 47 » 3,423: 89 0. 8. V.
          </p>
          <p xml:id="i-Rmi8CQ69z8NgpRPALifmns">
            Ehuru intet tvivel råder, att det initiativ, som här kommit till
            ut- förande, är ytterst lovvärt och gagnande, torde det i många
            fall vara ovisst, om läroverksledningen utan direkt lagstiftning
            i ärendet äger rätt till dylika åtgärder, t. ex. då det föreskrives,
            att »årliga räntan skall tilldelas ett visst antal lärjungar».
            Och även om dylik framsynt förvaltning av stipendie- fonderna
            förekommer vid ett eller ett fåtal läroverk saknas den förvisso
            vid flertalet av dem. Den enda invändning, som synes kunna göras
            mot besparing av en viss mindre”del av räntan, är den, att stipendiernas
            belopp” under några år skulle något minskas för dåvarande innehavarne.
            Utgår man emellertid från en fond av 2,000 kronor, utlånad mot
            5 procent, samt räknar med en besparing av en femtedel av årsräntan
            eller en procent av kapitalet, skulle ett stipendium, som ursprungligen
            utgått med 100 kronor, visserligen för ett år minskas till 80
            kronor. Men redan de närmaste åren skulle samma stipendium oavbrutet
            ökas i serien kr. 80,80, 81.60, 32.40, 83.20, 84 0. s. v., d.
            v. s. på omkring 25 år skulle stipendiet åter vara uppe i 100
            kronor för att sedan oavbrutet ökas om ock med små belopp. Det
            synes, som om den ringa minskning stipendiet skulls lida under
            det första tjugotalet år vore en väl använd försäkringspremie
            mot den värde-
          </p>
          <pb facs="riksdagen-motions-pdf/data/1921/mot_1921__ak__61/mot_1921__ak__61-005.pdf"/>
          <fw xml:id="i-HQzqDTCq6epCfTkfSEV4kw">
            Motioner i Andra kammaren, Nr 61. 9
          </fw>
          <p xml:id="i-VuC9G6tviRhJUboqqLoAvL">
            minskning, för vilken det annars fullkomligt obegränsat skulle
            utsättas, tills det slutligen förr eller senare vissnade ned och
            sjönk till ren betydelselös- het, som på två a tre århundraden
            skett med de ovan omnämnda skånska donationsfonderna och för närvarande
            håller på att ske med en mycket stor del fonder, särskilt äldre,
            på flera håll. Med anledning av vad sålunda anförts, får jag härmed
            föreslå,
          </p>
          <p xml:id="i-FUtkrycfaBGibhVdF2Cn9U">
            att riksdagen ville hos Kungl. Maj:t anhålla, att Kungl. Maj:t
            måtte låta verkställa utredning, huruvida och på vad sätt donationer,
            särskilt sådana, som i egen- skap av premie- och stipendiefonder
            tillhöra de allmänna läroverken, må kunna genom lagstiftning skyddas
            mot av penningvärdets fall förorsakad värdeminskning.
          </p>
          <p xml:id="i-LxzqYcsMAZjGXnzGJCRztH" type="date">
            Stockholm den 15 januari 1921.
          </p>
          <div xml:id="i-2JJAxKeQhFuGA1GL37VT8j" type="signatureBlock">
            <list xml:id="i-PDc6Qd7PixisjSggW92E5N">
              <item xml:id="i-6uJsfXDEJA2Caj7ckwVaUJ" who="i-SKeNWqaodDskJWp4b2SKPZ" type="signature">
                Jakob Pettersson
              </item>
            </list>
          </div>
          <p xml:id="i-DVKHtPKV7Nwex5s2Lk2Nnq">
            Bihang till riksdagens protokoll 1921. 4 saml. 20 häft. (Nr 60—61)
            2
          </p>
        </div>
      </div>
    </body>
  </text>
</TEI>
