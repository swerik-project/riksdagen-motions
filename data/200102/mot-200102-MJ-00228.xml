<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0228/mot_200102_MJ_0228-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            50
          </p>
          <p>
            2001/02 mnr: MJ228 pnr: c394
          </p>
          <p>
            Motion till riksdagen 2001/02:MJ228
          </p>
          <p>
            av Eskil Erlandsson m.fl. (c)
          </p>
          <p>
            Allmän jakt på skarv
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att reducera skarvbeståndet.
          </p>
          <p>
            Motivering
          </p>
          <p>
            Skarvproblemet breder ut sig, nu i allt större delar av vårt
            land. Såväl vid våra kuster som invid sjöar i inlandet har skarvgisslet
            ökat markant de senaste åren. Från tid till annan blir en ny ö
            ödelagd och steril av skarvar. Skarvarna tar inte hänsyn till
            att områden är naturreservat. De tar inte hänsyn till något. Bit
            för bit och undan för undan tillåts skarven breda ut sig, ödelägga
            öar och utradera fisket. Såväl i vårt land som i övriga Europa
            har utbredningen av mellanskarv ökat explosionsartat. I Sverige
            har ökningen varit störst i Kalmar län, men den geografiska expansionen
            är nu stor även i övriga delar av landet, också vid sjöar i inlandet
            som t ex sjön Bolmen. Så kan det inte få fortsätta. Allmän jakt
            på mellanskarv bör införas. Det svenska beståndet av skarv uppgår
            nu till 20.000-30.000 häckande par. De beräknas konsumera 3.000-4.000
            ton fisk per år. Det europeiska beståndet uppskattas till storleksordningen
            200.000 par. Ökningstakten i Sverige har varit extremt snabb sedan
            1980. Denna ökning av skarv i Sverige har lett till ett stort
            antal klagomål om att skarvarna gör skada på fiskbestånden, skapar
            andra olägenheter för fisket och förstör skogen på de öar där
            de häckar. Friluftslivet, turismen samt inte minst de skyddsvärda
            naturområden som ofta finns invid vatten påverkas dessutom på
            ett påtagligt negativt sätt. Inom stora delar av den svenska skärgården
            är skarven numera en av de vanligaste fågelarterna. Det är synnerligen
            svårförståeligt att allmän jakttid inte medges för en fågel som
            förekommer i mycket stort och ständigt ökande
          </p>
          <pb facs="riksdagen-motions-pdf/data/200102/mot_200102_MJ_0228/mot_200102_MJ_0228-0002.pdf"/>
          <p>
            2001/02:MJ228
          </p>
          <p>
            51
          </p>
          <p>
            antal. När bestämmelser inom det jordnära område som jakt och
            viltvård utgör inte kan förstås och inte heller har någon verklighetsbakgrund
            är risken påtaglig att respekten för lagstiftningen på det jaktliga
            området urholkas. En allmän jakttid bör därför medges på skarv.
            Detta måste anses fullt berättigat då fågeln aldrig varit talrikare
            än den är nu. Det är angeläget att åtgärder nu snabbt vidtas för
            att reducera skarvstammen. Detta bör ges regeringen till
          </p>
          <p>
            känna.
          </p>
          <p>
            Stockholm den 27 september 2001
          </p>
          <p>
            Eskil Erlandsson (c) Agne Hansson (c) Lena Ek (c)
          </p>
        </div>
      </div>
    </body>
  </text>
</TEI>
