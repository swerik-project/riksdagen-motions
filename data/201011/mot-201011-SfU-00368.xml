<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00368">
  <teiHeader>
    <fileDesc>
      <titleStmt>
        <title>Migrationspolitik</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Migrationspolitik</title>
          <idno type="rdwebb">GY02Sf368</idno>
          <rs type="number">Sf368</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf368/text</ref>
          <ref type="dokument_url_html">http://data.riksdagen.se/dokument/GY02Sf368</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf368</ref>
          <ref type="doc">http://data.riksdagen.se/fil/8929591F-CD49-46D3-A26F-AB76936B32CB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DnBa4v7Y4ScxU1yuQMsjnw" type="signed"/>
        <correspContext corresp="i-DnBa4v7Y4ScxU1yuQMsjnw">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-5K1uJ4j8Q3KGWyqcXo8NxN" type="numbering">
          <date when="2010-10-29"/>
        </correspAction>
        <correspAction xml:id="i-R5zY7CP6Xzre4LPsnUJkZX" type="submission">
          <date when="2010-10-27"/>
        </correspAction>
        <correspAction xml:id="i-CQFhGNRJUTPkPwSUGi8bV4" type="transfer">
          <date when="2010-10-27"/>
        </correspAction>
        <correspAction xml:id="i-9hrbPa4SCbWPChFXHdq79w" type="assigned"/>
        <correspContext corresp="i-9hrbPa4SCbWPChFXHdq79w">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-H56189Kgq5QSHJk4MFbcMG" type="motBody">
        <div xml:id="i-59r74K4wF8k2u7CnCvyBTB" type="TOC">
          <head xml:id="i-XdgVA2daMpNQeckyh7stCs">
            Innehållsförteckning
          </head>
          <list xml:id="i-TuhjBB8jMebhj8kyqyrmQS">
            <item xml:id="i-BZKi5MmowNvgHddjjzWR2V">
              Förslag till riksdagsbeslut 2
            </item>
            <item xml:id="i-JzCHiZgyynoT4Bp8AY5TUN">
              Bakgrund 5
            </item>
            <item xml:id="i-LBNExoSyVCWEywhX1KYvSG">
              Inledning 5
            </item>
            <item xml:id="i-UhKUoY3SLKmTKy6c7TCLLh">
              Svensk asyl- och flyktingpolitik 6
            </item>
            <item xml:id="i-M1yHnbUXs3S8vu21fATGex">
              Asylprocessen och utlänningslagen 6
            </item>
            <item xml:id="i-Sg3skRFGV3qtfm9P97Bnty">
              Flyktingpolitiken inom EU 9
            </item>
            <item xml:id="i-MT4pVYe6PQv1pKLQtM9Hj7">
              Anhöriginvandring 10
            </item>
            <item xml:id="i-TVUG5cK37Au23bYwbBsqzF">
              Arbetskraftsinvandring 11
            </item>
            <item xml:id="i-YA5zLywTf3JMe9C3LLBwg7">
              Papperslösa 12
            </item>
          </list>
        </div>
        <div xml:id="i-JRDMcJD6J77e31LuHRSE7i" type="motProposal" subtype="förslag">
          <head xml:id="i-XuBdghn45nVaueb51C82DF">
            Förslag till riksdagsbeslut
          </head>
          <list xml:id="i-QoAdmTRdhWN8ymDkBNEL7U" style="ol">
            <item xml:id="i-JEY1gUjZeSas1zqarBatq8">
              Riksdagen tillkännager för regeringen som sin mening vad som
              anförs i motionen om att verka för att EU:s medlemsstater följer
              UNHCR:s rekommendationer angående förföljelse på grund av kön
              och sexuell läggning, barns egna asylskäl samt begreppen väpnad
              konflikt och svåra inre motsättningar.
            </item>
            <item xml:id="i-6L6NEQpSjZgTJghZQYqvkK">
              Riksdagen begär att regeringen genomför en översyn av asylprocessen
              i syfte att se till att nödvändiga förbättringar av rättssäkerheten
              genomförs så att bl.a. kvaliteten hos Migrationsverkets landinformation
              förbättras liksom domstolarnas förståelse av denna information.
            </item>
            <item xml:id="i-CCYMC8j1a8RqjTBcVQ9YtA">
              Riksdagen begär att regeringen genomför en översyn av asylprocessen
              i syfte att se till att nödvändiga förbättringar av rättssäkerheten
              genomförs så att bl.a. förändringar görs för att förbättra tillgången
              till auktoriserade tolkar i alla instanser.
            </item>
            <item xml:id="i-EA8ij4FBwjgybmwWnZhEr">
              Riksdagen begär att regeringen genomför en översyn av asylprocessen
              i syfte att se till att nödvändiga förbättringar av rättssäkerheten
              genomförs så att bl.a. domstolarna bättre än i dag lever upp till
              reglerna om muntlig förhandling.
            </item>
            <item xml:id="i-8oPiqjajWQCa476hTvNn7j">
              Riksdagen begär att regeringen genomför en översyn av asylprocessen
              i syfte att se till att nödvändiga förbättringar av rättssäkerheten
              genomförs så att bl.a. förordnandet av offentliga biträden flyttas
              från Migrationsverket.
            </item>
            <item xml:id="i-XpDiKETWFubECtZkGaNWhU">
              Riksdagen begär att regeringen genomför en översyn av asylprocessen
              i syfte att se till att nödvändiga förbättringar av rättssäkerheten
              genomförs så att bl.a. inrättandet av en migrationsdomstol för
              överklagandeärenden i norra delen av landet övervägs.
            </item>
            <item xml:id="i-BczPqCGSREVYXtgYejHxmV">
              Riksdagen begär att regeringen genomför en översyn av utlänningslagen
              för att tydliggöra begreppet väpnad konflikt enligt vad som anförs
              i motionen.
            </item>
            <item xml:id="i-9CpCvNT3Q2dUtA3ZnWdMjN">
              Riksdagen begär att regeringen genomför en översyn av utlänningslagen
              för att tydliggöra begreppet svåra inre motsättningar i hemlandet
              i syfte att göra det mindre restriktivt.
            </item>
            <item xml:id="i-D2dw5NAitXdgs5TK3k5hZS">
              Riksdagen begär att regeringen genomför en översyn av utlänningslagen
              för att granska tillämpningen av utvidgningen av flyktingbegreppet
              till att omfatta förföljelse på grund av kön och sexuell läggning
              samt att göra nödvändiga förtydliganden av utlänningslagen.
            </item>
            <item xml:id="i-7oZmtV7eUktaiuSpHCvF8S">
              Riksdagen begär att regeringen genomför en översyn av utlänningslagen
              för att vidga begreppet synnerligen ömmande omständigheter i utlänningslagen
              och därvidlag överväga en ändring till särskilt ömmande omständigheter.
            </item>
            <item xml:id="i-3YDw4giFEA19ZNhKYfXzss">
              Riksdagen begär att regeringen genomför en översyn av utlänningslagen
              för att mildra nuvarande praxis i ärenden som rör barn och unga
              och se till att apatiska barn inte avvisas.
            </item>
            <item xml:id="i-9rGpQmD8PtTff8c98tSKEa">
              Riksdagen begär att regeringen genomför en översyn av utlänningslagen
              för att förändra reglerna för förvarstagande enligt vad som anförs
              i motionen.
            </item>
            <item xml:id="i-HwxYAYqUDJgzHRK6FXRVW6">
              Riksdagen tillkännager för regeringen som sin mening vad som
              anförs i motionen om en översyn av ersättningssystemet för asylsökande
              i syfte att stärka de ekonomiska villkoren för asylsökande.
            </item>
            <item xml:id="i-8F7qgb8tzHhdkRxJikGUWF">
              Riksdagen tillkännager för regeringen som sin mening vad som
              anförs i motionen om att verka för att i Dublinförordningen införa
              de förändringar som föreslagits från EU-kommissionen angående
              familjeåterförening, offentligt biträde och begäran att överföringar
              ska upphöra.
            </item>
            <item xml:id="i-GgTs33hApf2N6sy7EdCcJM">
              Riksdagen tillkännager för regeringen som sin mening vad som
              anförs i motionen om att regeringen i EU bör verka för att värna
              asylrätten och motverka en restriktiv utveckling av den gemensamma
              flyktingpolitiken.
            </item>
            <item xml:id="i-4txMRjsm4sU1J5ABETExFU">
              Riksdagen tillkännager för regeringen som sin mening vad som
              anförs i motionen om att granska och förändra verksamheten i EU:s
              gränsövervakningsbyrå Frontex. 1
            </item>
            <item xml:id="i-TP5urWfFJ9SQjt27cG6w6j">
              Riksdagen tillkännager för regeringen som sin mening vad som
              anförs i motionen om att Sverige inte ska delta i sådan Frontexverksamhet
              som riskerar att kränka asylrätten. 1
            </item>
            <item xml:id="i-37HsnTk2V3BDXtiVehDqM8">
              Riksdagen tillkännager för regeringen som sin mening vad som
              anförs i motionen om att utreda hur en procedur för utfärdande
              av asylvisum vid svenska beskickningar kan utformas.
            </item>
            <item xml:id="i-AtWwg3g71aFAMT9F3tUckW">
              Riksdagen tillkännager för regeringen som sin mening vad som
              anförs i motionen om att regeringen bör verka för ett enklare
              och mindre restriktivt regelverk för besöksvisum.
            </item>
            <item xml:id="i-VRAjJNzYLLNVeUPLG5C1ba">
              Riksdagen tillkännager för regeringen som sin mening vad som
              anförs i motionen om att regeringen bör verka för att fler EU-länder
              tar emot personer för vidarebosättning.
            </item>
            <item xml:id="i-8hej3d8oxzn5Wx77CLMyzn">
              Riksdagen tillkännager för regeringen som sin mening vad som
              anförs i motionen om att utveckla Dublinsamarbetet så att överföringar
              inte sker till EU-länder som inte kan garantera rättssäkerheten
              eller godtagbara och tillräckliga mottagningsförhållanden till
              dess att dessa förhållanden har förbättrats.
            </item>
            <item xml:id="i-6ah5x67wn5yb391Qn3wmdg">
              Riksdagen tillkännager för regeringen som sin mening vad som
              anförs i motionen om ett förtydligande i utlänningslagen för att
              betona möjligheten att göra undantag från huvudregeln om att söka
              uppehållstillstånd vid anknytning från hemlandet.
            </item>
            <item xml:id="i-Rr34zxpCaxhaTZJmnQXxdM">
              Riksdagen tillkännager för regeringen som sin mening vad som
              anförs i motionen om att genomföra en översyn av reglerna för
              anhöriginvandring.
            </item>
            <item xml:id="i-7KE1T3gPXNpzqLwg4XLTkZ">
              Riksdagen begär att regeringen återkommer med förslag om att
              avskaffa försörjningskravet vid anhöriginvandring enligt vad som
              anförs i motionen.
            </item>
            <item xml:id="i-EVdA7u7rFzTqpRohNPhmu8">
              Riksdagen tillkännager för regeringen som sin mening vad som
              anförs i motionen om att följa upp de genomförda regeländringarna
              angående arbetskraftsinvandring så att ordning och reda upprätthålls
              på arbetsmarknaden och så att asylrätten inte urholkas.
            </item>
            <item xml:id="i-TL7yxeFejB4Tqf5GERYJjH">
              Riksdagen begär att regeringen utreder förutsättningarna för
              att tillträda FN:s migrantarbetarkonvention och verkar internationellt
              för dess implementering. 2
            </item>
            <item xml:id="i-DAeyZKe7fqrFSjT9wo9e8K">
              Riksdagen begär att regeringen återkommer med förslag om att
              avkriminalisera arbete utan arbetstillstånd enligt vad som anförs
              i motionen.
            </item>
            <item xml:id="i-ALygYWgr1jcBhVindizAPP">
              Riksdagen tillkännager för regeringen som sin mening vad som
              anförs i motionen om att införa en skadeståndsskyldighet för arbetsgivare
              som utnyttjar personer utan uppehållstillstånd.
            </item>
            <item xml:id="i-15gECQsmnJqWNHkEmkYFbE">
              Riksdagen begär att regeringen återkommer med förslag om asylsökande,
              gömda och papperslösa barns rätt till skolgång på samma villkor
              som bosatta barn.
            </item>
          </list>
          <p xml:id="i-ECSkWBQLGsX9L1dvEAapSv">
            1 Yrkandena 16 och 17 hänvisade till JuU.
          </p>
          <p xml:id="i-QFTYNmb6dBEdpJ23cRPacH">
            2 Yrkande 26 hänvisat till AU.
          </p>
        </div>
        <div xml:id="i-K9yQeTYSjTgDzM5WW6NmNb" type="motContent">
          <head xml:id="i-XtPHQBcKiaY6Gt4PjzuBYx" type="h1">
            Bakgrund
          </head>
          <p xml:id="i-9NKoLDdftbd31gRM28k73U">
            Denna motion bygger på den rödgröna överenskommelse om migrationspolitik
            som Vänsterpartiet lade fram gemensamt med Socialdemokraterna
            och Miljöpartiet i slutet på föregående mandatperiod. För att
            anpassa överenskommelsen till det format som krävs av en riksdagsmotion
            har vissa justeringar gjorts; i övrigt är texten intakt.
          </p>
          <p xml:id="i-NTZVtqbH5KCyvkDaqjbHo1">
            Överenskommelsen tar inte upp alla frågor på området och så inte
            heller den här motionen. Vänsterpartiets egna förslag om flyktingamnesti,
            ändringar i tvåårsregeln samt vård till gömda och papperslösa
            återfinns i separata motioner: 2010/11:Sf251 Amnesti , 2010/11:Sf253
            Tvåårsregeln och 2010/11:Sf252 Rätten till vård . Ytterligare
            andra delar av Vänsterpartiets flykting- och migrationspolitik
            som inte finns med i den rödgröna överenskommelsen återfinns i
            förra årets motion 2009/10:Sf211 Flykting- och immigrationspolitiken
            .
          </p>
          <head xml:id="i-37Cs33DYBWFjDPs3qwp1DP" type="h1">
            Inledning
          </head>
          <p xml:id="i-LYfLrzTE8WKGk9suZRxpZy">
            Att människor av olika skäl flyttar mellan länder är en naturlig
            process som ställer naturliga krav på samhället och som tillför
            nya erfarenheter och kunskaper. Anledningarna till att en individ
            migrerar kan vara många och sammansatta. Det kan bl.a. handla
            om fattigdom, miljöförstöring, klimatförändring, krig, förtryck
            eller förföljelse i hemlandet.
          </p>
          <p xml:id="i-7BL7hLw3VMHPHHHa3Ub7oJ">
            Migrationen i världen ökar och Sverige är en del av den utvecklingen.
            Under de senaste 25 åren har antalet människor som flyttar till
            ett annat land i världen fördubblats och uppgår i dag till ca
            200 miljoner.
          </p>
          <p xml:id="i-SuHLeYcubJsgG6Nje9By7n">
            Eftersom antalet kvinnor bland migranterna ökat kraftigt bör
            deras situation särskilt uppmärksammas. Migration kan för många
            kvinnor vara en dörr till ett tryggare liv där de bättre kan använda
            sin kunskap och förmåga, men kan i sina värsta former innebära
            att de tvingas leva som flyktingar, bli offer för människohandel
            eller jobba under slavliknande förhållanden.
          </p>
          <p xml:id="i-QcqsgJVVN3TNxL5qSa99UJ">
            När människor flyttar sprids kunskap, nätverk växer och nya möjligheter
            uppstår. Sverige är i sig ett tydligt exempel på att den kunskap,
            arbetskraft och mångfald som har kommit hit har haft stor betydelse
            för svensk tillväxt och utveckling. Men migration kan också innebära
            stora utmaningar, såväl för de människor som flyttar som för de
            länder de lämnar eller flyttar till. Rätten till asyl handlar
            i grund och botten om solidaritet mellan folken över landgränserna.
            Asylprövningen ska göras genom en ordning som bygger på en rättvis,
            rättssäker och individuell prövning, som står i överensstämmelse
            med internationella konventioner, av den enskildes skäl för uppehållstillstånd.
          </p>
          <p xml:id="i-2kV9cqmD1L7mW6LBQzsnLv">
            Vi står bakom principen om att Sverige ska ha en reglerad invandring,
            och avser med det att det ska finnas regler för vem som har rätt
            att bosätta sig och vistas i landet. Med begreppet reglerad invandring
            avser vi självklart inte att det kan sättas ett uttryckligt tak
            för hur många som kan ges uppehållstillstånd i landet.
          </p>
          <p xml:id="i-FUExD7ug8Z8KVJmJ3WHWS9">
            Rätten att få skydd undan förföljelse är en individuell mänsklig
            rättighet och får inte tillåtas påverkas av konjunktur eller arbetskraftsbehov.
            Asylrätten ska stå i överensstämmelse med internationella konventioner.
            Den förutsätter att alla länder som har undertecknat FN:s flyktingkonvention
            har en öppen dörr för människor i behov av skydd och att de kan
            erbjuda en rättssäker prövning av asylskälen samt ett värdigt
            mottagande.
          </p>
          <head xml:id="i-5oR1VKXMgJUT5WAWwNr7oB" type="h1">
            Svensk asyl- och flyktingpolitik
          </head>
          <p xml:id="i-H6KdFc5AC6H1G7u1jpSAjD">
            Ett lands asyl- och flyktingpolitik kan sägas vara en slags värdemätare
            för dess inställning till försvaret av mänskliga rättigheter.
            För att försvara dessa grundläggande rättigheter krävs ett tydligt
            politiskt ansvarstagande.
          </p>
          <p xml:id="i-SZp661Jwqv8bMxrL23UBKU">
            För att förebygga att människor ska behöva bryta upp från sitt
            hemland och söka fristad i ett annat land krävs en tydlig linje
            när det gäller fattigdomsbekämpning, global rättvisa och i arbetet
            mot klimatförändringarna, liksom att inte bidra till militär upprustning
            och konflikter.
          </p>
          <p xml:id="i-XWbkuKE5L4XwBpZgAQFgUV">
            Vår flyktingpolitik ska vara en politik som tar ansvar för att
            värna asylrätten i Sverige såväl som internationellt. Solidaritet,
            humanitet och rättvisa ska vara ledord. Varje ärende ska avgöras
            individuellt. Barns bästa ska ha en verklig innebörd och asylprocessen
            ska utmärkas av rättssäkerhet och ansvarstagande. För att åstadkomma
            detta måste politiken ändra inriktning.
          </p>
          <head xml:id="i-9FF4wun2TvDJrvhgZccQgt" type="h1">
            Asylprocessen och utlänningslagen
          </head>
          <p xml:id="i-Ac97ubs9PMM4UcQgcL8pdJ">
            Socialdemokraterna, Miljöpartiet och Vänsterpartiet arbetade
            hårt under mandatperioden 20022006 för att stärka rättssäkerheten
            i den svenska asylprocessen. Tillsammans arbetade vi fram en ny
            utlänningslag och en ny rättsordning för asylärenden. Genom denna
            nya instans- och processordning har överklagandena av asylärenden
            flyttats över till vanliga domstolar. Härigenom har en rad nödvändiga
            förbättringar för ökad insyn och öppenhet i asylprocessen genomförts.
          </p>
          <p xml:id="i-LjSQ2URseszsiXfGptgvZR">
            Samtidigt med den nya rättsordningen tillkom en ny utlänningslag
            med vidgade möjligheter att få uppehållstillstånd av flyktingskäl.
            Dessutom har förföljelse på grund av kön och sexuell läggning
            införlivats i flyktingbegreppet, och barns egna asylskäl avsågs
            genom en förtydligad barnbestämmelse i den nya lagen tillmätas
            särskild betydelse.
          </p>
          <p xml:id="i-8xCe5QJUuSgcBuN1kfQXMp">
            Trots dessa förbättringar finns problem med nuvarande hantering
            av den svenska utlänningslagen och en alltför hård praxis har
            utvecklats.
          </p>
          <p xml:id="i-Dby52eshH5ofELMNB8W57W">
            Detta har bl.a. fått till följd att personer som söker skydd
            i Sverige undan krigshärdar eller länder med svåra inre motsättningar
            i dag inte beviljas uppehållstillstånd. Migrationsöverdomstolens
            vidgning av hur begreppet väpnad konflikt tolkas är välkommen.
            Dock behöver begreppet ytterligare förtydligas i lagstiftningen
            så att det motsvarar dess folkrättsliga innebörd. Den som flyr
            undan väpnad konflikt eller svåra inre motsättningar har rätt
            till skydd i Sverige. Vidare bör Sverige arbeta för att UNHCR:s
            rekommendationer i dessa frågor ska följas av alla EU:s medlemsstater.
            Detta bör riksdagen som sin mening ge regeringen till känna.
          </p>
          <p xml:id="i-hSxdywN5B7RHsJQrLsn8z">
            Vidare har utvidgningen av flyktingbegreppet till att omfatta
            förföljelse på grund av kön och sexuell läggning inte fått den
            effekt som var avsedd. Det gäller kvinnor som utsätts för människohandel,
            kvinnor som riskerar att utsättas för hedersrelaterat våld i hemlandet,
            personer som riskerar att förföljas för sin sexuella läggning
            och människor med välgrundad fruktan för könsrelaterad förföljelse.
            Fortfarande görs referenser i beslut till att man kan avvisas
            trots risk för förföljelse om man bara inte öppet visar sin sexuella
            läggning, vilket är oacceptabelt.
          </p>
          <p xml:id="i-9A1BnD197T6m4PeaWLqj1r">
            Dessutom har bestämmelsen om synnerligen ömmande omständigheter,
            som ersatte den tidigare bestämmelsen om humanitära skäl, kommit
            att tolkas restriktivt och en alltför hård praxis, som av många
            betraktas som inhuman, har utvecklats när det gäller bl.a. apatiska
            barn och andra med livshotande sjukdomstillstånd.
          </p>
          <p xml:id="i-GsGEUP3uUJBFLX1ZYhVZeQ">
            Riksdagen anförde vid antagandet av gällande utlänningslag följande:
            Utskottet vill framhålla att någon skärpning i förhållande till
            nuvarande tillämpning inte är avsedd. Beträffande prövningen av
            ärenden som rör barn är syftet med förslaget tvärtom, vilket regeringen
            särskilt anger, att mildra nuvarande praxis så att portalparagrafen
            får det genomslag som avsågs redan när bestämmelsen infördes.
            Dessa uttalanden har inte fått avsedd effekt, varför en skyndsam
            förändring av lagstiftningen är nödvändig på en rad punkter.
          </p>
          <p xml:id="i-8n9eJ2knRRD89G8tb6X6hU">
            Mot bakgrund av det ovanstående bör regeringen genomföra en översyn
            av asylprocessen med syfte att se till att nödvändiga förbättringar
            av rättssäkerheten genomförs så att bl.a.
          </p>
          <list xml:id="i-X96Pqi3TJY4s2bJaboXLHG" style="ul">
            <item xml:id="i-WJGFTryvMJUmS8A9nPp5VF">
              kvaliteten på landinformation hos Migrationsverket förbättras
              liksom domstolarnas förståelse av denna information. Detta bör
              riksdagen begära.
            </item>
            <item xml:id="i-8zxFavaRhmoGEYEvAGUMKc">
              förändringar görs för att förbättra tillgången till auktoriserade
              tolkar i alla instanser. Detta bör riksdagen begära.
            </item>
            <item xml:id="i-cer1LBBWm7ceTc2dU71Vz">
              domstolarna bättre än i dag lever upp till reglerna om muntlig
              förhandling. Detta bör riksdagen begära.
            </item>
            <item xml:id="i-3YFY4EhvbChsNKyHZZqspw">
              förordnandet av offentliga biträden flyttas från Migrationsverket.
              Detta bör riksdagen begära.
            </item>
            <item xml:id="i-Sdn2YjGFFKwRe57DgAKVVm">
              inrättandet av en migrationsdomstol för överklagandeärenden i
              norra delen av landet övervägs. Detta bör riksdagen begära.
            </item>
          </list>
          <p xml:id="i-4vD5urxJ3fmweKcZJG9VLi">
            Vidare bör regeringen mot bakgrund av det ovan anförda genomföra
            en översyn av utlänningslagen för att
          </p>
          <list xml:id="i-8MV89WoQ166AXWj7L9UadK" style="ul">
            <item xml:id="i-B9xUGtJMMDp3wMuyG9NmVV">
              tydliggöra begreppet väpnad konflikt i utlänningslagen så att
              det fullt ut motsvarar dess folkrättsliga innebörd och ger den
              som flyr undan krig skydd i Sverige. Detta bör riksdagen begära.
            </item>
            <item xml:id="i-SUphiHMEfBsbdLUH5JzjkD">
              tydliggöra begreppet svåra inre motsättningar i hemlandet i syfte
              att göra det mindre restriktivt. Detta bör riksdagen begära.
            </item>
            <item xml:id="i-NFTaonGkbnsJR3RJKWvEZY">
              granska tillämpningen av utvidgningen av flyktingbegreppet till
              att omfatta förföljelse på grund av kön och sexuell läggning samt
              att göra nödvändiga förtydliganden av utlänningslagen. Detta bör
              riksdagen begära.
            </item>
            <item xml:id="i-ExwKj79M9oL4c1gNy7Sc2F">
              vidga begreppet synnerligen ömmande omständigheter i utlänningslagen
              och därvidlag överväga en ändring av begreppet till särskilt ömmande
              omständigheter. Detta bör riksdagen begära.
            </item>
            <item xml:id="i-4jDx3ZTQQBMXwSZ83uMFyh">
              mildra nuvarande praxis i ärenden som rör barn och unga och se
              till att apatiska barn inte avvisas. Detta bör riksdagen begära.
            </item>
            <item xml:id="i-MQrhKPoTYNuZ55WWVSp7Ko">
              förändra reglerna för förvarstagande i utlänningslagen för att
              tydliggöra att det ska ske endast i undantagsfall, och att förvarstagandet
              ska vara tidsbegränsat till 3 månader samt att det inte ska vara
              möjligt att ta barn i förvar. I synnerliga fall, såsom då den
              förvarstagne uppenbart och medvetet försvårar processen, ska förvarstagandet
              kunna förlängas en gång med ytterligare 3 månader om domstol så
              beslutar. Detta bör riksdagen begära.
            </item>
          </list>
          <p xml:id="i-WkMvLouPymHgWkm8kfgfcf">
            Regeringen bör även genomföra en översyn av ersättningssystemet
            för asylsökande i syfte att stärka de ekonomiska villkoren för
            den asylsökande. Detta bör riksdagen som sin mening ge regeringen
            till känna.
          </p>
          <head xml:id="i-MaXeHRr63q3fgyTUPpSADB" type="h1">
            Flyktingpolitiken inom EU
          </head>
          <p xml:id="i-UEjnHGPquUE4u9uiujLkEz">
            I och med Lissabonfördraget ska EU utveckla en gemensam asyl-
            och invandringspolitik. Den ska bestå av enhetliga regler snarare
            än minimiregler genom ordinarie lagstiftningsförfarande. Det är
            viktigt att den fortsatta harmoniseringsprocessen, snarare än
            hittills, innebär förbättringar angående skydd och mottagande
            av flyktingar inom EU. Systemet med miniminivåer kan snarast sägas
            ha inneburit en dragning nedåt rättssäkerhetsmässigt och humanitärt.
            Detta tillsammans med den betydligt hårdare gränskontrollen längs
            EU:s yttergränser riskerar att pressa människor att ta allt större
            risker för att försöka ta sig hit och tvingar människor i händerna
            på människosmugglare. Vi vill skapa lagliga vägar för människor
            att komma till EU för att söka asyl.
          </p>
          <p xml:id="i-CSZFyJFf4FatrHTqaqQLFu">
            Vi vill aktivt arbeta för ett förbättrat flyktingmottagande i
            alla EU-länder. Bland annat tar alltför få EU-länder sitt ansvar
            för att ta emot flyktingar för vidarebosättning (kvotflyktingar).
            Sverige ska fortsätta vara ett föredöme för andra EU-länder på
            detta område men måste påverka EU att bättre svara upp mot att
            ge skydd åt de människor som finns i UNHCR:s flyktingläger.
          </p>
          <p xml:id="i-PBPsewuYs1FcgN6hq9TtRD">
            Vi anser vidare att EU-kommissionens förslag till förtydligande
            av Dublinförordningen är ett bra initiativ. Sverige bör därför
            driva på för att kommissionens förslag till förändringar om dels
            möjligheten till familjeåterförening, dels den utökade möjligheten
            till offentligt biträde, dels att begäran om att överföringar
            enligt Dublinförordningen tillfälligt ska kunna upphöra ska införas
            i Dublinförordningen. När det gäller det sistnämnda är det vidare
            viktigt att möjligheten till undantag inte missbrukas för att
            undvika nödvändiga förbättringar i nationell lagstiftning för
            att garantera rättssäkerhet och goda mottagningsförhållanden.
            Detta bör riksdagen som sin mening ge regeringen till känna. Sverige
            ska tydligt motverka en restriktiv utveckling av den gemensamma
            flyktingpolitiken inom EU och verka för att politiken ska ändra
            inriktning för att värna asylrätten.
          </p>
          <p xml:id="i-UZH4NLMasV9EAu8DHSrWgb">
            Mot bakgrund av detta bör regeringen inom EU verka för att värna
            asylrätten och motverka en restriktiv utveckling av den gemensamma
            flyktingpolitiken. Detta bör riksdagen som sin mening ge regeringen
            till känna.
          </p>
          <p xml:id="i-V8Ycba5aq9zTCYmAxWkAYZ">
            Regeringen bör vidare verka för att verksamheten i EU:s gränsövervakningbyrå
            Frontex granskas och förändras på ett djupgående sätt så att både
            asylrätten och skyldigheten att bistå skeppsbrutna och rädda liv
            ingår som en uttrycklig del av dess mandat och så att UNHCR ges
            förutsättningar att medverka vid Frontex samtliga operationer.
            Detta bör riksdagen som sin mening ge regeringen till känna. Sverige
            ska inte delta i sådan Frontexverksamhet som riskerar att kränka
            asylrätten. Detta bör riksdagen som sin mening ge regeringen till
            känna.
          </p>
          <p xml:id="i-NcXtTGZYy1FertsCwAwUMp">
            Regeringen bör utreda hur en procedur för utfärdande av asylvisum
            vid svenska beskickningar kan utformas som ett komplement till
            det traditionella sättet att söka asyl. Detta bör riksdagen som
            sin mening ge regeringen till känna.
          </p>
          <p xml:id="i-B2aXVZheNLWNDGzaR5k9bP">
            Regeringen bör verka för ett enklare och mindre restriktivt regelverk
            när det gäller besöksvisum och säkerställa att personer från länder
            från vilka det tidigare funnits en s.k. avhoppsrisk, eller där
            det utbrutit konflikter under handläggningsförfarandet, inte ska
            ha sämre möjligheter än andra att beviljas inresa i Sverige. Detta
            bör riksdagen som sin mening ge regeringen till känna.
          </p>
          <p xml:id="i-QRJcXnx5NaKu6PCZSW4u21">
            Regeringen bör verka för att fler EU-länder tar emot personer
            för vidarebosättning utan att rätten och möjligheterna att söka
            asyl på andra vägar inskränks. Detta bör riksdagen som sin mening
            ge regeringen till känna.
          </p>
          <p xml:id="i-5U62w9AeFm9STxj9CfQ6JD">
            Regeringen bör verka för att utveckla Dublinsamarbetet så att
            överföringar inte sker till EU-länder som inte kan garantera rättssäkerheten
            eller godtagbara och tillräckliga mottagningsförhållanden till
            dess att dessa förhållanden har förbättrats. Detta bör riksdagen
            som sin mening ge regeringen till känna.
          </p>
          <head xml:id="i-SHeg2Wm7q4twfLpKxwhpxp" type="h1">
            Anhöriginvandring
          </head>
          <p xml:id="i-GXiJYErk5PovyixzPspGVG">
            En stor del av den invandring som sker till Sverige sker genom
            anhöriginvandring. De regler som sedan 1997 gäller för familjeanknytning
            omfattar makar, sambopar, registrerade partner och barn under
            18 år. I undantagsfall kan även en nära anhörig över 18 år beviljas
            uppehållstillstånd av familjeanknytningsskäl, om s.k. hushållsgemenskap
            kan klargöras.
          </p>
          <p xml:id="i-XmJiHBd2o6LJg3769FTT8T">
            Dessa regler har inneburit en rad problem, bl.a. när det gäller
            tillämpningen av 18-årsregeln på barn som uppnått denna ålder
            under ärendets handläggning. Dessutom saknas en s.k. sista-länken-bestämmelse
            som kan ge åldrade föräldrar möjlighet att återförenas med vuxna
            barn. Försörjningskrav vid anhöriginvandring infördes under förra
            mandatperioden av den borgerliga regeringen trots att det mött
            förödande kritik, bl.a. för att försörjningskrav försvårar nyanländas
            förutsättningar till rehabilitering och integrering i det svenska
            samhället.
          </p>
          <p xml:id="i-SxW46KC7w1PNFJPDzqUhg5">
            Vidare vill vi göra ett förtydligande i utlänningslagen för att
            betona möjligheten att göra undantag från huvudregeln om att söka
            uppehållstillstånd vid anknytning från hemlandet om sökanden har
            barn i Sverige, om kvinnan i förhållandet är gravid, om sökanden
            varit gift eller sambo viss tid eller om svår sjukdom föreligger.
          </p>
          <p xml:id="i-Q1zZpkYcAMqQpgwdgTpVjN">
            Regeringen bör genomföra ett förtydligande i utlänningslagen
            för att betona möjligheten att göra undantag från huvudregeln
            om att söka uppehållstillstånd vid anknytning från hemlandet om
            vissa villkor är uppfyllda enligt ovan. Detta bör riksdagen som
            sin mening ge regeringen till känna.
          </p>
          <p xml:id="i-hm8hYGWbBNvLVykDeN55r">
            Regeringen bör vidare genomföra en översyn av reglerna för anhöriginvandring
            med utgångspunkt i den tidigare Anhörigkommitténs förslag avseende
            bl.a. bestämmelser om hushållsgemenskap och sista-länken. Detta
            bör riksdagen som sin mening ge regeringen till känna.
          </p>
          <p xml:id="i-CjrfUz7gpBkfDGwmzFqhrk">
            Regeringen bör återkomma med förslag om att försörjningskravet
            vid anhöriginvandring avskaffas. Detta bör riksdagen begära.
          </p>
          <head xml:id="i-HMg3kniMjJj2kuAQAuupEq" type="h1">
            Arbetskraftsinvandring
          </head>
          <p xml:id="i-6BGjmSu1BhUvykAnqVL3Pg">
            Vi står bakom principen om att Sverige ska ha en reglerad arbetskraftsinvandring
            och välkomnar arbetskraftsinvandring som en naturlig del av rörligheten
            över gränserna.
          </p>
          <p xml:id="i-5zBWKcUrCkCvbbhC6BDsfd">
            Det finns mycket som tyder på att behovet av arbetskraft kommer
            att öka under de kommande åren. Det innebär att den arbetskraft
            som redan finns i landet, även inräknad de som i dag befinner
            sig långt från arbetsmarknaden, inte bedöms tillräckligt för att
            fylla detta behov. Därför är det välkommet att den arbetskraftsbrist
            som kommer att finnas i framtiden får tillgodoses också av utomeuropeisk
            invandring.
          </p>
          <p xml:id="i-HQaAgEezX2X9BVLfrj3hin">
            En ökad arbetskraftsinvandring ställer krav på att det ska finnas
            garantier för att den som invandrar inte utnyttjas och att arbets-,
            försäkrings- och anställningsvillkor ska vara desamma som för
            andra på den svenska arbetsmarknaden. Vikten av starka kollektivavtal
            och fackligt inflytande är betydande.
          </p>
          <p xml:id="i-EHfv8ihGv5v59tjUTkg9Kr">
            Arbetskraftsinvandring får aldrig bli en ursäkt för att inte
            göra något åt diskriminering och andra strukturella problem som
            utestänger människor från arbetsmarknaden. Vidare kan arbetskraftsinvandring
            aldrig skyla över brister inom asylsystemen runt om i Europa.
            Arbetskraftsinvandring är ingen lösning för den som söker skydd
            undan förföljelse och kan aldrig ersätta och får inte heller tillåtas
            urholka asylrätten.
          </p>
          <p xml:id="i-NGuoa9tnJj9W1nxvCdtDTs">
            Det är också avgörande att ett system för ökad arbetskraftsinvandring
            utgår från ett internationellt perspektiv. Samtidigt som det kan
            vara positivt att personer som arbetskraftsinvandrar kan bidra
            ekonomiskt till närstående i hemlandet måste risken för brain-drain
            motverkas. En politik för ökad arbetskraftsinvandring måste bygga
            på internationell solidaritet och utformas tillsammans med en
            rättvis politik om bistånd och utrikeshandel.
          </p>
          <p xml:id="i-KXHALEAHEBw3goEQww6dVq">
            I slutet av 2008 infördes nya regler för arbetskraftsinvandring.
            Eftersom det nya systemet endast har varit i kraft i knappt två
            år är utfallet av de nya reglerna osäkra. Regeringen bör därför
            tills vidare noggrant följa upp de nyligen genomförda regeländringarna
            angående arbetskraftsinvandring så att ordning och reda på arbetsmarknaden
            upprätthålls och så att asylrätten inte urholkas. Detta bör riksdagen
            som sin mening ge regeringen till känna.
          </p>
          <p xml:id="i-WMLgt9PAMCaK6KrjB36o1w">
            Vidare bör förutsättningarna utredas för att Sverige ska kunna
            underteckna FN:s migrantarbetarkonvention (CMW) samt regeringen
            verka internationellt för dess implementering. Detta bör riksdagen
            begära.
          </p>
          <head xml:id="i-YB85ZjkBscNCqjsJty1RYP" type="h1">
            Papperslösa
          </head>
          <p xml:id="i-QFGKf115siKTN3dWaYW9pD">
            I Sverige finns människor som lever gömda och utan papper. Utan
            tillgång till de vanliga strukturerna för sjukvård, skola och
            arbete är denna grupp helt ställd vid sidan av de skyddsnät som
            andra tar för givna. Med löner långt under avtal och utan ordinarie
            skyddsregler utgör de papperslösa en ofta utnyttjad och hunsad
            grupp på arbetsmarknaden.
          </p>
          <p xml:id="i-FH1o5iW5K4vHtNX7cH83YW">
            Vi anser att barn till asylsökande, gömda och papperslösa ska
            ha rätt att gå i skolan. Rätten till vård är inte ett migrationspolitiskt
            instrument.
          </p>
          <p xml:id="i-FcF1DZYSuJv2LuAhEBNaVj">
            Vi vill hitta de verktyg som kan minska pressen på och utnyttjandet
            av papperslösa på arbetsmarknaden och i samhället i övrigt. De
            arbetsgivare som skor sig på dessa människor ska bli rättsligt
            ansvariga med kraftigare skadestånd än i dag, vilket också är
            utgångspunkten i ett direktiv från EU. Däremot ska inte de papperslösa
            som försörjer sig genom att arbeta straffas för detta.
          </p>
          <p xml:id="i-J5c8JFJRpiQw3Kjq6Fuyog">
            Mot bakgrund av detta bör regeringen återkomma med förslag om
            att arbete utan arbetstillstånd avkriminaliseras. Detta bör riksdagen
            begära.
          </p>
          <p xml:id="i-Gf5h7P3XxkYay7P4FjJUam">
            Vidare bör en tydlig skadeståndsskyldighet införas för arbetsgivare
            som utnyttjar människor utan papper så att de kan bli skyldiga
            att betala skadestånd och även mellanskillnaden mellan den lön
            de betalat ut och den lön som gäller i branschen. Arbetsgivare
            ska dessutom kunna tvingas att betala skadestånd för kränkande
            behandling till den som utnyttjats. Detta bör riksdagen som sin
            mening ge regeringen till känna.
          </p>
          <p xml:id="i-C3eh7fEj4qUxPYqFAmz4j7">
            Regeringen bör återkomma med förslag om rätt för asylsökande,
            gömda och papperslösa barn till skolgång på samma villkor som
            bosatta barn. Detta bör riksdagen begära.
          </p>
        </div>
        <div xml:id="i-Hd2eg4mjTgcsqAiL5XFbcX" type="signatureBlock">
          <list xml:id="i-sukjdhGJWBTJgjDcZuT2Y">
            <item xml:id="i-6taJaZzvG43kEQzT1SwwKr" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-LyDQ8uCXo6jSb8XnXUy7L1" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-2YVRgYZA3q3YtmbBdWrZ1h" who="i-RnWtNUQCpycyMXbuRLTXcR" type="signature">
              Josefin Brink (V)
            </item>
            <item xml:id="i-3BpQivunsHV7NnpVCYv9wj" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-Rbgmujj1pYHcbxAHADPWr9" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-QKUNF6CtA35AvuTM59oy7f" who="i-CNBy5dFgNNyEozHVpAj93c" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
