<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00249">
  <teiHeader>
    <fileDesc>
      <titleStmt>
        <title>Cykeltrafik för miljö och hälsa</title>
        <author corresp="i-5CH7vHLGXLfDB5Tn7xx95V">av Siv Holma m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Cykeltrafik för miljö och hälsa</title>
          <idno type="rdwebb">H002T249</idno>
          <rs type="number">T249</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T249/text</ref>
          <ref type="dokument_url_html">http://data.riksdagen.se/dokument/H002T249</ref>
          <ref type="dokumentstatus_url_xml">http://data.riksdagen.se/dokumentstatus/H002T249</ref>
          <ref type="doc">http://data.riksdagen.se/fil/68AAF853-AA4E-4F53-8669-792FC8CF782C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MdoQFgyuJZhftfDtiTg4db" type="signed"/>
        <correspContext corresp="i-MdoQFgyuJZhftfDtiTg4db">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction type="numbering" xml:id="i-DKxoVBqpiGuqgfjqP62ruE">
          <date when="2012-10-04"/>
        </correspAction>
        <correspAction type="submission" xml:id="i-XiDdnfXTrR9wBWQtTDkq1Z">
          <date when="2012-10-03"/>
        </correspAction>
        <correspAction type="transfer" xml:id="i-2X6inGoN4JqwTBn3K3gfZ1">
          <date when="2012-10-03"/>
        </correspAction>
        <correspAction type="assigned" xml:id="i-ByigqzeNgWDrJ7ErNpwtkJ"/>
        <correspContext corresp="i-ByigqzeNgWDrJ7ErNpwtkJ">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-4Fjc1Easg96hfqf86cHL5K">
          <head xml:id="i-XpCZkNkHQ7XucQngMtW2bK">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 3
            </item>
            <item>
              4 Öka investeringarna i infrastruktur för cykel 3
            </item>
            <item>
              5 Mål för ökad cykling 4
            </item>
            <item>
              6 Inrätta nationell cykelsamordnare 4
            </item>
            <item>
              7 Bygg ut cykelparkeringar vid järnvägsstationer 4
            </item>
            <item>
              8 Möjliggör medtagande av cykel vid resor med tåg och buss 4
            </item>
            <item>
              9 Stimulera klimattramp till jobbet 5
            </item>
            <item>
              10 Förändra trafikregler och hastigheter för ökad cykling 5
            </item>
            <item>
              11 Ta hänsyn till cykeltrafiken vid två-plus-ett-väg 6
            </item>
          </list>
        </div>
        <div type="motProposal" subtype="förslag">
          <head xml:id="i-UZoN1Zy7FsYkC8kXsuKcHM">
            2 Förslag till riksdagsbeslut
          </head>
          <list style="ol">
            <item xml:id="i-HcmocAk1J26xzocmZ2B2mQ">
              Riksdagen tillkännager för regeringen som sin mening vad som
              anförs i motionen om att Sverige ska anta mål om att cykelns andel
              av antalet resor 2020 ska vara minst 20 procent.
            </item>
            <item xml:id="i-UWM1iPcDaQe5TAvx7BpXZA">
              Riksdagen tillkännager för regeringen som sin mening vad som
              anförs i motionen om att inrätta en nationell cykelsamordnare.
            </item>
            <item xml:id="i-BJgV3Ynb7nt6MXLNBbb8Gc">
              Riksdagen tillkännager för regeringen som sin mening vad som
              anförs i motionen om att återkomma med förslag om en ändring i
              kollektivtrafiklagen så att det blir möjligt att ställa krav på
              både upphandlad och kommersiell trafik så att resenärerna kan
              medta cykel.
            </item>
            <item xml:id="i-EUtFqzu8DKjvcmPRQH1jNu">
              Riksdagen tillkännager för regeringen som sin mening vad som
              anförs i motionen om att Trafikverket bör få befogenhet att ställa
              krav på att tågoperatörer ska använda sig av tåg som kan medföra
              cykel där det är berättigat och denna efterfrågan finns från resenärer.
            </item>
            <item xml:id="i-EjzQtDPJDZJvVZymyb5jth">
              Riksdagen tillkännager för regeringen som sin mening vad som
              anförs i motionen om att regeringen bör utreda hur arbetsgivare
              och anställda genom ändrad beskattning kan gynnas för ökad arbetspendling
              med cykel. 1
            </item>
            <item xml:id="i-3AkzgbagxtQkr8Pmd8zLif">
              Riksdagen tillkännager för regeringen som sin mening vad som
              anförs i motionen om att regeringen bör utreda möjligheten att
              tillåta väl avgränsade cykelfält/cykelbanor i motgående riktning
              på enkelriktad väg.
            </item>
            <item xml:id="i-4KaAkDrtuxSSfZxeP5oLiT">
              Riksdagen tillkännager för regeringen som sin mening vad som
              anförs i motionen om att det lagliga skyddet bör stärkas genom
              att cyklister ges företräde framför bilar vid cykelöverfarter.
            </item>
            <item xml:id="i-Bhwab5pNBuEb9oos4ohLJp">
              Riksdagen tillkännager för regeringen som sin mening vad som
              anförs i motionen om att Vägverket bör få i uppdrag att utreda
              på vilket sätt cykelöverfarter kan göras säkrare och hur dessa
              kan få ett enhetligt utseende.
            </item>
            <item xml:id="i-DnmGYRxrEz6DTr3e2ynikK">
              Riksdagen tillkännager för regeringen som sin mening vad som
              anförs i motionen om att hastighetsbegränsningen i blandad trafik
              i tätbebyggda områden inte bör överstiga 30 kilometer i timmen.
            </item>
            <item xml:id="i-AMFcqnosw6W47Ehjrycdqk">
              Riksdagen tillkännager för regeringen som sin mening vad som
              anförs i motionen om att cykeltrafikanternas framkomlighet vid
              byggandet av två-plus-ett-vägar alltid ska vara lika viktigt att
              beakta som trafiksäkerheten för bilister.
            </item>
          </list>
          <p xml:id="i-GAqjLFGvck2mZiDwygPWEe">
            1 Yrkande 5 hänvisat till SkU.
          </p>
        </div>
        <div type="motContent">
          <head type="h1" xml:id="i-UaJfY3TXFP1HMzwYzX4tCg">
            3 Bakgrund
          </head>
          <p xml:id="i-MzPzwyhyVbf9ALXP8sEyPm">
            Cykeln har som transportmedel en rad fördelar. En ökad andel
            cykeltrafik ger minskad miljö- och klimatpåverkan och förbättrad
            folkhälsa samt minskar trängselproblematiken i våra storstäder.
            I Trafikverkets kapacitetsutredning 2012 konstateras att bilen
            måste få en minskad roll och cykeltrafiken förbättrade möjligheter
            för att vi ska nå våra klimatmål. Åtgärder för att öka andelen
            cyklister av persontransporterna går dessutom att genomföra relativt
            snabbt och förhållandevis billigt.
          </p>
          <p xml:id="i-KedPU2wdkxzyfVBfdVWEim">
            Det finns även ett flertal positiva sociala dimensioner då det
            är ett relativt billigt transportfordon, vilket gör att cykeln
            är tillgänglig även för dem som har låga inkomster. Genom förbättrade
            möjligheter att cykla ökar möjligheterna att resa för dem som
            inte har tillgång till bil och för dem med biltillgång kan bilberoendet
            minska. Kvinnor och män använder sig i ungefär lika stor utsträckning
            av cykeln som transportmedel. Eftersom kvinnor dock har lägre
            tillgång till bil och lägre inkomster än män kan satsningar för
            en ökad cykeltrafik ändå ses som en jämställdhetsfråga inom trafikpolitiken.
          </p>
          <p xml:id="i-PHCgEqCdzr8SaEhSRFjPjU">
            Studier visar även att länder som har hög andel cykeltrafik har
            färre antal döda i trafiken än länder med låg andel cykeltrafik.
            För att få fler att använda cykel som transportmedel behövs investeringar
            i cykelinfrastruktur och att motortrafikens hastighet sänks där
            cyklister blandas med bilar.
          </p>
          <p xml:id="i-LenpiwyxHErtAx6uBdYJG6">
            Forskning visar att det är regelbunden motionsutövning som främjar
            hälsan, och cykeln kan i det sammanhanget vara ett viktigt komplement
            till flertalet lokala transporter. Det kan till exempel gälla
            att ta cykel till en kollektivtrafikplats i stället för att åka
            bil hela vägen. För att fler ska använda cykel som färdmedel krävs
            att cykelvägar och kollektivtrafikplatser känns trygga och säkra.
            Om dessutom barns och ungdomars cyklande stärks, skapas goda förutsättningar
            för framtida transportvanor som är miljövänliga och hälsofrämjande.
          </p>
          <head type="h1" xml:id="i-7FZJsAPvzVFEiKTHULxntb">
            4 Öka investeringarna i infrastruktur för cykel
          </head>
          <p xml:id="i-91BPHA1qsSEbRsXeby8H5h">
            Trots stora samhällsvinster med cykling är det sällan den ges
            tillräckliga resurser för investeringar. Med tanke på att ca 10
            procent av kortväga resor sker med cykel och cykelvägsinvesteringar
            har stor samhällsekonomisk nytta måste tilldelningen till cykeltrafiken
            anses vara låg. Cykeltrafiken får ungefär 2 procent av de anslag
            stat och kommun varje år lägger på drift, underhåll och utbyggnad
            av vägnätet. En studie gjord av Vägverket visar att fler skulle
            välja att cykla om samhället satsade på ökad framkomlighet för
            cyklister. För att utöka cykeltrafiken och stärka målarbetet för
            ett långsiktigt hållbart samhälle vill Vänsterpartiet öka statens
            anslag för cykelinvesteringar. Se även vår motion för utgiftsområde
            22 (2012/13:T479).
          </p>
          <head type="h1" xml:id="i-31skF39YADwdCrVcmpcTXM">
            5 Mål för ökad cykling
          </head>
          <p xml:id="i-JWV533ci4UuDaBSnMixkR">
            Cykelns andel av antalet resor varierar stort i landet. Av det
            totala antalet personresor i landet utgör cykeltrafiken mellan
            7 och 10 procent. Om människor i allmänhet t.ex. skulle cykla
            lika mycket som i Örebro, Umeå och Lund skulle antalet cykelresor
            i landet öka med 50 procent. Enligt Trast (Trafik för en attraktiv
            stad) är det möjligt att föra över 50 procent av alla bilresor
            under 3 km till cykel. Det finns således en stor potential för
            att få fler att använda cykel.
          </p>
          <p xml:id="i-FiUp1f6MJcTNsxuCZkJeh1">
            Samhället behöver anta höga ambitioner för ett ökat cyklande.
            Behovet är större än någonsin, på grund av miljö- och klimathot,
            för en snabb omställning till en ekologiskt hållbar transportsektor.
            Ett mål om att cykelns andel av antalet resor i Sverige till 2020
            ska vara minst 20 procent bör antas. Detta bör riksdagen som sin
            mening ge regeringen till känna.
          </p>
          <head type="h1" xml:id="i-9vU2vqjrK65nAv77fgw8Ff">
            6 Inrätta nationell cykelsamordnare
          </head>
          <p xml:id="i-5gY46njcHx8senpbbCcANf">
            För att stärka arbetet för att uppnå fastställd målsättning om
            ökad andel cykeltrafik bör det inrättas en nationell cykelsamordnare.
            Cykelsamordnaren ska ha till uppgift att samordna forskning och
            utveckling inom området cykeltrafik, vara aktiv och deltagande
            i infrastrukturplanering på nationell nivå och ansvara för relevanta
            utbildningar inom området m.m. Detta bör riksdagen som sin mening
            ge regeringen till känna.
          </p>
          <head type="h1" xml:id="i-978cxC9y1wxUw3wvSbG6iw">
            7 Bygg ut cykelparkeringar vid järnvägsstationer
          </head>
          <p xml:id="i-GheYxTJhP5ZRmjruYdqM22">
            För att stimulera hållbara transporter som cykling till järnvägstationerna
            krävs utbyggnad och förbättringar av cykelparkeringar. Vänsterpartiet
            anser att staten bör medfinansiera en utbyggnad av cykelparkeringar
            vid tågstationer med 50 procent. Vi planerar därför medel för
            detta ändamål under utgiftsområde 22 från 2014.
          </p>
          <head type="h1" xml:id="i-QzYq6FN2YeV25MUTQ2P9nE">
            8 Möjliggör medtagande av cykel vid resor med tåg och buss
          </head>
          <p xml:id="i-LiBqxvg7D7KR8N6QfUQSL3">
            Ett miljöanpassat samhälle måste målmedvetet arbeta för att undanröja
            hinder för hållbara transporter. För att öka möjligheterna att
            ta med cykeln inom kollektivtrafiken måste det bli möjligt att
            ställa detta krav på kommersiell trafik. Regeringen bör återkomma
            med förslag om ändring i kollektivtrafiklagen så att det blir
            möjligt att ställa krav på både upphandlad och kommersiell trafik
            så att resenärerna kan medta cykel. Detta bör riksdagen som sin
            mening ge regeringen till känna.
          </p>
          <p xml:id="i-2Tw2xppHAs462pbjKhvii6">
            I dag har Trafikverket inga befogenheter att tvinga tågoperatörer
            att använda sig av tåg som kan medföra cykel. Vänsterpartiet anser
            att en ändring krävs inom detta område. Trafikverket bör få befogenhet
            att ställa krav på att tågoperatörer ska använda sig av tåg som
            kan medföra cykel där det är berättigat och denna efterfrågan
            finns från resenärer. Detta bör riksdagen som sin mening ge regeringen
            till känna.
          </p>
          <head type="h1" xml:id="i-UL48M493DdCNszox9a9RZQ">
            9 Stimulera klimattramp till jobbet
          </head>
          <p xml:id="i-F4ZQHVG7D94jeyvG2TqrSe">
            Nästan hälften av alla bilresor i Sverige är kortare än 5 kilometer.
            Arbets- och tjänsteresorna utgör ungefär hälften av resorna. Ett
            sätt att stimulera människor att ställa bilen och ta cykeln till
            arbetet är att ge en cykel till de anställda. En möjlig åtgärd
            för att stimulera en sådan utveckling kan vara slopad arbetsgivaravgift
            och förmånsbeskattning för cykel i de fall där arbetsgivare stimulerar
            sin personal att ta cykel till arbetsplatsen. Regeringen bör utreda
            hur arbetsgivare och anställda genom ändrad beskattning kan gynnas
            för ökad arbetspendling med cykel. Detta bör riksdagen som sin
            mening ge regeringen till känna.
          </p>
          <head type="h1" xml:id="i-D2883RQeQMmLCV2Yj2jf63">
            10 Förändra trafikregler och hastigheter för ökad cykling
          </head>
          <p xml:id="i-XZA9oemhTuWVfHkFj49yiX">
            Det finns idag en rad regler som inte är anpassade till cykeltrafiken.
            Reglerna är istället utformade med biltrafiken som norm. Genom
            detta försvåras ambitionen att öka andelen cyklande, eftersom
            reglerna blir hinder i strävan att göra cykeln till ett attraktivt
            transportmedel. I dag är dessutom trafiksäkerheten betydligt mer
            prioriterad för bilar än för cyklar.
          </p>
          <p xml:id="i-JpzZCoLpsGa3LP1s3ksFo4">
            Då cykeln är klassad som ett fordon kan det tyckas vara fullt
            logiskt att den inte kan köra mot enkelriktat. Men farten på cykeln
            och utrymmet den kräver gör att den har likheter med andra åkdon
            som har speciella regler, t.ex. skateboard och rullskridskor.
            Enkelriktade gator leder till att cykeltrafikanten får ta långa
            omvägar, vilket motverkar användning av cykel. Ett sätt att komma
            runt denna problematik är att tillåta att cykel körs mot enkelriktat,
            under förutsättning att det finns tydliga markeringar i gatan
            för cykelfältet. Självfallet är inte detta möjligt överallt där
            det är enkelriktade vägar, t.ex. på grund av vägbredd eller andra
            lokala orsaker. Vänsterpartiets uppfattning är dock att detta
            skulle vara möjligt på en mängd platser.
          </p>
          <p xml:id="i-ScqxckKFnYJeaJ6LjrTwmy">
            Regeringen bör utreda möjligheten att tillåta väl avgränsade
            cykelfält/cykelbanor i motgående riktning på enkelriktad väg.
            Detta bör riksdagen som sin mening ge regeringen till känna.
          </p>
          <p xml:id="i-XoK3yFWKTH8tQH4G1J4ztW">
            Idag är huvudregeln att när en cykelled möter en vägled, så har
            biltrafiken förkörsrätt. Det finns få goda skäl att denna ordning
            ska vara rådande. När det gäller gående kontra biltrafik på ett
            övergångsställe har idag de gående företräde. Vänsterpartiet anser
            att det även bör gälla för cykelleder och cykelbanor. Det lagliga
            skyddet bör därför stärkas genom att cyklister ges företräde framför
            bilar vid cykelöverfarter. Detta bör riksdagen som sin mening
            ge regeringen till känna.
          </p>
          <p xml:id="i-NhXwPkd8CB2oprs71Zfv3W">
            Cykelöverfarter måste även bli säkrare genom t.ex. färgmarkering
            i gatan eller genom en särskild vägskylt. Utformning av cykelöverfarter
            bör vara densamma över hela landet. Vägverket bör få i uppdrag
            att utreda på vilket sätt cykelöverfarter kan göras säkrare och
            hur dessa kan få ett enhetligt utseende. Detta bör riksdagen som
            sin mening ge regeringen till känna.
          </p>
          <p xml:id="i-FFVtkrH8LvQwewfSRVKfMx">
            I så stor utsträckning som möjligt bör cyklister och bilar separeras,
            dvs. cykelbanor är det allra bästa alternativet. Det är även stora
            fördelar om man kan separera gående och cyklister från varandra.
            Där det inte är möjligt att separera bilar från cyklar är det
            lämpligt att cykelfält anläggs som en del av körbanan. För att
            öka trafiksäkerheten i blandad trafik krävs hastighetssänkningar.
            I blandad trafik i tätbebyggda områden bör hastighetsbegränsningen
            inte överstiga 30 km/tim. Detta bör riksdagen som sin mening ge
            regeringen till känna.
          </p>
          <head type="h1" xml:id="i-4hNWegnoK7tKNV7HaoXQu9">
            11 Ta hänsyn till cykeltrafiken vid två-plus-ett-väg
          </head>
          <p xml:id="i-TnM67gdM5LwxuJ3Kdvs46J">
            Staten har ett delat ansvar med kommuner att bidra till att det
            skapas cykelnät som knyter ihop kommuner. Det är därför nödvändigt
            att staten uppmärksammar cykeltrafikens behov vid anläggande av
            vägar.
          </p>
          <p xml:id="i-PH65JHpUN1zcLT5HCfJ8Um">
            En två-plus-ett-väg är ett exempel på mötesseparering och innebär
            två körfält i ena riktningen och ett körfält i andra riktningen.
            Dessa vägar har ett flertal fördelar men innebär ofta försämrad
            framkomlighet för cyklister. Vid byggande av två-plus-ett-vägar
            ska alltid cykeltrafikanternas framkomlighet vara lika viktigt
            att beakta som trafiksäkerheten för bilister. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-6BWsxUw1epg8EyJVwGS4qW">
              Siv Holma (V)
            </item>
            <item xml:id="i-FiZEPQmzfwX59HJbjkiAY8">
              Torbjörn Björlund (V)
            </item>
            <item xml:id="i-2RxeJ7X8CeCfgYxNdjQCLY">
              Jens Holm (V)
            </item>
            <item xml:id="i-JwmhwVMqhqYrYYiYU92CGU">
              Hans Linde (V)
            </item>
            <item xml:id="i-UhJokaN4vdM9Br1xLjHoMF">
              Kent Persson (V)
            </item>
          </list>
        </div>
      </div>
    </body>
  </text>
</TEI>
