<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1942--ak--00021">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__ak__21/mot_1942__ak__21-001.pdf"/>
      <fw xml:id="i-SGS7pmkmJaTte6BQMh8saw">
        Motioner i Andra kammaren, Nr 21. T
      </fw>
      <div xml:id="i-HxHabQ7246hxLMb97yuDjY" type="motHeader">
        <div xml:id="i-SNahQdU3R5ZhFxQEyjFJVG" type="motTitle"/>
        <div xml:id="i-XGu31Z4Fm9h8WJqyhs4ZHj" type="motSubmissionInfo"/>
      </div>
      <div xml:id="i-MxouL6s8dTBnVhBgpuLKat" type="motBody">
        <div xml:id="i-5dJaZe1wGX8Jdd3sVvHG1Q">
          <p xml:id="i-8PCFBsM11xwuoZqWNHdB5u">
            Nr 21.
          </p>
          <p xml:id="i-VH1DqhAAXxXiWHYGCT2feA">
            Av herr Edberg m. fl., angående skapande av ökad trygghet för
            hyressökande familjer med barn.
          </p>
          <p xml:id="i-EJUXYEutYxTD8Y8WuThhrZ">
            Stagnationen på byggnadsmarknaden har inom flera samhällen förorsakat
            en mycket kännbar bostadsbrist. Alldeles speciellt har detta varit
            fallet i en del städer och industrisamhällen, vilkas folkmängd
            sedan krigsutbrottet avsevärt ökat, och där byggnadsproduktionen
            trots statligt stöd, många gånger av myc- ket betydande omfattning,
            ej tillnärmelsevis kunnat hålla jämna steg med in- flyttningen.
            Bostadsbristen har å sin sida givetvis skapat en hel serie högst
            allvarliga problem, av vilka särskilt ett i hög grad påkallar
            statsmakternas uppmärksamhet. | Genom den starkt stegrade efterfrågan
            på bostäder få hyresvärdarna själv- fallet större möjligheter
            än tidigare att sovra bland de hyressökande. Därom vore i och
            för sig ingenting att säga därest det icke förhölle sig så, att
            denna sovring i första hand — för att icke säga så gott som uteslutande
            — komme att gå ut över familjer med barn. TI ett stort antal fall
            ha sådana familjer avvisats av hyresvärdarna enbart under den
            motiveringen att man icke önskade barn i fastigheten. Fall ha
            också inträffat då uppsägning skett med samma motivering. Det
            bör i sammanhanget observeras, att detta icke enbart gällt beträffande
            s. k. barnrika familjer utan mycket ofta också i fråga om familjer
            med endast ett å två barn. Gällande hyreslagstiftning lägger heller
            intet verksamt hinder i vägen för ett förfaringssätt av påtalat
            slag. Visserligen stadgas i $ 38 hyreslagen, att hyresgäst äger
            uppbära skälig gottgörelse för de kostnader som äro förenade med
            flyttning från lägenheten, därest hyresvärden vägrat förlängning
            av hyresförhållandet ”av sådan anledning att hans förfarande måste
            anses strida mot god sed i hyresförhållanden””. Även om en uppsägning
            på ovan antydda grunder måste sägas stå i strid mot ”god sed i
            hyresförhållanden”” synes lagens nuvarande formulering icke erbjuda
            tillräcklig trygghet för familjer med barn. Den gottgörelse hyresgäst
            i ett fall som detta kan göra anspråk på är ju också, i de fall
            gottgörelse över huvud taget kommer i fråga, av begränsad omfattning
            och till föga båtnad då vederbörande familj på grund av rådande
            bostadsbrist är handikappad vid sökandet efter ny lägenhet. En
            skärpning av det ifrågavarande lagrummet synes därför böra övervägas
            till skydd för denna kategori av hyresgäster. En sådan skärpning
            skulle emellertid, även om den bjöde ökad trygghet för familj
            med barn, som redan innehar lägenhet, icke förbättra situationen
            för hyressökande familjer med barn. Denna sida av problemet är
            likväl den all- varligaste och tarvar en alldeles speciell uppmärksamhet.
            En lösning därutav
          </p>
          <pb facs="riksdagen-motions-pdf/data/1942/mot_1942__ak__21/mot_1942__ak__21-002.pdf"/>
          <fw xml:id="i-28Wafd8HXcewAm5ufaqqa5">
            8 Motioner i Andra kammaren, Nr 21.
          </fw>
          <p xml:id="i-DS3GKUu7hRgxwsyRwuPmgw">
            torde heller icke kunna åstadkommas inom ramen för gällande hyreslag,
            som ju i stort sett endast reglerar förhållandena mellan parterna
            på hyresmark- naden sedan dessa över huvud taget blivit parter,
            d.v.s. efter kontrakts in- gående. Det synes därför böra övervägas
            om inte berörda förhållande borde regleras genom särskild förordning,
            som givetvis kunde ges momentan karaktär och syfta till en reglering
            av förhållandet under period av allvarlig bostads- brist (till
            sin karaktär sålunda närmast jämförbar med lagen av den 19 april
            1940 om anstånd för vissa värnpliktiga med betalning av hyra m.m.
            samt lagen av den 14 oktober 1939 angående förbud för arbetstagares
            avskedande på grund av militärtjänstgöring). I en sådan förordning
            torde böra stadgas företrädesrätt för familj med barn till erhållande
            av hyresledig lägenhet. Att ett sådant stadgande skulle innebära
            ett visst intrång i rådande praxis om av- talsfrihet torde väga
            lätt i jämförelse med det vitala problem det här gäller och vara
            fullt på sin plats under ett skede av exceptionella förhållanden
            på bostadsmarknaden. Allt propagerande i befolkningsfrågan blir
            i stor utsträckning endast slag i tomma luften så länge familjer
            med barn äro handikappade i konkurrensen på hyresmarknaden. Det
            bör därför vara av vitalt samhälleligt intresse att berörda problem
            skyndsamt löses. Med stöd av vad ovan anförts hemställes därför,
          </p>
          <p xml:id="i-RXJds6WJAgeSayxACRTTzD">
            att riksdagen i skrivelse till Kungl. Maj:t måtte anhålla om
            skyndsam utredning rörande möjligheterna att skapa ökad trygghet
            för hyressökande familjer med barn, exempelvis ge- nom särskild
            förordning med stadgande om företrädesrätt för sådan familj till
            hyresledig lägenhet, varvid jämväl bör över- vägas en skärpning
            av bestämmelserna i $ 38 hyreslagen till skydd för familjer med
            barn, vilka redan inneha lägenhet.
          </p>
          <p xml:id="i-STvkFwca4giRXWgtqj3und" type="date">
            Stockholm den 17 januari 1942.
          </p>
          <p type="signatureBlock" id="i-VoP8R48BPKaN46Pdy6ZbrT">
            Rolf Edberg.
          </p>
          <p xml:id="i-BaFFYEpN5UKSTeUUSJicSS">
            Adolf Walentheim. Torsten Nilsson. Lars V. Lindén.
          </p>
          <p xml:id="i-AwBXXespmQfSEgUAmTL2Zs">
            Stockholm, Oskar Eklunds Boktryckeri, 1942
          </p>
        </div>
      </div>
    </body>
  </text>
</TEI>
