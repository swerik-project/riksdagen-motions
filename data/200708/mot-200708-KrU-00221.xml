<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KrU-00221">
  <teiHeader>
    <fileDesc>
      <titleStmt>
        <title>Avskaffa lagen om automatspel</title>
        <author corresp="i-Leyzhvbh6PmugF8H6t8yV4">av Karl Sigfrid (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avskaffa lagen om automatspel</title>
          <idno type="rdwebb">GV02Kr221</idno>
          <rs type="number">Kr221</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GV02Kr221/text</ref>
          <ref type="dokument_url_html">http://data.riksdagen.se/dokument/GV02Kr221</ref>
          <ref type="dokumentstatus_url_xml">http://data.riksdagen.se/dokumentstatus/GV02Kr221</ref>
          <ref type="doc">http://data.riksdagen.se/fil/EF0C1310-B573-44E5-8FE0-0E6B02896B58</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Leyzhvbh6PmugF8H6t8yV4</idno>
            <name>Karl Sigfrid</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9MFKyuPsZu7FxCtEErEPh5" type="signed"/>
        <correspContext corresp="i-9MFKyuPsZu7FxCtEErEPh5">
          <note type="signatory" corresp="i-Leyzhvbh6PmugF8H6t8yV4"/>
        </correspContext>
        <correspAction xml:id="i-FVgitUoCoSDDHs6Huzo3JQ" type="referral">
          <date when="2007-10-16"/>
        </correspAction>
        <correspAction xml:id="i-VQfsx3hfJu7Gw3mjmgL4m3" type="dismissal">
          <date when="2007-10-16"/>
        </correspAction>
        <correspAction xml:id="i-G843Z41CoNj5QaeJdSiNSu" type="numbering">
          <date when="2007-10-04"/>
        </correspAction>
        <correspAction xml:id="i-VTX7NBZZHK5FNZuG3CfDne" type="submission">
          <date when="2007-10-02"/>
        </correspAction>
        <correspAction xml:id="i-HHjFgjbeDf1b8tezmyrJRU" type="transfer">
          <date when="2007-10-02"/>
        </correspAction>
        <correspAction xml:id="i-SGkkkarSn7PeuyDbbc21We" type="assigned"/>
        <correspContext corresp="i-SGkkkarSn7PeuyDbbc21We">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-U2vNf1oTYLyEZYZTYwSMUw">
            Förslag till riksdagsbeslut
          </head>
          <p xml:id="i-DxCtcydGtpk7M3SS5HdLUW">
            Riksdagen tillkännager för regeringen som sin mening vad som
            anförs i motionen om lagen (1982:636) om anordnande av visst automatspel.
          </p>
        </div>
        <div type="motContent">
          <head xml:id="i-L3WrqKAhUsJZKGu2tA51xu" type="h1">
            Lagens tillämpbarhet på Internetkaféer
          </head>
          <p xml:id="i-Fsy4LBp65KEhF6eQU2rE9Q">
            Den 13 september 2007 bestämde Regeringsrätten att en PC är att
            likna vid ett flipperspel, och avgjorde därmed en fem år gammal
            tvist om huruvida Internetkaféer behöver tillstånd från Lotteriinspektionen.
            Tvisten har sin upprinnelse i en begäran från Örebro kommun om
            att Internetkaféet Play IT, som erbjuder möjlighet till nattligt
            nätverksspelande, ska ha tillstånd för verksamheten enligt automatspelslagen,
            eller lagen (1982:636) om anordnande av visst automatspel som
            den egentligen heter. Även Lotteriinspektionen har drivit frågan
            om att kräva tillstånd genom att göra omkring 70 polisanmälningar
            om illegalt spel mot Internetkaféer. Ärendet har tidigare prövats
            av Länsstyrelsen i Örebro län, Länsrätten i Örebro län och Kammarrätten
            i Jönköping.
          </p>
          <p xml:id="i-6uSwUCKQGZfa8k5vLdHMKE">
            Eftersom användande av en PC inte kräver någon monetär insats
            faller detta enligt Länsstyrelsen i Örebro län inte under automatspelslagen,
            som skrevs med flipper- och arkadspel i åtanke. Länsrätten kom
            till samma beslut. I sin plädering hänvisade Play IT till att
            Internetkaféer som företeelse i Sverige har funnits sedan 1990-talet
            utan att behöva tillstånd. Detta torde utgöra en praxis på att
            Internetkaféverksamhet får bedrivas utan tillstånd enligt automatspelslagen.
          </p>
          <p xml:id="i-TBVbG7nDXubzZvnRcrzSgW">
            Länsstyrelsen pekar i sin bedömning på bakgrunden till automatspelslagen.
            Lotterilagen, som redan fanns på plats, gjorde undantag för maskiner
            som endast gav vinst i form av frispel. Ofta förekom det olagligt
            spel i arkadhallarna genom att frispelen byttes mot andra vinster.
            Naturligtvis kan en PC kopplad till Internet användas som en spelmaskin,
            men då är det inte frågan om ett spel anordnat av datorns ägare.
            Det vore dessutom orimligt att hålla varje datorägare ansvarig
            för allt det innehåll som kan nås via Internet.
          </p>
          <p xml:id="i-VGJzBLCcgzwptwgLmkkvqV">
            1990 skärptes automatspelslagen för att ge kontrollmyndigheten
            ökade inspektionsmöjligheter och möjligheter att förbjuda maskiner
            som kunde användas för hasardspel (exempelvis pokermaskiner).
            Lagändringen förändrade dock inte definitionen på vad som är en
            spelautomat.
          </p>
          <p xml:id="i-FViPsm3rdw5NGCRWWNgqwa">
            Kammarrätten valde att kullkasta länsrättens dom. Det är enligt
            kammarrätten irrelevant om betalning för spelet sker genom ett
            myntinkast i själva maskinen eller om det sker på annat sätt.
            Med länsrättens tolkning skulle det bli alltför lätt att kringgå
            automatspelslagen, och dess sociala syfte, om användaren kan spela
            exempelvis pokerspel förutsatt att ingen vinstutbetalning sker.
            Lotteriinspektionen säger i sin plädering att Internetkaféerna
            är den ungdomsmiljö som i dag motsvarar tidigare arkadhallar.
            Det är oklart om Lotteriinspektionen med detta menar att Internetkaféernas
            miljö är olämplig för ungdomar och att det därmed finns sociala
            skäl att kräva tillstånd enligt automatspelslagen. Pläderingen
            pekar inte på några fakta som talar för att Internetkaféer är
            en skadlig miljö.
          </p>
          <p xml:id="i-U5DSeBtC2SsEAawfrDUtE8">
            Kammarrätten hänvisar vidare till proposition 2004/05:3 som låg
            till grund för att tillsynsansvaret för automatspel lades på Lotteriinspektionen.
            Där hävdas att den tekniska utvecklingen har gjort det allt lättare
            för spelautomaterna att byta skepnad från förströelsespel till
            automater för spel om pengar. Därför samordnades tillståndsgivningen
            för förströelsespel och spelautomater som kan ge vinst. Regeringsrätten
            valde att upprätthålla kammarrättens dom.
          </p>
          <head xml:id="i-673QivXcNziongWMz9MusY" type="h2">
            Konsekvenser för Internetkaféerna
          </head>
          <p xml:id="i-9fDFdKvGYBAuWDboF6yJZJ">
            Att ett kafé behöver tillstånd för att ställa upp datorer medför
            regleringar och kostnader, vilket lagstiftarna knappast förutsåg
            när de 1982 stiftade automatspelslagen. Lagstiftarna avsåg inte
            PC-datorer utan flipper- och arkadspel. På den tiden ansågs lokaler
            med denna typ av spelautomater osunda för de ungas andliga hälsa
            eftersom ungdomarna, enligt lagens andra paragraf, otillbörligen
            kan lockas att delta i spel. När lagen om automatspel skrevs visste
            ingen vad ett Internetkafé var, och därmed kunde lagstiftarna
            inte heller förutse de problem som lagen nu kan åsamka innehavare
            av Internetkaféer.
          </p>
          <p xml:id="i-CRfYCYfNFyHqLzaY4svmq9">
            Regeringsrättens beslut att klassificera IT-kaféernas datorer
            som spelautomater får två omedelbara följder: ökad byråkrati och
            högre kostnader. För att få ställa en dator i sitt kafé måste
            innehavaren ansöka om tillstånd, och ansökningsavgiften för en
            maskin är 2 000 kronor. Tillståndet kan dessutom innehålla restriktioner.
            I Play IT:s fall ville Örebro kommun inte tillåta omyndiga att
            spela efter klockan 12 på natten.
          </p>
          <p xml:id="i-WYPqFg27MZr1ri1D7CrWVF">
            För ett normalt Internetkafé med flera datorer blir ansökan betydligt
            dyrare. Till det kommer en inspektionsavgift och ett inkomstbortfall
            när kommuner förbjuder nätspel under vissa tider på dygnet. Avgifterna
            resulterar i högre priser för kunderna eller om kunderna inte
            har råd att betala att verksamheten får läggas ned. Det skulle
            drabba både ungdomarna och alla de föräldrar som tycker att det
            är bra att veta var deras barn befinner sig.
          </p>
          <head xml:id="i-QavH3jGXpHcHFzeAKdwKcF" type="h2">
            Motion 1990/91:N220
          </head>
          <p xml:id="i-C8NHYNnPKCMfhoXafsnueT">
            I motion 1990/91:N220 av Gullan Lindblad (m) föreslås att automatspelslagen
            upphävs. Motionens främsta argument är att regleringar av sådant
            som i sig inte orsakar sociala problem inte kan lösa dessa sociala
            problem. Alltför ofta stiftas det lagar som inte fyller sin funktion,
            och trots att inga positiva effekter av lagarna kan påvisas får
            de leva kvar. Motionen tar egentligen inte sikte på de maskiner
            som automatspelslagen avser spelautomater som inte ger vinst eller
            ger vinst endast i form av fortsatt spel utan tar upp enarmade
            banditer som exempel på spelautomat, trots att dessa inte faller
            under automatspelslagen utan under lotterilagen. Ett upphävande
            av automatspelslagen påverkar inte spel om pengar, och sociala
            problem som spelberoende ligger därför utanför vad denna motion
            behandlar.
          </p>
          <p xml:id="i-GhGjeYXfyHxkRuUXm33SBg">
            Motion 1990/91:N220 behandlades i näringsutskottets betänkande
            1990/91:NU29. Utskottet konstaterade att staten bör vara återhållsam
            med etableringsinskränkningar som begränsar medborgarnas fria
            val av yrke och näring. Detta måste dock vägas mot allmänhetens
            intresse av skydd mot oansvariga affärsmetoder, särskilt på områden
            där hälsorisker föreligger.
          </p>
          <p xml:id="i-RH7fqP5h7pynzpusRYn7Jh">
            Näringsutskottet pekade på att flipperhallar före automatspelslagens
            införande hade tenderat att bli tillhåll för personer med sociala
            problem. Med automatspelslagen skulle socialnämnden i sin tillståndsprövning
            bedöma om verksamheten riskerade att medföra oordning eller skapa
            en miljö som var olämplig för unga. Socialnämnden skulle också
            bedöma risken för att automaten enkelt kunde utnyttjas för hasardspel.
            Innan tillstånd kunde ges skulle socialnämnden alltid höra polisens
            uppfattning. Socialnämnden kunde lägga till ytterligare föreskrifter
            om den önskade. Straffet för att utan tillstånd ställa upp ett
            automatspel i offentliga lokaler är böter eller fängelse upp till
            sex månader. Utskottsmajoriteten ansåg att den frihetsinskränkning
            som automatspelslagen medför är befogad med anledning av regleringens
            sociala syfte.
          </p>
          <p xml:id="i-MK52K4faKmaAPxiyUdVRHH">
            Ledamöter från Centerpartiet och Folkpartiet skrev i en reservation
            att de ansåg att principerna om näringsfrihet och fritt konsumtionsval
            måste väga tungt. Som ett led i strävandet för bättre ungdomsmiljöer
            kunde Centerpartiet och Folkpartiet acceptera lagen, men ville
            se vissa liberaliseringar. Exempelvis ansåg de att automatspel
            utan förvärvssyfte skulle undantas från tillståndsplikten.
          </p>
          <p xml:id="i-AyFB2gwdhrRDL8HNUiyxBg">
            Ledamöter från Moderaterna reserverade sig till förmån för att
            bifalla motionen och därmed för att upphäva lagen om anordnande
            av visst automatspel. Näringsfrihet och valfrihet för konsumenter
            måste väga tyngre än socialnämndernas rätt till detta kontrollinstrument.
            Automatspelslagen beskrivs i reservationen som missriktad regleringsiver,
            och det saknas proportioner mellan lagstiftningens omfattning
            och problemet. Automatspel är inte en odelat negativ företeelse.
            Ur ett socialt perspektiv finns det även gynnsamma effekter att
            ta fasta på.
          </p>
          <head xml:id="i-BwKEN67r5ZGDorgyYdadZv" type="h2">
            Tidigare behandling
          </head>
          <p xml:id="i-9VMZwThuasf2P6WUZB2vgS">
            I betänkande 1989/90:NU20 motiverar näringsutskottet en skärpning
            av automatspelslagen. Lagen ansågs inte vara tillräckligt verksam
            mot automatspel som används till spel om pengar. Kraven på tillstånd
            vidgades till att gälla även för automater som saknade förvärvssyfte.
            Socialnämnden fråntogs möjligheten att bevilja tillstånd utan
            att först ha hört polismyndigheten i ärendet. Dessutom skulle
            särskild restriktivitet omgärda spel som genom sitt våldsamma
            innehåll bidrog till att skapa en olämplig ungdomsmiljö.
          </p>
          <p xml:id="i-RWQqDVFZ2njjANqfKXC4ia">
            Moderaterna yrkade avslag med motiveringen att aktiva insatser
            för bättre ungdomsmiljöer är att föredra framför förbud som både
            är onödiga och svåra att upprätthålla. Folkpartiet instämde delvis
            med Moderaterna och motsatte sig ökad byråkrati som försvårar
            även för ideella organisationer utan förvärvssyfte. Miljöpartiets
            representant ville å sin sida se ännu hårdare tag och föreslog
            att automatspel skulle beskattas på samma sätt som tobak och alkohol.
          </p>
          <p xml:id="i-GXyo83W7RE4HfM5pWcM2W9">
            Automatspelslagen tillkom för ungefär 25 år sedan genom proposition
            1981/82:203. Det är slående hur lite substans propositionen i
            fråga kunde presentera till stöd för tesen att automatspel ger
            upphov till osunda ungdomsmiljöer. Den dåvarande regeringens resonemang
            utgår från att kommersiella nöjen i sig är skadliga då de konkurrerar
            med ideell verksamhet. Regeringen vände sig generellt mot passiviserande
            och kommersialiserade miljöer med brist på meningsfull sysselsättning
            och tycks implicit ha räknat arkadhallar som sådana. Behovet av
            pengar till spelande beskrivs som en orsak till snatteri och häleri
            en kritik som kan riktas mot all verksamhet som kostar pengar.
            Utöver detta tveksamma resonemang nöjer sig regeringen med att
            konstatera att det har rests krav från olika instanser på att
            lagreglera automatspel. Dock utan att granska hur rationella och
            väl underbyggda kraven är. Propositionen speglar en tidsanda som
            präglas av skepsis mot dator- och tv-spel en skepsis som i dag
            har försvunnit i takt med att farhågorna om att datorspel leder
            till passivitet eller våldsamhet har visat sig vara ogrundade.
            Det finns ingen anledning att vi i dag ska bevara en lagstiftning
            som för det första inte har tillkommit på rationella grunder och
            för det andra medför en kostnad för Internetkaféerna en verksamhet
            som inte existerade när lagen instiftades. Därför bör lagen (1982:636)
            om anordnande av visst automatspel avskaffas.
          </p>
        </div>
        <div type="motSignatures">
          <list>
            <item xml:id="i-JX2XYwnXfrGXz1YK1k5ytk" who="i-Leyzhvbh6PmugF8H6t8yV4">
              Karl Sigfrid (m)
            </item>
          </list>
        </div>
      </div>
    </body>
  </text>
</TEI>
