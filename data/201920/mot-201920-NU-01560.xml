<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-NU-01560">
  <teiHeader>
    <fileDesc>
      <titleStmt>
        <title>Privatkopieringsersättning</title>
        <author corresp="i-7BVrTrBc6AJDkYa3WEfLxy">av Jan R Andersson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1560 av Jan R Andersson (M)</title>
          <idno type="rdwebb">H7021560</idno>
          <rs type="number">1560</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H7021560/text</ref>
          <ref type="dokument_url_html">http://data.riksdagen.se/dokument/H7021560</ref>
          <ref type="dokumentstatus_url_xml">http://data.riksdagen.se/dokumentstatus/H7021560</ref>
          <ref type="docx">http://data.riksdagen.se/fil/0DD37CB0-1169-420B-B71B-3D45A7C6DA21</ref>
          <ref type="pdf">http://data.riksdagen.se/fil/0CB661C4-25A3-48DF-9745-B1539C7B1888</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-sMGwyuAkaQkMusbjjBaRq" type="signed"/>
        <correspContext corresp="i-sMGwyuAkaQkMusbjjBaRq">
          <note type="signatory" corresp="i-7BVrTrBc6AJDkYa3WEfLxy"/>
        </correspContext>
        <correspAction type="submitted" xml:id="i-QsmRdUUps16N8f4iuT9QaN">
          <date when="2019-10-02"/>
          <time when="12:28:22"/>
        </correspAction>
        <correspAction type="reviewed" xml:id="i-Jbu8BFcYCEtVGUptoMo45y">
          <date when="2019-10-02"/>
          <time when="13:28:26"/>
        </correspAction>
        <correspAction type="referred" xml:id="i-G3GyX333QyQnVvrg5h8Try">
          <date when="2019-10-11"/>
        </correspAction>
        <correspAction type="assigned" xml:id="i-MGfq1k5HfNomFU6sivF4M1">
          <date when="2020-06-10"/>
          <time when="16:48:30"/>
        </correspAction>
        <correspContext corresp="i-MGfq1k5HfNomFU6sivF4M1">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-J9Y9bZQnAsGiaSG55p28XU"/>
        <correspContext corresp="i-J9Y9bZQnAsGiaSG55p28XU">
          <ref type="uppgift">2019/20:NU18</ref>
          <ref type="ref_dok_id">H701NU18</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU18</ref>
          <ref type="ref_dok_titel">Skärpta straff för de allvarligaste fallen av immaterialrättsintrång</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:1560 av Jan R Andersson (M) Privatkopieringsersättning</div>
      </div>
      <div type="motBody">
        <div type="motProposal" subtype="förslag">
          <head xml:id="i-2bivziLHjrae7Lm186WWjG">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-BwfmnT54EKRVaCVx9t4kw6">
              Riksdagen ställer sig bakom det som anförs i motionen om möjligheten
              till en översyn av lagen om privatkopieringsersättning och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Dw7Q6tvuZid6MzaQBCVY6G">
            Motivering
          </head>
          <p xml:id="i-JwWcSn1kQB37FaE5yUcXmg">
            Enligt lag har upphovsmän till skyddade verk som sänts i radio
            eller tv rätt till ersättning av näringsidkare som i sin verksamhet
            tillverkar eller importerar ljud- och bildanord­ningar avsedda
            för privat bruk och som kan användas för att göra privata kopior
            av verk som omfattas av upphovsrättslagen. Upphovsrättsinnehavarnas
            intresseorganisation Copyswede är satt att vara elektronikbranschens
            motpart i denna ordning.
          </p>
          <p xml:id="i-SuoGsw9E5ZQUDzrrNE95AT">
            Copyswede utökade nyligen omfattningen av produkter som kassettbandsskatten
            skall omfatta till att även inkludera lösa hårddiskar, spelkonsoler,
            datorer och surf­plattor. Kassettbandsskatten infördes 1982 för
            att den nya tekniken inte skulle urholka upphovsrättsmakarnas
            ersättningar.
          </p>
          <p xml:id="i-S4wCe4djhkK4TYnFjLJPEy">
            Att upphovsmän ska få ersättning för sitt arbete är självklart.
            Men kassettbands­skatten är förlegad. Med nuvarande lagstiftning
            har Copyswede tvingats försöka utöka avgiftsbelagda produktområden
            i takt med att konsumtionsmönstren förändras hos be­folkningen.
            2012 menade en skiljenämnd att usb-minnen och externa hårddiskar
            är till för privatkopiering. Copyswede 2013 utökade produktomfånget
            till att också inbegripa interna hårddiskar, datorer, spelkonsoler
            och surfplattor. Skiljedomen som 2012 utökade omfattningen av
            kassettbandsskatten har därefter fått till följd att nästan inga
            usb-minnen säljs i Sverige.
          </p>
          <p xml:id="i-SAXuPjyvjAVhyv5TX47pjz">
            Årligen säljs närmare 2 000 000 datorer, hundratusentals spelkonsoler,
            interna hård­diskar och surfplattor i Sverige. Den del av dessa
            produkter som ej säljs till kunder som är registrerade hos Copyswede
            som professionella användare skall alltså omfattas av privatkopieringsersättningen.
            I opinionsundersökningar uppger en väldigt begränsad del av respondenterna
            att denna typ av produkter används för privatkopiering. Produkterna
            har helt andra syften. Men lagstiftningens uttolkning gör gällande
            att om det är möjligt att använda en produkt till privatkopiering
            så skall den avgiftsbeläggas. Avgränsningsproblematiken i det
            allmänna medvetandet rörande vilka produkter och köpare som skall
            omfattas av ersättningen undergräver förtroendet för systemet
            och kan inte längre försvaras.
          </p>
          <p xml:id="i-QLw5JCkoYekt283CCgfDTb">
            När cd-skivor belades med kassettbandsskatt kunde man snabbt
            se att försäljningen av dessa produkter flyttade utomlands. Svenskspråkiga
            hemsidor i Tyskland kunde snabbt erbjuda svenska kunder billigare
            produkter på grund av att ingen privatkopie­ringsersättning erlades
            och momsen dessutom är lägre. När det gäller försäljningen av
            usb-minnen kan en liknande utveckling tydligt skönjas där dess
            försäljning nu till stor del har flyttats utanför Sveriges gränser.
            Detta är givetvis olyckligt.
          </p>
          <p xml:id="i-RA5qAeXNCtganzvrFpFV1s">
            Om privatkopieringsersättningen kommer öka i omfattning, såsom
            Copyswede nu deklarerat, kommer detta att drabba en större krets
            av svenska företag. När försäljningen av interna hårddiskar, datorer,
            spelkonsoler, surfplattor och nu även mobiltelefoner omfattas
            av denna beskattning kan det innebära att tusentals arbetstillfällen
            riskeras i Sverige samtidigt som våra momsintäkter kommer att
            gå förlorade.
          </p>
          <p xml:id="i-5Vs6HefLfNtq2iMo9k1GXM">
            Utvecklingen inom denna sorts teknik rusar fram, där de yngre
            generationerna snabbt anammar nya trender, förändring och kommunikationsformer.
            Kassettbanden är sedan länge borta. Kassettbandsskatten är en
            rest från en svunnen tid och regeringen bör därför se över möjligheten
            att ta fram ett nytt modernt system i samråd mellan politiken,
            upphovsmakarna och branschorganisationerna.
          </p>
          <p xml:id="i-NDnGJVJrNCGs2CbohWoctU">
            Samtidigt som minneskapaciteten ökar i telefoner, datorer och
            annan medieut­rustning förändras vårt sätt att konsumera radio
            och tv. Utvecklingen från direktsänt eller direktlyssnat till
            ”streamat” och nedladdat är snabb. I dessa former finns också
            goda möjligheter att se över hur upphovsrättshavare kan ersättas
            utan att lägga dessa kostnader på lagringsmediet.
          </p>
        </div>
        <div type="motSignatures">
          <list>
            <item xml:id="i-TL6KCVgdZ2FRuiNTMqRDTy">
              Jan R Andersson (M)
            </item>
          </list>
        </div>
      </div>
    </body>
  </text>
</TEI>
