<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__340/mot_1970__fk__340-001.pdf"/>
      <fw xml:id="i-9V2exhCF7hdrofU1V1eRss">
        Nr 340—347 — Motion i Första kammaren, nr 340 år 1970 1
      </fw>
      <div type="motHeader" xml:id="i-32otaog9MwhvKmAsmfaU6m">
        <div type="motTitle" xml:id="i-FykdNxCZGLaqbDNsJ2bZwf"/>
        <div type="motSubmissionInfo" xml:id="i-B3rzd38fm7CzUFHmNgQEek"/>
      </div>
      <div type="motBody" xml:id="i-BV7wZ4wuxF7SaGPfknMbEU">
        <div xml:id="i-Py2iCyK4DSuLYSP8uSZNn5">
          <p xml:id="i-GbGdLKR5ziFEfJT6Gf9FfH">
            Nr 340
          </p>
          <p xml:id="i-2hKPc3WUXXzqp3Tkhif6cx">
            Av fröken Stenberg m. fl., om en särskild studiemedelsnämnd för
            icke svenska medborgare.
          </p>
          <p xml:id="i-NsKM5aPxkPLGZWeasg8eAV">
            (Lika lydande med motion nr 380 i Andra kammaren)
          </p>
          <p xml:id="i-JzUR4QrxgXvHaYPL9YAdeN">
            Det studiesociala stöd som infördes i vårt land för snart sex
            år sedan har på det hela taget fungerat bra. Förutsättningarna
            har emellertid ändrats, och 1968 tillsatte Kungl. Maj:t en utredning
            med uppdrag att anpassa systemet till de nya förhållanden som
            inträtt på utbildningsområdet sedan stödets till- komst. För de
            enskilda studiemedelsnämnderna liksom för centrala studie- hjälpsnämnden
            har bl. a. frågan om studiemedel till utlänningar varit ett av
            de stora och svårlösta problemen i sammanhanget och kommer så
            att förbli, om man icke vidtar radikala åtgärder. Vi skulle därför
            vilja föreslå en cen- tralisering av bedömningen av ansökningar
            från utlänningar — en särskild studiemedelsnämnd för denna grupp.
            Studiemedelssystemet är i princip och i första hand upplagt för
            svenska studerande eller för studerande som är att betrakta som
            svenska medborgare, vilket framgår av studiemedelsförord- ningens
            femte paragraf: »Studiemedel utgår till svensk studerande så ock
            till annan studerande som är bosatt i riket. Den som icke är svensk
            medborgare äger dock icke rätt till studiemedel om han bosatt
            sig i riket huvudsakligen i syfte att här vinna utbildning.» Denna
            passus har tolkats så, att om en utländsk student kommer till
            Sve- rige och omedelbart därefter påbörjar akademiska studier
            har han eller hon kommit till landet huvudsakligen i avsikt att
            studera oavsett vad vederböran- de anfört i sin ansökan och kan
            därför ej komma i åtnjutande av det svenska studiestödet. Vederbörande
            kan ej heller få det i fortsättningen och kan alltså ej i princip
            meritera sig för studiemedel genom att fortsätta att studera.
            Om en student däremot har kommit till Sverige t. ex. tillsammans
            med sin familj eller kommit hit och börjat arbeta och sedan efter
            minst ett år påbörjat studier finns det enligt en praxis som utvecklats
            i studiemedelsnämnderna vissa möjligheter för vederbörande att
            beviljas studiemedel. Vid avslag i någon av de sex studiemedelsnämnderna
            kan en studerande överklaga beslutet i centrala studiehjälpsnämnden
            (CSN). Genom det beslut CSN därvid fattar får de lokala nämnderna
            vissa ytterligare riktlinjer för sitt handlande. Ovan skisserade
            principer för beviljande av studiemedel till utlänningar har i
            stort sett accepterats av CSN. Fortfarande är dock nämnderna hänvisade
            till att göra tolkningar av be-
          </p>
          <p xml:id="i-8R25NnscnE6hTQETbTC4M8">
            1 Bihang till riksdagens protokoll 1970. 3 saml. Nr 340—347
          </p>
          <pb facs="riksdagen-motions-pdf/data/1970/mot_1970__fk__340/mot_1970__fk__340-002.pdf"/>
          <fw xml:id="i-NkGJdHF3uwTiTvzQgvJ2dL">
            2 Motion i Första kammaren, nr 340 år 1970
          </fw>
          <p xml:id="i-DwmJ6gjB56qgBfh8sD9mr4">
            stämmelserna. Lagtexten är som framgår ovan formulerad så att
            det finns utrymme för tolkningar. Därigenom kan viss orättvisa
            uppstå, och en studie- medelsnämnd kan för en enskild student
            framstå som mer restriktiv eller »frikostigare» än andra. Detta
            är otillfredsställande. Liknande orättvisor kan naturligtvis också
            uppstå för hans svenska kamrater. Bedömningen av utländska studenters
            studiemedelsärenden är emellertid vanskligare än när det gäller
            de svenska studenterna. Det finns åtskilliga aspekter som har
            betydelse i sammanhanget men som ej hör hemma inom studiemedelsnämndernas
            kompetensområden. Ett sådant exempel är de fin- ländska studenterna
            som i ökande antal strömmar till våra universitet. För närvarande
            studerar ett 80-tal ungdomar från finska Österbotten vid Umeå
            universitet. Det är förklarligt. För dem är Umeå universitet det
            geografiskt mest närliggande »svensktalande» universitetet. De
            vet också att det finska studiestödet är ytterst begränsat och
            att det svenska är överlägset på alla punkter. Det är ingen tvekan
            om att de reser till Umeå med förhoppning om att komma i åtnjutande
            av svenska studiemedel. De får en utbildning som lämpar sig för
            den svenska arbetsmarknaden och får därmed möjlighet att stanna
            här. Politiska flyktingar m. fl. grupper samt studerande från
            utveck- lingsländerna erbjuder också sina speciella problem, som
            i de flesta fall ej har att göra med den omedelbara studiesituationen
            som studiemedelsnämn- den skall bedöma. Vi vill därför föreslå
            att det inrättas en särskild studiemedelsnämnd för icke svenska
            medborgare och att den nämnden knytes till invandrarverket, som
            ju har intima kontakter med de utländska studenterna även på andra
            sätt. Det skulle alltså bli en studiemedelsnämnd som de andra,
            och dess beslut skulle i vanlig ordning kunna överklagas i CSN.
            För att få de lokala synpunkterna tillgodosedda — som är betydelsefullt
            vid bedömningen av ansökningar — skall vissa ärenden kunna remitteras
            till de lokala nämn- derna. Detta bör dock ske relativt sparsamt.
            Med hänvisning till vad ovan anförts hemställes, att riksdagen
            i skrivelse till Kungl. Maj:t begär att en särskild studiemedelsnämnd
            för icke svenska medborgare måtte inrättas i enlighet med vad
            i motionen anförts.
          </p>
          <p xml:id="i-EzG4cUBM63o3YzHNfRXtYx">
            Stockholm den 26 januari 1970 Gunvor Stenberg (m) Per Blomquist
            (m) Lars Schött (m)
          </p>
          <p xml:id="i-StenD5FgxHZEfpu7Sk3BkY">
            Per Jacobsson (fp) Gudmund Ernulf (fp)
          </p>
        </div>
      </div>
    </body>
  </text>
</TEI>
