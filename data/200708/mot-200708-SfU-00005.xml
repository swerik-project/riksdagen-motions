<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00005">
  <teiHeader>
    <fileDesc>
      <titleStmt>
        <title>med anledning av redog. 2007/08:RRS15 Riksrevisionens styrelses redogörelse angående Försäkringskassans kontakter med arbetsgivare</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av redog. 2007/08:RRS15 Riksrevisionens styrelses redogörelse angående Försäkringskassans kontakter med arbetsgivare</title>
          <idno type="rdwebb">GV02Sf5</idno>
          <rs type="number">Sf5</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf5/text</ref>
          <ref type="dokument_url_html">http://data.riksdagen.se/dokument/GV02Sf5</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf5</ref>
          <ref type="doc">http://data.riksdagen.se/fil/488E93B9-FB67-4D49-97FE-C24ED43EF197</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-J95EwJKvWuN9JUNcJSJKgp</idno>
            <name>Göte Wahlström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HMf3KYjw3nvgVVjUa7gnGs</idno>
            <name>Magdalena Streijffert</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-LEXZPYvmhFVTf5RPdcUU6U"/>
        <correspContext corresp="i-LEXZPYvmhFVTf5RPdcUU6U">
          <ref>Redogörelse 2007/08:RRS15</ref>
        </correspContext>
        <correspAction xml:id="i-SuyK8trkvezkVKAyXUX827" type="signed"/>
        <correspContext corresp="i-SuyK8trkvezkVKAyXUX827">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-KNqtzTyLq88RopWq6R35xs"/>
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-J95EwJKvWuN9JUNcJSJKgp"/>
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-HMf3KYjw3nvgVVjUa7gnGs"/>
        </correspContext>
        <correspAction type="referral" xml:id="i-Ftp3aXEkQFxTPRgQfwNVhi">
          <date when="2007-12-07"/>
        </correspAction>
        <correspAction type="dismissal" xml:id="i-MmWfGEbRAab9FD5QQ1LK7H">
          <date when="2007-12-06"/>
        </correspAction>
        <correspAction type="dismissal" xml:id="i-WtL3vQCTzLMW23Qgnki97N">
          <date when="2007-12-06"/>
        </correspAction>
        <correspAction type="transfer" xml:id="i-Nhi8NZuT5BvzjdAJpzbpzf">
          <date when="2007-12-05"/>
        </correspAction>
        <correspAction type="submission" xml:id="i-KPZhg78n58dQ22YYjB4PFj">
          <date when="2007-12-05"/>
        </correspAction>
        <correspAction type="assigned" xml:id="i-rYRTGuER4reTeHyM3sAcZ"/>
        <correspContext corresp="i-rYRTGuER4reTeHyM3sAcZ">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5q3UcenMeTE3MRQE3n8t3n">
            Förslag till riksdagsbeslut
          </head>
          <list style="ol">
            <item xml:id="i-Advw5yyrNtXPG1GpxcdAcF">
              Riksdagen tillkännager för regeringen som sin mening vad som
              anförs i motionen om att återinföra arbetsgivarens ansvar för
              att lämna en rehabiliteringsutredning.
            </item>
            <item xml:id="i-HdErJFtby17pwcD2nSwyep">
              Riksdagen tillkännager för regeringen som sin mening vad som
              anförs i motionen om att säkerställa att Försäkringskassan har
              fungerande rutiner för att hämta information och beslutsunderlag
              från arbetsgivare.
            </item>
            <item xml:id="i-74nzmBLUsnX4n1N7t51Uxa">
              Riksdagen begär att regeringen återkommer med förslag på hur
              den sjukskrivne ska tillförsäkras rätt till avstämningsmöte.
            </item>
            <item xml:id="i-YFyXaeHwFEtftQ3CdHPC9F">
              Riksdagen tillkännager för regeringen som sin mening vad som
              anförs i motionen om att Försäkringskassans resurstillskott ska
              användas på ett sätt som tillförsäkrar handläggarna ett ändamålsenligt
              stöd för att kunna göra korrekta arbetsförmågebedömningar.
            </item>
          </list>
        </div>
        <div type="motContent">
          <head type="h1" xml:id="i-XiMRAZYycj1CsY61hA375b">
            Inledning
          </head>
          <p xml:id="i-NPudF5fNB9i9ikUFwEp2Cg">
            Riksrevisionens granskning av Försäkringskassans kontakter med
            arbetsgivare Tas sjukskrivnas arbetsförmåga till vara? (RiR 2007:19)
            visar att det finns flera stora brister i Försäkringskassans hantering.
            Det gäller inte minst Försäkringskassans ansvar att utreda möjlighet
            till anpassning av den sjukskrivnes arbetsplats, liksom passivitet
            i handläggning och oförmåga att slutföra utredningar. Vidare prioriteras
            inte kontakterna med arbetsgivare. Rutinerna för att hämta in
            information och beslutsunderlag från arbetsplatser har blivit
            än mer oklara sedan den borgerliga regeringen avskaffat arbetsgivarens
            ansvar att genom en rehabiliteringsutredning klarlägga rehabiliteringsbehovet
            för den sjukskrivne. Försäkringskassan saknar mål och en utarbetad
            strategi för arbetsgivarkontakter. Dessutom har man inte säkerställt
            hur information från arbetsgivare ska förmedlas efter att skyldigheten
            att göra en rehabiliteringsutredning avskaffats.
          </p>
          <head type="h1" xml:id="i-LSZLeoG9bSGm98xCVPrfVn">
            Brister i underlag, arbetsanpassning och samordning
          </head>
          <p xml:id="i-3oFpfrJVnRLrUoqTUjK1Am">
            Försäkringskassans samordning och uppföljning av stöd till långtidssjukskrivna
            uppvisar alltså flera brister enligt Riksrevisionens granskning.
            I nästan hälften av de granskade fallen hade man inte tagit ställning
            till om den sjukskrivne kan få andra arbetsuppgifter efter viss
            rehabilitering. I åtta av tio fall hade man lämnat frågan obesvarad
            huruvida det varit möjligt att anpassa arbetsplatsen i stället
            för att låta den enskilde övergå i sjuk- eller aktivitetsersättning.
            1
          </p>
          <p xml:id="i-Q6QzMvHNuuCTPXMTV8YMcy">
            I flertalet fall övervägs inte anpassning av de sjukskrivnas
            arbetsuppgifter eller arbetsplatser. Om en medicinsk rehabilitering
            påbörjats eller hunnit avslutas och med goda resultat behövs inte
            alla gånger en anpassning. Om däremot ett sjukfall rullar på utan
            annan lyckad rehabilitering eller ingen alls, är det beklagansvärt
            att möjligheter till anpassning på arbetsplatsen inte undersöks.
            En studie som Försäkringskassan själv gjort visar att de allra
            flesta återgår i arbete efter 60 dagar. Men de som varit sjukskrivna
            ett år eller längre löper betydligt större risk att bli sjukskrivna
            längre eller helt sluta arbeta. Försäkringskassan har också själv
            tidigare konstaterat att det finns personer som är sjukskrivna
            längre än nödvändigt och som dessutom själva uppgett att de åtminstone
            till en del skulle kunna arbeta.
          </p>
          <p xml:id="i-SAutHpNfbrp3joTwzegDrU">
            Försäkringskassan överväger vidare mycket sällan arbetshjälpmedel
            i samband med att man bedömer om den sjukskrivne kan utföra sitt
            arbete efter anpassning på arbetsplatsen. I mer än en tredjedel
            av de fall som granskades i aktstudien fanns diagnoser i rörelseorganen,
            och det är oftast då arbetshjälpmedel är aktuellt.
          </p>
          <p xml:id="i-FptkE1H9NCVzUsR5K5JAtk">
            Trots att den borgerliga regeringen kände till problemen inledde
            de mandatperioden med kraftiga besparingar på Försäkringskassan
            1 700 personer har fått lämna sina tjänster. Inte ens efter Riksrevisionens
            iakttagelser har regeringen lyssnat. I stället låter regeringen
            bara notera kritiken, men i övrigt lämnar man den utan vidare
            åtgärd.
          </p>
          <head type="h1" xml:id="i-Qn6CDygPmqnYULyxVcp3YF">
            Borttagandet av arbetsgivarens ansvar för rehabiliteringsutredningar
            skapar oreda
          </head>
          <p xml:id="i-EPThghDcCqLtbGZ1d7dkcR">
            Försäkringskassan är en myndighet i medborgarnas och de försäkrades
            tjänst. Myndigheten är också en arbetsplats för tusentals löntagare
            och tjänsteutövare. Deras tjänsteutövning underlättas om det finns
            hållbara regelverk som inte utan starka motiv eller utan alternativ
            plötsligt upphör att gälla. I annat fall minskar förutsättningarna
            för en sjukförsäkring som förmår att stödja människor tillbaks
            i arbete. Nu skapar i stället den borgerliga regeringens iver
            att förändra nya problem och oklarheter. Ett tydligt exempel är
            just borttagandet av arbetsgivarens skyldighet att lämna en rehabiliteringsutredning
            för den anställde som blivit sjuk. Regeringens förslag trädde
            i kraft den 1 juli i år, 2007, och dessförinnan hade förslaget
            varit känt i flera månader. Men fortfarande finns ingen ny rutin
            för att hämta in uppgifter från arbetsgivaren. Det är oacceptabelt.
            Riksrevisionens aktstudie visar att rehabiliteringsutredningarna
            varit Försäkringskassans viktigaste informationskälla. Den försvann
            den 1 juli i år. Det är beklagansvärt att regeringen inte sett
            till att säkra återrapportering från arbetsgivare innan man avskaffade
            deras skyldighet att lämna en rehabiliteringsutredning. Regeringen
            måste nu skyndsamt säkerställa att Försäkringskassan har utarbetade
            och praktiserade metoder för återkoppling från arbetsgivare. Vi
            socialdemokrater tycker det är rimligt att arbetsgivaren har en
            skyldighet att lämna in en rehabiliteringsutredning. Regeringen
            bör återkomma med förslag som syftar till att öka antalet inlämnade
            rehabiliteringsutredningar. Därmed skulle förutsättningarna stärkas
            för en fungerande samverkan mellan arbetsgivare och Försäkringskassan.
          </p>
          <head type="h1" xml:id="i-R1cKypAEHvQGWAqSB48J3P">
            Bristande underlag hinder för insatser
          </head>
          <p xml:id="i-2NqPwVYsAD8f3g5mTha9Uu">
            Även om intentionerna aldrig varit att Försäkringskassans kontakter
            med arbetsgivare ska vara undermåliga förtjänar det faktum att
            de ändå är det en ordentlig analys. Vi konstaterar att utfallet
            inte motsvarar det som varit lagstiftarens intentioner. Men vad
            har gått snett? Den genomförda granskningen ger inget entydigt
            svar men pekar på att Försäkringskassans bristande underlag i
            sjukfallen till en del beror på avsaknad av fullgott stöd i kombination
            med hög arbetsbelastning och täta handläggarbyten. Vi vet dessutom
            sedan tidigare att arbetsgivare har varit dåliga på att lämna
            in rehabiliteringsutredningar. Dessutom har det funnits en till
            viss del välmotiverad kritik mot hanteringen och regelverket runt
            rehabiliteringsutredningarna. Det motiverar dock inte att ansvaret
            helt avskaffas. Bristerna i rehabiliteringsarbetet har varit uppenbara
            länge, men genom regeringens kraftiga nedskärningar av Försäkringskassans
            resurser tillsammans med stora regelförändringar minskar nu förutsättningarna
            att åtgärda problemen. Det saknas dessutom sanktionsmöjligheter
            och tydliga incitament för arbetsgivaren. För det bär regeringen
            ansvaret.
          </p>
          <head type="h1" xml:id="i-2B7G1zKE6aE2uJqsvp2JFY">
            Regeringens förslag förvärrar problemen
          </head>
          <p xml:id="i-3HYW9uHVREWsSTbK1emfqq">
            Om handläggningen tidigare har präglats av osäkerhet i hur lagar
            och regler ska tolkas, växer förvirringen med regeringens förslag
            till nya ensidiga tidsgränser och införande av minskningsregel
            i sjukförsäkringen. Vi motsätter oss principen att enbart individen
            har förpliktelser, medan andra aktörer avlövas ansvar. Regeringen
            har inte bara tagit bort arbetsgivarens ansvar att lämna en rehabiliteringsutredning
            till Försäkringskassan. Samtidigt har man tagit bort Försäkringskassans
            skyldighet att kalla till avstämningsmöte inom 90 dagar samt drastiskt
            minskat Försäkringskassans medel för köp av rehabiliteringstjänster.
            I kombination med förslagen om lägre ersättning för den som blir
            sjuk och med den oro det innebär för alla med en redan tunn plånbok
            lämnas den enskilde i sticket och blir än mer utsatt.
          </p>
          <p xml:id="i-2AiFjdr1amCaT6coWtzERG">
            I regeringens förslag till tilläggsbudget föreslogs att anslaget
            till Försäkringskassans förvaltning skulle ökas med 700 miljoner
            kronor. Vi hade goda förhoppningar om att regeringen därmed insåg
            att det inte går att genomföra stora besparingar på Försäkringskassans
            förvaltningsanslag utan konsekvenser som långa handläggningstider
            och brister i insatser för långtidssjukskrivna. Vi välkomnade
            att medel kom tillbaka. Dessvärre tyder fortfarande inget på att
            regeringen tillför nödvändiga resurser för att prioritera insatser
            för långtidssjukskrivna och ökade kontakter med arbetsgivaren
            tvärtom verkar vara fallet.
          </p>
          <p xml:id="i-5F7915Ds8cNuGH3FNfBP8Y">
            Många utredningar visar att ju närmare insatserna kommer individen
            och arbetsplatsen och ju tidigare, desto mer ökar chanserna för
            människor att komma åter i arbete. Problemet i dag är att ingen
            aktör tycks vilja ta på sig ansvaret för att vara motor i sjukskrivningsprocessen.
            Regeringen visar heller inga ambitioner på att peka ut riktningen.
            Tidigare var Försäkringskassans roll som samordnare av rehabiliteringsinsatser
            ändå tydligare. Men sedan den borgerliga regeringen tillträdde
            har det skett en tydlig förskjutning av ansvaret bort från myndigheten
            ut i intet. Socialförsäkringsutskottets två senaste offentliga
            utfrågningar vittnar inte minst om detta. Kvar står individen.
            Att lämna hela ansvaret till den enskilde som ju behöver stöd,
            för att hon är sjukskriven på grund av förslitning, utmattningssyndrom
            eller stroke, är allt annat än rimligt. Det är inte så vi undanröjer
            hindren för anpassning, omskolning och möjlighet till arbetshjälpmedel.
            Det som regeringen egentligen borde förstärka slår den i stället
            undan benen för och frånskjuter sig samhällsansvaret.
          </p>
          <head type="h1" xml:id="i-EgiSFZmpD7SizFyspB9VXD">
            Ökad samordning och bättre stöd till individen
          </head>
          <p xml:id="i-BYmpxWbj3yHM8EjczXEBNf">
            Legitimiteten i socialförsäkringarna hotas i dag, genom att den
            borgerliga regeringen monterar ned tryggheten, sänker ersättningar
            och urholkar välfärdens finansiering genom sänkta socialavgifter
            och kraftigt sänka skatter åt vissa grupper. Därmed sjunker också
            förväntningarna och kraven på vad den allmänna sjukförsäkringen
            ska och kan leverera. Det är dit den borgerliga politiken verkar
            vilja mot ett tydligt systemskifte.
          </p>
          <p xml:id="i-QiscXpaL4H5bMeKhXqKJ9z">
            Sjukskrivna ska inte förvänta sig fler åtaganden från samhällets
            sida snarare färre.
          </p>
          <p xml:id="i-62SeoUJ2JAJNrnjbjkdo2o">
            Vi accepterar inte sämre trygghet och färre insatser åt fler.
          </p>
          <p xml:id="i-JMiHPDnwaCDeqqHQ4w3DU">
            Vi socialdemokrater vill gå i motsatt riktning. En allmän och
            aktiv sjukförsäkring ska både kunna garantera trygghet och aktivt
            stödja människor tillbaka till arbetslivet.
          </p>
          <p xml:id="i-UsvPWiobZvQJnXciAJKhqN">
            Försäkringskassans resurstillskott måste användas på ett sätt
            som tillförsäkrar handläggarna ett ändamålsenligt stöd för att
            kunna göra korrekta bedömningar av den enskildes arbetsförmåga.
            Förändringar behövs för att komma till rätta med bristande samordning.
            Individens rättigheter i sjukskrivningsprocessen behöver säkras.
            Regeringen bör skyndsamt återkomma till riksdagen med förslag
            på hur den sjukskrivne ska tillförsäkras rätt till avstämningsmöte.
          </p>
          <p xml:id="i-Rxi6PJCuYhHb2it7XqvbYR">
            Ännu saknas såväl drivkrafter som sanktioner som kan säkra att
            olika aktörer som är inblandade i ett sjukfall fullföljer sina
            åtaganden. Till följd av otillräckligt stöd, alltför sena insatser
            och bristande samverkan mellan samhällets olika aktörer driver
            ohälsa fortfarande människor till ett liv där deras arbetsförmåga
            inte tas till vara och där livskvaliteten urholkas. Här har alla
            ett gemensamt ansvar.
          </p>
        </div>
        <div type="motSignatures">
          <list>
            <item xml:id="i-NimR6ahSn1JZB8KuwaT4RG" who="i-G8564CqEnhC5PBjZSwUxsE">
              Tomas Eneroth (s)
            </item>
            <item xml:id="i-FEWwRC97K64Q7NMjtPMSYf" who="i-KNqtzTyLq88RopWq6R35xs">
              Ronny Olander (s)
            </item>
            <item xml:id="i-VpXwAPkDfwFfzhSxoXw7Wf" who="i-HsmyrkjqQGCAargTNWaeXi">
              Siw Wittgren-Ahl (s)
            </item>
            <item xml:id="i-F7AfTRpc9LUeBJND3ZsaCY" who="i-TVwo4mCECu692GW3ntqQzo">
              Kurt Kvarnström (s)
            </item>
            <item xml:id="i-5vJEvoitSmg9HoQnKUTsT2" who="i-J95EwJKvWuN9JUNcJSJKgp">
              Göte Wahlström (s)
            </item>
            <item xml:id="i-GjzxW3dkUL2uTA4YAjo1eo" who="i-PMx51X9QbaLUMtQNq6sVfz">
              Matilda Ernkrans (s)
            </item>
            <item xml:id="i-RDLhR9EFWUP372DKuehzkA" who="i-AqkTDdERRgq7MWP7ajMpZo">
              Jasenko Omanovic (s)
            </item>
            <item xml:id="i-A3awjrEcdvRs5dLByFfko9" who="i-HMf3KYjw3nvgVVjUa7gnGs">
              Magdalena Streijffert (s)
            </item>
          </list>
        </div>
      </div>
    </body>
  </text>
</TEI>
