<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--01086">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1086/mot_1969__ak__1086-001.pdf"/>
      <fw xml:id="i-2cjv8xnA2Q6LtkuA4xmAaK">
        10 Motion i Andra kammaren, nr 1086 år 1969
      </fw>
      <div xml:id="i-8MXjpsxHCJo8UMUNzDeoSD" type="motHeader">
        <div xml:id="i-EyWhyzhJa72AckJTf9Dkxv" type="motTitle"/>
        <div xml:id="i-KSNhpvwP9otiYgddHU2qKX" type="motSubmissionInfo"/>
      </div>
      <div xml:id="i-MG2kC2kZUsCa1jxhcwSe3w" type="motBody">
        <div xml:id="i-AEFZou2UjHHgbJUBZxVYJm">
          <p xml:id="i-AriQEySLknqNVBSxF9GVAR">
            Nr 1086
          </p>
          <p xml:id="i-Jgkj3Y4pEqkknDyiQHsWU3">
            Av herr Wedén m. fl., i anledning av Kungl. Maj:ts proposition
            nr 28, med förslag till miljöskyddslag m.m.
          </p>
          <p xml:id="i-Ub8a3GSrZhhm49L1jz45g7">
            (Lika lydande med motion nr 946 i Första kammaren)
          </p>
          <p xml:id="i-GoDbvAn6wF1Q42bJc5xV6h">
            1. Miljödebatt och praktiska resultat
          </p>
          <p xml:id="i-PKqCQ2d5b9YrBa2Kx7C6PK">
            Vi har de senaste åren upplevt en intensiv debatt om miljöfrågorna.
            Det är nödvändigt att detta intresse — som inte minst tack vare
            insatser från frivilliga och ideella grupper och organisationer
            blivit något av en väckelse i vida kretsar — också leder till
            konkreta praktiska resultat. Bristen på vägledande principer har
            känts alltmer besvärande. Inte minst gäller detta den politiska
            bedömningen av projekt där exploateringen leder till omfat- tande
            förändringar i miljön. Namn som Väröbacka, Ringhals, Sturup eller
            Vindelälven kan räcka för att illustrera detta. Det är därför
            en mycket angelägen reform riksdagen nu får ta ställning till.
            Förslaget till miljöskyddslag är det första försöket att i större
            skala söka gripa sig an de många intresseavvägningsproblem — stora
            som små — vilka ständigt möter oss på miljövårdsområdet. Vi hälsar
            därför självfallet detta initiativ — som vi länge efterlyst —
            med stor tillfredsställelse.
          </p>
          <p xml:id="i-TphTmwLiiVLkSLMVJX4JJh">
            2. Synpunkter på förslaget till miljöskyddslag
          </p>
          <p xml:id="i-G7TFKr9P1MxWHSrHwT1PhC">
            Den positiva inställning vi hyser till konkreta förslag på detta
            område innebär också att detaljkritik i stort sett måste få stå
            tillbaka inför önske- målet att nå några resultat över huvud taget.
            Ty saken brådskar. Även begränsade framsteg är i dag av värde,
            och vi accepterar därför att man alltjämt i stort sett måste pröva
            sig fram. Det är å andra sidan uppenbart, att förslaget i sin
            nuvarande form ter sig diskutabelt också på mycket grundläggande
            punkter. Detta gäller redan grunderna för intresseavvägningen
            och de regler som föreslås för denna. I förslaget har man nämligen
            främst bearbetat de nuvarande reglerna om avloppsvatten och givit
            dem en allmängiltig inriktning. Utformningen har förändrats men,
            som departementschefen framhåller, »i praktiken blir emellertid
            ändringen långt mindre än en jämförelse av ordalagen kan ge vid
            handen&gt; (prop. s. 263). Det är utan tvekan oroande att de i
            skilda sammanhang hårt kritiserade vattenföroreningsreglerna nu
            blir ryggraden i hela den nya miljöskyddslagstiftningen. Vi ställer
            oss också tveksamma till den uppgivenhet inför problemen som förslaget
            så ofta visar, t.ex. att det
          </p>
          <pb facs="riksdagen-motions-pdf/data/1969/mot_1969__ak__1086/mot_1969__ak__1086-002.pdf"/>
          <fw xml:id="i-4NyLyZfenGm9v2uhhzRifK">
            Motion i Andra kammaren, nr 1086 år 1969 1
          </fw>
          <p xml:id="i-49mpgPCTchHgui9wgjY3xc">
            genomgående skulle vara »omöjligt att utforma regelsystemet så,
            att det ger klara lösningar» (prop. s. 66) i intresseavvägningsfrågor.
            Inte heller anser vi det framsynt att också i fortsättningen utgå
            från att ersättningsskyddet för störda intressen normalt sett
            skall grundas på upp- fattningen att »det skulle vara alltför
            hämmande, om varje ny immission i en trakt skulle medföra strikt
            ersättningsansvar, så snart den hade någon betydelse» (prop. s.
            165). Över huvud taget kan förslaget kritiseras för att lämna
            utrymme för en godtycklighet i tillämpningen, som kan få olyckliga
            verkningar. Till de mera tveksamma inslagen hör den omfattande
            »i huvudsak oreglerade» dispens- prövningsverksamhet som förslaget
            gör till huvudregel (prop. s. 201). Att intresseavvägningarna
            i stort sett skall bygga »på en fri förhandling» (prop. s. 203)
            mellan naturvårdsverket och andra parter, där verket &gt;»&gt;i
            flertalet fall skall kunna komma överens med sökanden» (prop.
            47/1969 s. 9), före- faller oss vara en diskutabel arbetsmetod.
            Vi anser det olyckligt att natur- vårdsverket på detta sätt kommer
            att fungera som ett »dispensverk&gt;. Med den föreslagna ordningen
            blir det ju strängt taget inte nödvändigt att under- kasta några
            etableringar en reguljär koncessionsprövning (jfr prop. s. 221).
            Det blir i detta sammanhang särskilt besvärande, att de »normer»
            och »riktvärden» som skall styra dispensverksamheten genomgående
            förutses bli rekommendationer av enbart vägledande och oförbindande
            karaktär (prop. s. 219). Särskilt uppseendeväckande finner vi
            det vara att förslaget alltjämt nöjer sig med en »minimiregel»
            (prop. s. 267) för kloakvatten- utsläpp från tätbebyggelse och
            att t.o.m. »minimiregeln&gt; i själva verket är dispensabel (jfr
            8 7). Som redan framhållits vill vi inte fördröja förslagets behandling
            med detaljkritik. Åtskilligt finns som utan tvekan vore värt att
            påpeka. Vi vill här nöja oss med några exempel på frågor som dessutom
            på vissa punkter sträcker sig längre än anmärkningar på detaljer.
            En sådan fråga är samordningen med bebyggelseplanering. Detta
            problem är i själva verket olöst, trots det nära samband som råder
            mellan anlägg- ningsfrågor och kontrollen av driftstörningar.
            Det var utan tvekan en brist att det inte ingick i de sakkunnigas
            uppdrag »att pröva frågorna om planlagstiftning och samhällsplanering
            som medel att förebygga immissions- risker» (prop. s. 184). Särskilt
            olyckligt anser vi det vara att så allvarliga störningskällor
            som flygfält och motorvägar normalt inte kommer att före- gås
            av någon prövning enligt den nya miljöskyddslagen (jfr prop. s.
            187, 261). En betydande splittring kommer således att bestå i
            fråga om samhällets behandling av miljöstörande investeringar.
            Detta gäller särskilt beträffande specialreglerade former av exploatering.
            Benämningen miljöskyddslag på den nya lagen är f.ö. ganska förskönande.
            Lagen kunde lika gärna ha kallats för exploateringslag, eftersom
            den i lika hög grad handlar om olika företags investeringsvillkor
            som om skydd för omgivningen. Det lyckligaste hade
          </p>
          <pb facs="riksdagen-motions-pdf/data/1969/mot_1969__ak__1086/mot_1969__ak__1086-003.pdf"/>
          <fw xml:id="i-98P4XdvTtZipgCe11vF71C">
            12 Motion i Andra kammaren, nr 1086 år 1969
          </fw>
          <p xml:id="i-Hf244pytMvde55Kmch55JV">
            därför givetvis varit att söka nå en enhetlig behandling av alla
            typer av exploatering. Men också inom den nya miljöskyddslagens
            (koncessionslagens) ram finns en splittring i procedur och behandling,
            som förtjänar kritik. Vi vill särskilt peka på att störda intressen
            inte med någon säkerhet kan räkna med att bli tillgodosedda genom
            dispensprövningen. Sakägare har t. ex. inte någon besvärsrätt
            mot dispensbeslut (prop. s. 205). De får då komplettera sin bevakning
            t. ex. genom att stämma störningskällan till fastighetsdomstol.
            Ärendet har då vandrat till en ny instans, vilket blir nödvändigt
            om man är missnöjd med bl.a. åtgärdsinsatserna i skadeförebyggande
            syfte. Men i detta läge kan störningskällan övertrumfa domstolarna
            och begära att frågan hänskjuts till en reguljär prövning inför
            koncessionsnämnden, d.v.s. en tredje instans (jfr miljöskyddslagen
            $$ 36—39). Vi vill gärna instämma i lagrådets uppfattning, att
            en sådan ordning knappast »är rationell» (prop. s. 383). Vi ifrågasätter,
            om det inte åtminstone på denna punkt hade varit lyck- ligare
            att integrera administrativ och judiciell prövning. Förslaget
            präglas också — för att nu nämna ytterligare en punkt — av en
            påfallande kallsinnighet gentemot störda sakägarintressen. Detta
            kom- mer till uttryck på flera sätt. Den administrativa förprövningen
            uppges över huvud taget inte ha till uppgift att »slita rättstvister
            mellan enskilda» (prop. s. 219), trots att störningar för bostadsbebyggelse,
            sjukhus, känsliga industrier 0.s. Vv. uppenbart angår många olika
            sakägarintressen. Departementschefen har t.o.m. ansett det »mera
            tveksamt» om enskilda sakägare över huvud taget borde få besvära
            sig mot beslut i koncessionsnämnden (s. 205). Han utgår ifrån
            att yrkanden från sakägarhåll bara skall ge anledning till änd-
            ringar i nämndens beslut »i absoluta undantagsfall» (s. 206).
            Förvånansvärt är t. ex. också att kommun över huvud taget inte
            medges någon talerätt mot koncessionsnämndens beslut i fråga om
            allmänna intressen (jfr 8 48). Trots erinringar från lagrådet
            föreslås i propositionen ej heller att sak- ägare skall kunna
            få sina rättegångskostnader inför koncessionsnämnden täckta av
            sökanden. Skälen härför uppges vara att »den enskilde har små
            möjligheter att hävda sig och göra en insats», eller vidare, att
            &gt;»mycket av det som tidigare låg på den enskilde nu kan överlåtas
            på tillsynsmyndighe- terna» (s. 395). Vi kan inte ansluta oss
            till dessa uttalanden, som vittnar om en beklaglig likgiltighet
            för berörda sakägarintressen. Vi anser tvärtom, att förslaget
            på denna punkt röjer en allvarlig felsyn på hela miljövårdsproblemet.
            En mycket betydelsefull uppgift borde näm- ligen just vara att
            genom åtgärder och i sista hand ersättning tillgodose de partsintressen
            — offentliga eller enskilda — som utsätts för försämringar genom
            störande exploatering. De som drabbas värst är ju oftast de boende
            på platsen, och ytterst gäller alltså frågan i hög grad skyddet
            för konsument- intressen.
          </p>
          <pb facs="riksdagen-motions-pdf/data/1969/mot_1969__ak__1086/mot_1969__ak__1086-004.pdf"/>
          <fw xml:id="i-DeEDRS2wY3dphDfaV5sVQs">
            Motion i Andra kammaren, nr 1086 år 1969 13
          </fw>
          <p xml:id="i-B7ug5UpjqEVzDP2MejEPp">
            Vi vill framhålla att sakägarsidan många gånger kan tänkas ha
            annan uppfattning än naturvårdsverket och andra tillsynsorgan.
            Ibland kan det mycket väl bli så, att naturvårdsverket kommer
            att vara en motpart som närmast står på sökandens sida i konflikten
            (jfr lagrådets påpekande prop. s. 370). Ett praktiskt exempel
            på detta är att verket medgivit lokalisering av en fabrik så,
            att den stör sommarstugebebyggelse. Att verket då skulle un- derstödja
            en förbudstalan är självfallet uteslutet; inte heller kan man
            väl vänta sig att verket i detta läge skall kunna representera
            fritidsbebyggelsens intressen och föra de enskildas talan i t.
            ex. åtgärdsfrågor. Tanken att myndigheterna skall företräda också
            partsintressena och föra deras talan anser vi således ganska orimlig.
            Vi vill också framhålla att sakägarbevakningen också kan vara
            av stort värde för samhällsorganen, t. ex. då det gäller att få
            information om åtgärds- behov. I vissa fall lär myndigheterna
            t.o.m. vara helt beroende just av informationer från sakägarsidan,
            t. ex. i fråga om mera svårbedömbara och känsliga störningsfall,
            exempelvis om vattenintaget för ett pappersbruk — där kraven på
            vattenkvaliteten är särskilt stora — utsätts för risker att drabbas
            av t. ex. grumlingar i vattnet.
          </p>
          <p xml:id="i-Q6Y4BLZqytQzk1pMJ5y13C">
            3. Synpunkter på det fortsatta lagstiftningsarbetet
          </p>
          <p xml:id="i-WfQkGgZ7dycawzg4Bjeq3c">
            Som framgått av det sagda uppfattar vi det nu framlagda förslaget
            till miljöskyddslag som en etapp på vägen i lagstiftningsarbetet.
            Det är ange- läget att ett arbete snarast kommer till stånd på
            att förbättra och på längre sikt ersätta den ofullgångna lagstiftning
            som nu föreslås. Det nuvarande förslaget har på avgörande punkter
            en alltför traditionell hållning. Vi har redan påpekat hur intresseavvägningsreglerna
            i realiteten ansluter sig till våra gällande vattenföroreningsregler.
            Vi har också ifråga- satt om det kan vara rimligt att också i
            fortsättningen utgå från principen att miljöförsämringar i stor
            utsträckning skall tolereras ersättningsfritt av sakägare, som
            drabbas av störningar. Skall vi — för att citera en remiss- instans
            — begränsa skyddet med metoder som innebär att bostadskonsumen-
            ter och andra sakägare »som berörs av en immission» lätt kommer
            »att förbise den i lagtexten följande inskränkningen i rätten
            att erhålla ersättning etc.&gt;? (Jfr prop. s. 168.) Enligt vår
            mening måste det fortsatta lagstiftningsarbetet innefatta en grundlig
            och förutsättningslös analys av målsättningar och metoder för
            samhällsinsatserna på detta område. Långsiktiga syftemål måste
            åtminstone formuleras, även om ett förverkligande kanske måste
            ske successivt.
          </p>
          <p xml:id="i-FtCNGfrYyE95apnYaqRe7N">
            Som exempel på frågor, som bör tas upp, vill vi nämna följande:
            I. Samordning av intresseavvägningsuppgifterna behöver inte nödvän-
            digtvis ske genom centralisering. Naturvårdsverkets verksamhet
            enligt för-
          </p>
          <pb facs="riksdagen-motions-pdf/data/1969/mot_1969__ak__1086/mot_1969__ak__1086-005.pdf"/>
          <fw xml:id="i-CVFn4XrfzmnYfxjPN7fXRt">
            14 Motion i Andra kammaren, nr 1086 år 1969
          </fw>
          <p xml:id="i-6zbWWnawNxzxr47bSEmrrV">
            slaget är uttryck för en centraliseringstendens. Trots detta
            har samord- ningsfrågan ej kunnat lösas. Redan i förhållande till
            bebyggelseplaneringen råder en splittring. Koncessionsnämndens
            avgöranden binder f.n. inte plan- myndigheternas handläggning.
            Vägföretag inordas inte under den föreslagna tillståndsprövningen
            etc. Koncessionsnämndens kapacitet är f.ö. så liten, att reguljär
            koncessionsgivning måste bli ett undantag. För framtiden är det
            troligt att den reguljära koncessionsverksamheten kan bli ett
            lika nöd- vändigt inslag i kontrollen av fastighetsinvesteringar
            som exempelvis tät- bebyggelseplaneringen och byggnadslovgivningen
            är i dag. Självfallet kan då inte centrala myndigheter i Stockholm
            behärska hela den mångfald av intresseavvägningsuppgifter och
            bevakningsproblem som uppkommer ute på arbetsfältet. För detta
            fordras otvivelaktligt en betydande decentralisering. Vi vill
            framhålla att alternativet till samordning genom centralisering
            då kan vara att i stället nå samordning genom koncentration. Detta
            skulle inne- bära att man gav ett underordnat samhällsorgan möjlighet
            att pröva intresse- avvägningen i dess helhet i normala fall,
            t. ex. både bebyggelseplanerings- och störningsfrågor i ett sammanhang.
            Fackorganens bevakning skulle med andra ord kunna samordnas och
            behandlas redan av en myndighet på de- centraliserad nivå. En
            sådan långsiktig målsättning har bl. a. diskuterats av lantmäteristyrelsen
            i dess remissvar. Styrelsen efterlyser en ordning där man kan
            häva den splittring som nu finns inom »varandra näraliggande ämnes-
            områden». Man borde enligt styrelsens mening sträva efter »en
            samordnad prövning» inför ett organ som försågs »med kompetens
            på bl. a. samhälls- planeringens och plangenomförandets områden»,
            så att det gavs »organisa- toriska förutsättningar för en insats
            vid en framtida mera integrerad sam- hällsplanering&gt;» (prop.
            s. 79—80). Vi betraktar det som en särskild svaghet att förslagen
            nu inte ens klargör vilket kommunalt organ som skall svara för
            kontakterna med de statliga tillsynsorganen.
          </p>
          <p xml:id="i-Eoup1hwpkFqfrUmejRw4q">
            II. I propositionen antyds, att centraliseringen av intresseavvägnings-
            uppgifterna också syftar till att nå en enhetlig tillämpning.
            Vi är tveksamma om bärkraften i detta argument. Enligt vår uppfattning
            har intresseavväg- ningsreglernas utformning vida större betydelse
            för konsekvensen i tillämp- ningen. Eftersom de nuvarande reglerna
            utgår från att »regelsystemet» omöjligen kan utformas »så, att
            det ger klara lösningar» håller vi för troligt att inte ens koncessionsnämndens
            avgöranden kan bli särskilt klargörande. Dispenser från naturvårdsverket
            och andra tillsynsorgan blir ju dessutom den vanligaste formen
            för beslut i intresseavvägningsfrågor. I dessa fall upp- nås resultatet
            genom förhandlingar, som självfallet kommer att ge ganska skiftande
            resultat. Vi är därför övertygade om att en väsentlig uppgift
            för lagstiftningsarbe- tet blir att åstadkomma intresseavvägningsregler
            som kan ge bättre vägled- ning för tillämpningen.
          </p>
          <pb facs="riksdagen-motions-pdf/data/1969/mot_1969__ak__1086/mot_1969__ak__1086-006.pdf"/>
          <fw xml:id="i-MQe6ENnWtHPUSYragoM59a">
            Motion i Andra kammaren, nr 1086 år 1969 15
          </fw>
          <p xml:id="i-GawrefD9i8LBDfzJdba1rC">
            Vi ser detta som en ytterst angelägen uppgift inte bara för miljöskydds-
            intressenas vidkommande. Om utvecklingsvillkoren för företagen
            — etable- ringar och åtgärdskostnader — får variera i tillämpningen
            på ett från objek- tiva utgångspunkter helt ogripbart sätt, kommer
            samhällsorganens behand- ling av olika företag nämligen inte längre
            att kunna bli konkurrensneutral. Det är enligt vår uppfattning
            mycket angeläget, att regelsystemet inte hindrar en konkurrens
            på likvärdiga villkor om fastighetsbundna investeringar. Reglerna
            i förslaget är otillfredsställande på denna punkt. En långsiktig
            målsättning för lagstiftningsarbetet borde vara att söka nå intresseavvägningsregler,
            där lokaliseringsfrågor och åtgärdsinsatser kan be- dömas med
            hänsyn till skadeverkningarna. Med en sådan metod kan okänslig
            lokalisering redan i företagens kalkyler framstå som ekonomiskt
            lönsam- mare än en störningskänslig etablering. Vi har redan i
            annat sammanhang betonat önskvärdheten av att nå en ordning, där
            företagen kan räkna in miljöverkningarna i sina kalkyler (jfr
            vår motion I: 868, II: 482/1969). Ställs etableringsvillkoren
            i relation till störningsverkan, erhåller man en neutral bedömningsgrund.
            Vidare kommer villkorsgivningen inte att i nationalekono- misk
            mening försvaga konkurrenskraften, om insatserna betingas av att
            man skyddar bl. a. störningskänsliga investeringar — t. ex. bostadsbebyggelse
            — som representerar likvärdiga eller större värden än störningskällan.
            Vi är medvetna om att dessa problem är svårlösta. Men detta får
            självfallet inte hindra att man försöker finna lösningar.
          </p>
          <p xml:id="i-FF1vq2UAH4p2rUb7sXZx81">
            III. En diskutabel grundtanke i förslaget är — som vi tidigare
            framhållit — att man utgår från att miljöförsämringar i stor utsträckning
            skall få framkallas ersättningsfritt. En skyldighet att tåla försämringar
            utan någon kompensation måste ju vara en dålig utgångspunkt för
            ett förbättrat miljö- skydd. En långsiktig målsättning bör enligt
            vår uppfattning i stället vara att eftersträva en reglering av
            åtminstone alla ekonomiskt värderingsbara för- sämringar som uppkommer
            vid störande exploatering. Vi vill betona att syftet med en sådan
            princip inte i första rummet vore att fördela en mängd ersättningsbelopp.
            Principen skulle framför allt få betydelse då det gäller att bestämma
            vilka skadeförebyggande insatser som behövdes. Likaså kunde man
            med dessa utgångspunkter kanske visa att en alternativ lokalisering
            vore att föredra av hänsyn till skadeverkningarna. En ändrad syn
            på grun- derna för skaderegleringen skulle med andra ord kunna
            få sin kanske främsta betydelse i form av återverkningar på intresseavvägningen
            så att bedöm- ningen kunde ske på grundval av mera rationella
            metoder än för närvarande.
          </p>
          <p xml:id="i-PA3a1eVmqLfEDfzmgxJDqd">
            IV. Vi har betonat, att den föreslagna lagstiftningen kommer
            att få stor räckvidd för företagens etableringsvillkor. Enligt
            förslaget skall den regul- jära koncessionsprövningen också medföra
            en »trygghetsverkan»&gt; för före- taget.
          </p>
          <pb facs="riksdagen-motions-pdf/data/1969/mot_1969__ak__1086/mot_1969__ak__1086-007.pdf"/>
          <fw xml:id="i-QdhDyWjgighEw3nZjc3JbW">
            16 Motion i Andra kammaren, nr 1086 år 1969
          </fw>
          <p xml:id="i-G1jxEQpvZUeprJYfdCNm7i">
            Vid närmare påseende är det dock inte mycket bevänt med denna
            trygg- hetsverkan — åtminstone inte formellt. Koncessionsvillkoren
            kan nämligen omregleras helt eller delvis redan efter 10 år. Redan
            dessförinnan kan förändringar begäras om »förhållan- dena ändras
            väsentligt». Väsentliga förändringar kan t.ex. inträffa om störningskänsliga
            anläggningar inrättas efteråt i närheten av ett konces- sionsprövat
            företag. Detta kan leda till att kostnadskrävande förändringar
            eller omställningar behövs i det störande företaget. Med förslagets
            regler kan dessa kostnader drabba det redan etablerade företaget,
            eftersom skyddet genom koncessionen är så begränsat. Något skydd
            mot skadeståndsanspråk får företaget heller inte. Enligt vår uppfattning
            är det knappast rimligt att koncessionsprövade företag skall ha
            en så osäker ställning. Det är troligt att ingripanden mot tillståndsprövade
            företag blir ganska sällsynta. Reglerna bör då inte uttrycka en
            rakt motsatt ståndpunkt. Det viktiga är att företagen kan underkastas
            fortsatt prövning vid ombyggnader och kapacitetsförändringar,
            vilket också skall kunna ske enligt den nya lagen (jfr $&amp;
            10). I det fortsatta lagstiftningsarbetet bör därför undersökas
            om inte en annan utgångspunkt är motiverad. Det är troligen bäst
            också för koncessionspröv- ningen att granskningen sker så omsorgsfullt,
            att koncessionsgivningen kan bli definitiv efter en viss tid,
            t. ex. 10 år. För svårbedömbara verkningar kan f. ö. särskilda
            prövotider för längre tid föreskrivas, om så skulle vara behöv-
            ligt (jfr $ 21). Självfallet kräver rörligheten i samhället att
            koncessioner kan revideras till förmån för andra investeringar.
            Frågan är emellertid om inte detta i så fall bör ske efter principen
            att varje företag skall bära egna kostnader. I så fall vore det
            motiverat att koncessionsprövade företag erhöll ersättning för
            förluster som uppkommer när man tvingas förändra sin verksamhet
            till förmån för nya investeringar.
          </p>
          <p xml:id="i-H8Yq7rZc5G1pX4UE3YyUGa">
            V. Frågan är också om det inte vore lyckligast ur både företagens
            och sakägarnas synpunkt om koncessionsprövningen ledde till en
            slutlig reglering av förluster som motstående intressen utsätts
            för. För företagen har det i varje fall sin givna betydelse om
            trygghet kunde nås mot nya anspråk, åtminstone efter en viss preskriptionstid
            på t. ex. 10 år, för oförutsedda skador. För sakägarintressena
            vore det troligen också av stort värde om samhälls- organen medverkade
            till en slutreglering av kompensationsfrågorna, åtmins- tone i
            koncessionssammanhang. Vi delar inte uppfattningen att samhället
            skall lämna sakägarintressena helt utan stöd med den rent formella
            motiveringen, att det inte är en »offentlig» uppgift att reglera
            sakägaranspråk, eftersom det gäller bevakning
          </p>
          <pb facs="riksdagen-motions-pdf/data/1969/mot_1969__ak__1086/mot_1969__ak__1086-008.pdf"/>
          <fw xml:id="i-3KR4EyFCDYiFtbgwgd9we8">
            Motion i Andra kammaren, nr 1086 år 1969 17
          </fw>
          <p xml:id="i-Wq6hVR6QxWwCQniLkZPAih">
            av »enskilda anspråk» (jfr prop. s. 237). Tvärtom menar vi att
            sakägarna bör kunna erbjudas samhällets stöd vid koncessionsprövningen,
            så att kon- cessionsmyndigheten medverkar till en uttömmande reglering
            av kompensa- tionsfrågorna (officialprövning). Framför allt kommer
            sakägarna på detta
          </p>
          <p xml:id="i-4mTRNYJd4cTsDav53iMeEq">
            sätt att kunna få sina intressen tillgodosedda utan att rättegångskostnaderna
            lägger hinder i vägen.
          </p>
          <p xml:id="i-4Lqqj4ZcAT6XRFTM2SWE4j">
            VI. Vi har i annat sammanhang tagit upp frågan om särskild avgifts-
            beläggning av produkter som kan försämra miljön, t. ex. blytillsatser
            i bensin, engångsglas o.s.v. (jfr vår motion I: 868, II: 482/1969).
            När det gäller störande anläggningar kan tanken på regleringsavgifter
            sägas vara en metod som har vissa beröringspunkter med avgiftsbeläggning.
            Enligt vår mening vore det av stort intresse att få frågan om
            reglerings- avgifter för störande anläggningar närmare utredd.
            Vilka debiteringsgrunder är t.ex. tänkbara? Kan distributionen
            av regleringsmedel tjäna angelägna miljöpolitiska syften? Utan
            tvivel kan redan nu skönjas intressanta användningsuppgifter för
            fonder som finansierades av regleringsmedel. Vi vet t.ex. att
            ett stort behov finns av återställningsåtgärder, bl. a. av vissa
            svårt förorenade sjöar. Det gäller här att så att säga gottgöra
            gångna tiders försyndelser. En annan intressant uppgift kunde
            vara att finansiera insatser för att skydda områden genom fredning
            mot exploatering på detta sätt. Naturskydds- intressena skulle
            därmed kunna lösa ut exploateringsföretag enligt de rikt- linjer
            som drogs upp vid naturvårdsplaneringen. Fredningsinsatserna kunde
            då likställas med andra investeringar. Fredningsinsatsernas omfattning
            kan med dessa metoder dessutom utvecklas i takt med exploateringarnas
            tillväxt.
          </p>
          <p xml:id="i-E29p9J4KkAox24YC7GBetm">
            VIL I vår motion om ett miljövårdspolitiskt program vid årets
            riksdag har vi också betonat betydelsen av att riksplaneringens
            uppgifter blir när- mare klarlagda. Detta har självfallet en påtaglig
            betydelse för miljövården i landet, vilket vi också framhållit
            i vår motion ang. förbättrad ekonomisk planering m. m. (I: 722,
            II: 851/1969). Det är i detta sammanhang särskilt nödvändigt att
            en samordning sker av utredningsarbetet, kanske främst med bygglagutredningen.
            Begränsas utrymmet för fastighetsinvesteringar till vissa områden
            i landet, koncentreras självfallet exploateringen inom dessa områden.
            Vi har tidigare berört att kontrollen av fastighetsinvesteringarna
            bör utformas så, att den inte hindrar en konkurrens på likvärdiga
            villkor i fråga om etableringsmöj- ligheter och ekonomiska förpliktelser
            vid investeringarna. Detta problem tilltar i betydelse när tillgängliga
            expansionsområden be- gränsas. En betydelsefull uppgift för lagstiftningen
            blir då att finna sådana metoder för exploateringsförfarandet,
            att en effektiv konkurrensekonomi kan
          </p>
          <p xml:id="i-GyX8Epko2GdaFsfjvJzC6F">
            2 Bihang till riksdagens protokoll 1969. 4 saml. Nr 1083—1086
          </p>
          <pb facs="riksdagen-motions-pdf/data/1969/mot_1969__ak__1086/mot_1969__ak__1086-009.pdf"/>
          <fw xml:id="i-9HqAhaJsb2oYLiatXngA8n">
            18 Motion i Andra kammaren, nr 1086 år 1969
          </fw>
          <p xml:id="i-DfhnytpHv4CjrsUhtqvt6K">
            utvecklas om fastighetsinvesteringarna inom de utrymmen där exploatering
            får försiggå. Vi har redan betonat att detta problem måste få
            en enhetlig lösning genom samordning av reglerna om bebyggelseplanering
            och kon- cessionsprövning.
          </p>
          <p xml:id="i-3vJtR9sDTyca2H8e1BU98w">
            Vad vi nu anfört visar att mycket betydelsefulla uppgifter behöver
            lösas genom fortsatt lagstiftningsarbete. Genom vårt förslag till
            miljöpolitiskt pro- gram (I: 868, II: 482/1969) har vi avsett
            att riktlinjer skall skapas för detta arbete. De synpunkter vi
            nu redovisat bör kunna utvecklas ytterligare inom ramen för detta
            programarbete.
          </p>
          <p xml:id="i-SyUqrSa9oiMgwvnP5CgbS2">
            4. Ändringsförslag
          </p>
          <p xml:id="i-WnYm1pFEfAxKtFPzn2ygUG">
            Vi har redan framhållit att förslaget i sin nuvarande utformning
            inte kan betraktas som någon mera långsiktig lösning. Vi är dock
            beredda att godta en övergångslösning, därför att snart sagt varje
            åtgärd som kan leda till förbättringar på detta område måste välkomnas.
            I linje med denna vår ståndpunkt har vi sett det angeläget att
            visa stor återhållsamhet med ändringsförslag för att inte fördröja
            frågans behandling. Vi föreslår därför att riksdagen endast begär
            skyndsamma förslag från regeringen beträffande den grupp av kompletteringar
            som kan väntas kräva någon nämnvärd tidsåtgång att bereda. Därmed
            kan vi inskränka gruppen av direkta ändringsförslag i motionen
            till det minsta möjliga.
          </p>
          <p xml:id="i-2JxkzGwN85dWBb4FVa8MVf">
            Från dessa utgångspunkter vill vi förorda att riksdagen begär
            komplette- rande förslag från regeringen i följande frågor: a)
            Den »minimiregel»&gt; för rening av avloppsvatten från tätbebyggelse,
            som föreslås i 8 7 punkt 1 anser vi otillräcklig. Utredningar
            och undersökningar om vattenförstöring i t. ex. Mälaren och Östersjön
            antyder klart, att avloppsutsläppen leder till utbredda förändringar
            och skadliga fjärrverkningar. Ytterligare reningskrav måste på
            någon längre sikt ställas om inte situationen skall bli ohållbar
            för vattenförsörjning och fiske, badliv etc. Som vi redan framhållit
            i annat sammanhang måste den slutliga målsättningen här vara att
            vattnet återbördas till vattendragen med i princip likvärdig renhetsgrad.
            I stället för »minimiregler» fordras inom kort en betydligt högre
            bas- standard. Nya reningsverk som tas i bruk bör vara utrustade
            för höggradig rening. För äldre anläggningar bör en tidsplan anges,
            varigenom en utveck- ling i etapper till detta reningskrav preciseras.
          </p>
          <p xml:id="i-HpHD5VinfWBzoFAFHvDFdj">
            b) I vår tidigare kritik av lagförslaget har vi betonat, att
            en precisering av grunderna för intresseavvägningen är särskilt
            angelägen.
          </p>
          <pb facs="riksdagen-motions-pdf/data/1969/mot_1969__ak__1086/mot_1969__ak__1086-010.pdf"/>
          <fw xml:id="i-8HXvjniakYRqgw1iQ4pZ76">
            Motion i Andra kammaren, nr 1086 år 1969 19
          </fw>
          <p xml:id="i-SNqwB3iLPeFYbco6dJ5zsC">
            Förbättringar på denna punkt, som redan nu kan formuleras, bör
            således inte få dröja. I vår miljövårdsmotion till årets riksdag
            har vi påpekat att merkostnaderna för en alternativ lokalisering
            kan användas som ett mått på den annars svårbedömbara kostnaden
            för att skydda en viss miljö. I förslaget $ 4 har intagits en
            regel som närmar sig denna ståndpunkt (jfr prop. s. 211—212).
            Avfattningen av denna bestämmelse är dock så oklar, att tankegången
            behöver förtydligas om man med någon säkerhet skall kunna räkna
            med att påverka intresseavvägningen i önskad riktning. Vi föreslår
            därför att man förtydligar intresseavvägningsprinciperna och utför
            en verklig ekonomisk jämförelse med skadeverkningarna där detta
            är möjligt. Så kan ju exempelvis ske om känsliga anläggningar
            påverkas av störningar (t. ex. vattenreningsverk. där reningskostnaderna
            ökar om för- orenande utsläpp äger rum). Denna princip bör också
            kunna få gynnsamma verkningar på intresseavvägningsreglerna i
            övrigt, t. ex. för bedömning av omfattningen av skadeförebyggande
            insatser. I lagtexten — förslagsvis genom omredigering av 2 8
            — skulle då kunna införas en lokaliseringsprincip beträffande
            störande nyanläggningar. Den tankegång som behövde formuleras
            i lagtexten kan sammanfattas så, att en störande anläggning skall
            välja en annan plats för verksamheten om inte betydande vinster
            kan påvisas genom den störande lokaliseringen vid en jämförelse
            med andra alternativ — vinster som med säkerhet betydligt över-
            stiger beräkningsbara förluster för motstående intressen. Enligt
            nuvarande regler krävs över huvud taget ingen bestämbar ekonomisk
            intresseövervikt (&gt;»båtnad&gt;) ens när skadorna kan värderas.
          </p>
          <p xml:id="i-MmZJcc2D33jySoX1cnswse">
            c) I den nuvarande vattenföroreningslagstiftningen, liksom på
            flera andra håll i vattenlagen, finns möjligheter att mot ersättning
            företa åtgärder på annans mark i skadeförebyggande syfte. En sådan
            möjlighet bör stå till buds också för att förhindra eller minska
            andra former av störningar, t. ex. buller. Skyddsåtgärderna (t.
            ex. vallar, som avskärmar buller) kan ofta genomföras betydligt
            effektivare, om utrymme kan utnyttjas på fastigheter, belägna
            mellan störningskällan (t. ex. ett flygfält) och känsliga områden
            (t. ex. bo- stadsbebyggelse). Vi anser därför att lagstiftningen
            bör kompletteras med regler som ger möjlighet att mot ersättning
            förfoga över utrymme på främmande fastighet för att utföra skadeförebyggande
            åtgärder, om detta leder till betydande fördelar ur skadeförebyggande
            synpunkt.
          </p>
          <p xml:id="i-8sCQsqaq6KjDvpUXxP1gTY">
            d) I vår kritik av lagförslaget har vi framhållit att koncessionens
            trygg- hetsverkan i själva verket är mycket ringa. Enligt vår
            uppfattning är det rimligt att investeringar, som tillkommit senare
            än den tillståndsgivna anlägg- ningen, själva får bära kostnaderna
            för de omställningar som kan behöva företas i den störande anläggningen.
            Lagförslaget skulle således behöva kompletteras med en ersättningsregel,
            som kan tillämpas i sådana situationer.
          </p>
          <pb facs="riksdagen-motions-pdf/data/1969/mot_1969__ak__1086/mot_1969__ak__1086-011.pdf"/>
          <fw xml:id="i-Err6vNd4A1wdTZ1njuRqcJ">
            20 Motion i Andra kammaren, nr 1086 år 1969
          </fw>
          <p xml:id="i-3wdg7grTjFnQwiABRwQDJg">
            På följande punkter vill vi förorda att riksdagen beslutar om
            förändringar i propositionen. Den närmare redigering som fordras
            för att genomföra våra ändringsyrkanden borde kunna utföras vid
            utskottsbehandlingen: I. Enligt vår uppfattning bör så viktiga
            störningskällor som vägar och flygfält inte undantas från koncessionsprövningen.
            Den granskning som sker t. ex. vid antagande av vägplan enligt
            allmänna väglagen innebär främst en planering ur exploateringssynpunkt.
            Den hänsyn som kan tas till störda grannfastigheters förhållanden
            har samma begränsningar som vid expro- priation. Det är således
            egentligen bara förhållanden inom fastigheter som avstår mark
            vilka blir föremål för någon mera ingående behandling. Detta är
            självfallet otillfredsställande. Luftfartslagens regler om flygplatsexploa-
            tering är lika ofullständiga. Att någon hänsyn skall visas omgivningens
            intressen framgår i detta fall bara av en del fraser i motiven
            (jfr prop. s. 46). I enlighet härmed bör det undantag till förmån
            för flygplatser, vägar och järnvägar som nu finns i sista stycket
            av $ 6 utgå. Den nya koncessions- lagen bör tillämpas på alla
            sådana nyanläggningar. Redan befintliga an- läggningar kan skyddas
            genom tillägg till lagens övergångsbestämmelser.
          </p>
          <p xml:id="i-3XnmjxCiijqeB83Vuv1GHi">
            II. Vi har tidigare framhållit, att sakägar- och konsumentintressen
            blivit dåligt tillgodosedda i förslaget. En förbättring, som redan
            nu kan genom- föras, är att förändra rättegångskostnadsreglerna
            så, att de inte i praktiken försvårar sakägarbevakningen. Vi anser
            därför att sakägarnas kostnader inför koncessionsnämnden skall
            betalas av sökanden, så snart en bevakning från sakägarhåll varit
            befogad. Förändringen kan enklast genomföras genom ett tillägg
            till 14 $ i lagför- slaget. Den omredigering av lagtexten som
            behövs har redovisats vid lagråds- behandlingen (se prop. s. 371).
          </p>
          <p xml:id="i-WYUCbWkTHJQMfVWbaSME4P">
            III. En omedelbar förbättring av sakägarnas ställning i fråga
            om rätte- gångskostnader bör likaså kunna genomföras vid talan
            om inlösen enligt 32 $ i förslaget. Enligt 33 $ kommer sakägare
            nu att själva få ansvara för rättegångskostnaderna, om deras begäran
            om inlösen ogillas. Men oaktat detta kan talan säkerligen i de
            flesta fall ha haft fog för sig, eftersom det här gäller klagomål
            på så långtgående försämringar, att en grannfastighet blivit mer
            eller mindre oanvändbar. Vi förordar därför en rättegångskostnadsregel,
            som skyddar sakägaren, så snart hans talan haft fog för sig. Har
            störningarna varit besvärande, bör han således slippa ansvar för
            rättegångskostnader. En lämplig förebild till rättegångskostnadsregel
            som täcker detta syfte kan t. ex. återfinnas i 1943 års lag om
            allmänna vägar (se $ 23 andra styc- ket).
          </p>
          <p xml:id="i-X89mvTGeCMqrSCoFCzj4Zk">
            IV. Vi har redan förut framhålli att en kommun rimligtvis bör
            ha en självständig rätt att föra talan mot beslut av koncessionsnämnden
            i frågor
          </p>
          <pb facs="riksdagen-motions-pdf/data/1969/mot_1969__ak__1086/mot_1969__ak__1086-012.pdf"/>
          <fw xml:id="i-KD2xxZFhZoVdXbVr8iBdbs">
            Motion i Andra kammaren, nr 1086 år 1969 21
          </fw>
          <p xml:id="i-AGMy4jrrvuu3omAfamLrWe">
            av allmänt intresse som berör kommunen (t. ex. i fråga om tillstånd
            eller förbud mot verksamhet inom kommunen). Vi begär därför ett
            tillägg till 48 $ i förslaget som ger kommun sådan talerätt (lämpligen
            genom omredigering av 8 48 andra stycket).
          </p>
          <p xml:id="i-SU9c1Bbvtmfjs3STFrbQLs">
            V. Koncessionsnämndens sammansättning ger vidare anledning till
            erin- ringar som bör tillgodoses omgående. Under lagrådsbehandlingen
            påpekades bl. a. att nämnden vid omröstningar kunde hamna i dödläge
            med två röster mot två. Vidare förekom invändningar mot att naturvårdsverket
            som partsrepresentant fick möjlighet att besätta en av platserna
            i koncessionsnämnden. Vi ansluter oss till denna kritik. Till
            lagrådets invändningar kan enligt vår mening dessutom tilläggas
            följande. En förstärkning av nämnden behövs inte bara för att
            garantera beslut- förhet. I förslaget förutsätts nämligen, att
            nämnden för sitt utredningsbehov skall vara beroende av naturvårdsverket
            (jfr prop. s. 204). Också här ligger en fara för nämndens självständighet.
            Detta beroendeförhållande kan min- skas, om nämndens ordinarie
            sammansättning utökas med en ledamot som kan förstärka nämndens
            egen sakkunskap. Vi anser det vidare önskvärt, att åtminstone
            majoriteten av nämndens ledamöter skall vara fast anknuten till
            nämnden och inte beroende av admi- nistrativa förordnanden »beroende
            på ärendets art» (jfr prop. 47/1969 s. 9). Flertalet ledamöter
            i nämnden bör nämligen enligt vår uppfattning för sin ställning
            vara lika oberoende som ordinarie domare av administrativa för-
            ordnanden, som kan påverka deras ställning. Vi förordar därför
            att nämnden utökas med en ordinarie ledamot som kan förstärka
            nämndens egen sakkunskap, förslagsvis på det medicinska området
            (omgivningshygien). Det bör vidare slås fast, att tjänstemän inom
            naturvårdsverket inte får komma i fråga som ledamöter i koncessionsnämnden.
          </p>
          <p xml:id="i-K7kDBeAn9YLFPHbf4CrYj5">
            Med hänvisning till vad vi anfört i denna motion får vi hemställa,
            att riksdagen måtte 1. besluta att hos Kungl. Maj:t begära ett
            miljövårdspo- litiskt program — jfr motioner I: 868, II: 482/1969
            — om- fattande bl. a. riktlinjerna för det fortsatta lagstiftningsar-
            betet, varvid bl. a. de frågor, som redovisats i motionen un-
            der punkt 3 mom. I—VII, bör tagas upp, d.v.s. problem rörande
            organisatorisk samordning med bl.a. bebyggelse- planeringen, klarare
            trygghet genom koncessionsbeslut, sam- hällets medverkan vid behandlingen
            av kompensationsfrå- gor, när koncession medges, regleringsavgifter
            samt en riks- planerings uppgifter;
          </p>
          <pb facs="riksdagen-motions-pdf/data/1969/mot_1969__ak__1086/mot_1969__ak__1086-013.pdf"/>
          <fw xml:id="i-AQnPmumbqyTeQzLTy5vmUQ">
            22 Motion i Andra kammaren, nr 1086 år 1969
          </fw>
          <p xml:id="i-FZqTtdQstqLQJ3V5a2QDcT">
            2. besluta att i skrivelse till Kungl. Maj:t begära komplet-
            tering av lagstiftningen i de frågor, som redovisats i motio-
            nen under punkt 4 mom. a—d, d. v. s. om införande av hög- gradig
            rening efter en bestämd tidsplan, om förtydligande av principerna
            för intresseavvägningen, då värderingsmeto- der kan användas,
            om effektivare metoder att utföra åtgär- der i skadeförebyggande
            syfte samt om större trygghet för tillståndsgivna företag vid
            omprövning till förmån för ny- tillkomna investeringar; 3. besluta
            om de ändringar och tillägg till lagförslaget, som redovisats
            i motionen under punkt 4 mom. I-—V, d. v.s. om koncessionsprövning
            av vägar och flygfält m. m., om sakägares rätt att få ersättning
            för kostnader inför konces- sionsnämnden, om sakägares rätt att
            få ersättning för rätte- gångskostnader vid talan om inlösen,
            om kommuns rätt att föra talan mot beslut av koncessionsnämnden
            samt om änd- ring av koncessionsnämndens sammansättning i syfte
            att förstärka dess självständighet och sakkunskap.
          </p>
          <p xml:id="i-ACJzpMHHz5JEML5JRYnKkw" type="date">
            Stockholm den 9 april 1969
          </p>
          <p type="signatureBlock" id="i-FYUHe8T5Jf1thCjSL5jC9f">
            Sven Wedén (fp) Thorvald Källstad (fp) Ingemar Mundebo (fp)
          </p>
          <p xml:id="i-KjpSsyvRjWCi7tzoQR3uiz">
            Elias Jönsson (fp) Cecilia Nettelbrandt (fp) Per Ahlmark (fp)
          </p>
          <p xml:id="i-YMzS1txATNpf7Sq6d3K1gK">
            i Ingemarsgården
          </p>
          <p xml:id="i-NLmjLKTU3L8qD4zeweUXtZ">
            Daniel Wiklund (fp) Sven Gustafson (fp)
          </p>
          <p xml:id="i-MjyN8FBtebZNZcZorkooCe">
            i Stockholm i Göteborg
          </p>
          <p xml:id="i-6rCbcine1pXRXunfKU6UKU">
            Svenska Reproduktions AB 1969
          </p>
        </div>
      </div>
    </body>
  </text>
</TEI>
