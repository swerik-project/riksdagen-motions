<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00356">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__356/mot_1970__ak__356-001.pdf"/>
      <fw xml:id="i-K6hK6kYMR9jL3SUovQGwiU">
        10 Motion i Andra kammaren, nr 356 år 1970
      </fw>
      <div xml:id="i-PCpx6dXLV2iKLRz12oNhk" type="motHeader">
        <div xml:id="i-QDqzw9YDiC323RkA13mQAk" type="motTitle"/>
        <div xml:id="i-H53SS8nbspjrqWRYpbGhWN" type="motSubmissionInfo"/>
      </div>
      <div xml:id="i-DSqK1gaxsJhePrmRVF7tXV" type="motBody">
        <div xml:id="i-XKZonnuFqvrmmyHAz8BD14">
          <p xml:id="i-MXxpXMwux574nxtfie94zQ">
            Nr 350
          </p>
          <p xml:id="i-K9cHuVpZRCEXWMxnGeMs4h" type="titleString">
            Av fru Sundberg m. fl., om kommunala planer för landskapsvård,
            m.m.
          </p>
          <p xml:id="i-XyrkHA3s32KcPYkYNg1dpf">
            (Lika lydande med motion nr 326 i Första kammaren)
          </p>
          <p xml:id="i-EhBTzdUitC7xApRNajkNQb">
            Den pågående snabba rationaliseringen av jordbruket har aktualiserat
            åtskilliga frågor beträffande det svenska landskapets framtida
            utseende och tillgänglighet för gemene man. Landskapsmiljöns omvandling
            är redan tydligt märkbar inom vissa bygder. I några län beräknas
            enligt en statlig utredning endast en fjärdedel av den ursprungliga
            åker- och betesmarken finnas kvar år 1980. Överallt där inte effektiva
            motåtgärder i tid vidtas kommer därigenom snabbt utsikter att
            stängas och framkomligheten att begränsas när buskar och sly växer
            upp eller genom skogsplantering. Detta är bl. a. fallet inom stora
            delar av Mellansveriges turistbygder. Trovärdiga prognoser visar
            samtidigt att vi i vårt land under de närmaste tjugo åren kommer
            att behöva 1,5—2 miljoner hektar för olika slag av rekreation
            och fritidsaktiviteter. Häremot bör ställas att landets nuvarande
            åkermark i produktion endast beräknas till drygt 3 miljoner hektar
            varav en avsevärd del är dömd till nedläggning. Eftersom kostnaderna
            för röj- ningsarbete av redan igenvuxen mark erfarenhetsmässigt
            uppgår till 2 000 å 3 000 kr. per hektar inses att samhället genom
            ovarsamhet här kan ådraga sig en framtida räkning på över en miljard
            kronor. Att genom ändamålsenliga åtgärder förhindra förbuskning
            av ett område ställer sig jämfört med röjning i ett senare skede
            betydligt mindre kostsamt. En del doktrinära inslag i den nya
            jordbrukspolitiken tycks försvåra så- dana åtgärder. Enligt vår
            mening bör från trivsel- eller skönhetssynpunkt särskilt viktiga
            delar av det öppna landskapet bevaras även i fall där detta av
            renodlade jordbruksekonomiska skäl ej är fullt befogat. I viss
            utsträck- ning kan detta exempelvis ske med hjälp av deltidsjordbruk.
            En annan möjlighet är betesdrift ombesörjd av härför speciellt
            avsedda djurbesätt- ningar. Åter i andra fall får man genom återkommande
            förebyggande röj- ning hålla lämpliga arealer öppna. Endast genom
            att i ej alltför liten skala pröva olika sådana vägar kan man
            komma fram till de ekonomiskt mest gynnsamma metoderna för bevarande
            av våra landskaps skönhetsvärden och lämplighet för ett expanderande
            friluftsliv. Röjning torde dock vara
          </p>
          <pb facs="riksdagen-motions-pdf/data/1970/mot_1970__ak__356/mot_1970__ak__356-002.pdf"/>
          <fw xml:id="i-7kEJ9PLCpBzZhAS9yLGQH1">
            Motion i Andra kammaren, nr 356 år 1970 11
          </fw>
          <p xml:id="i-4ZeCTuwmaGmmZxQpTsoH1x">
            en nödåtgärd. Det viktigaste är, att man har klart för sig, att
            kulturland- skapet endast kan bevaras genom att hävdas med samma
            metoder som under tidernas lopp danat det. Av denna orsak kan
            de röjningar, som nu synes vara huvudmedlet att hålla lämpliga
            arealer öppna, icke tillgripas annat än som en hjälp för stunden.
            Träd- och buskskiktens karaktär kan väl bibehållas, men betesdjurens
            eller slåtterns bortfall medför ett helt an- norlunda sammansatt
            fältskikt, d.v.s. örttäcke. I det långa loppet kan på så vis enbart
            röjningar föra oss så långt bort från det äkta kulturlandskapet,
            att det nya öppna landskapet endast har namnet gemensamt med detta.
            De öppna områdena blir i själva verket parker, utströdda här och
            där, för all del mycket tilltalande inslag i landskapsbilden,
            men likväl inget annat än parker. Mellan naturvårdsverket och
            arbetsmarknadsstyrelsen har träffats över- enskommelse om upprättande
            av länsvisa landskapsvårdsplaner. Mot detta planeringsarbete kan
            för närvarande riktas anmärkningen att det bedrivs osystematiskt
            och fortfarande har ringa omfattning. Ett engagemang av de kommunala
            myndigheterna på bred front förefaller oundgängligen nöd- vändigt.
            Inom varje kommun bör upprättas en överskådlig och detaljerad
            plan för de mest angelägna landskapsvårdande insatserna, som grundval
            för den ovannämnda länsvisa planeringen. Den senare kan endast
            härige- nom göras tillräckligt konkret och fullständig. Vi delar
            naturvårdsverkets åsikt att det sedan är »utomordentligt ange-
            läget att de planer som sålunda upprättas kan omsättas i handling».
            De olika landskapsvårdande insatser detta kräver måste tidsplaneras
            och kost- nadsberäknas och kostnaderna fördelas med hänsynstagande
            till den rela- tiva betydelsen av berörda kommun-, läns- och riksintressen.
            Tidsaspekten är härvid inte minst betydelsefull eftersom vi redan
            befinner oss mitt inne i jordbrukets inledningsvis nämnda snabba
            omdaning. En i hög grad aktuell fråga är hur de statliga anslagen
            för landskaps- vården skall disponeras för olika typer av åtgärder.
            Naturvårdsverket har för sin del föreslagit att de medel som ställs
            till verkets förfogande skall kunna användas för åtgärder på annan
            mark än inom naturreservat. De- partementschefen är inte beredd
            att tillstyrka detta förslag. Ett indirekt bevis för omfattningen
            och angelägenheten av de landskaps- vårdande uppgifterna utgör
            de insatser som sker i form av beredskaps- arbeten. Under budgetåret
            1968/69 utfördes sådana arbeten för över 6 mil- joner kronor och
            för innevarande budgetår har arbetsmarknadsstyrelsen avsatt 20
            miljoner kronor för dessa ändamål. Detta är i och för sig tillfreds-
            ställande, men av naturliga skäl präglas beredskapsarbetena av
            en viss ryckig- het som försvårar långsiktig planering. Nyssnämnda
            20 miljoner kronor torde inte komma att förbrukas. Önskvärt är
            därför att en avsevärd del av dessa arbeten kan planläggas och
            genomföras oberoende av det växlande konjunkturläget. En gynnsam
            konsekvens därav är också att en välbehövlig
          </p>
          <pb facs="riksdagen-motions-pdf/data/1970/mot_1970__ak__356/mot_1970__ak__356-003.pdf"/>
          <fw xml:id="i-GUZGREfq4eWMYss27TEGPQ">
            12 Motion i Andra kammaren, nr 356 år 1970
          </fw>
          <p xml:id="i-7jryfADEjiXfspRyToSb4V">
            och meningsfull sysselsättningsmöjlighet skapas för en del av
            den äldre arbetskraft som efter hand friställes genom jord- och
            skogsbrukets rationa- lisering. Vi föreslår att anslaget för vård
            av naturvårdsområden också får användas för landskapsvårdande
            åtgärder på annan mark än inom natur- reservat. Vad gäller ersättningar
            för bildande av naturreservat framhåller departe- mentschefen
            att anslagen framför allt bör användas som bidrag till kommu-
            ner för förvärv av naturvårdsområden eller för skötsel av redan
            säkerställda sådana områden. Han hänvisar även till en arbetsgrupp
            inom naturvårds- verket som sysslar med dessa frågor och önskar
            avvakta resultatet av dess utredningsarbete. Mot denna avvaktande
            hållning anser vi att åtskillig kritik kan riktas. För att konkret
            bedöma effekten av olika åtgärder erfordras ett gott praktiskt
            erfarenhetsmaterial, som med nuvarande anslagspolitik ej kan komma
            till stånd. Man måste över huvud taget fråga sig om verkligen
            den starka kon- centrationen på förvärv av naturvårdsområden innebär
            det mest effektiva sättet att använda för landskapsvården disponibla
            resurser? Som ett konkret exempel kan nämnas Nynäs egendom i Södermanland,
            som 1968 inköptes av landstinget för 8 miljoner kronor med ett
            bidrag från naturvårdsverket av 3 miljoner. För samma belopp skulle
            utan tvekan på annat sätt en mång- dubbelt större areal lämplig
            fritidsmark under en lång följd av år kunnat säkras för en naturälskande
            allmänhet. Enligt samstämmiga vittnesbörd saknas vidare numera
            de ekonomiska förutsättningarna för ett bibehållande av det gamla
            kulturlandskapet i olika delar av landet. De större jordegen-
            domarna måste helt koncentrera sig på den löpande jordbruksdriften.
            Detta innebär att, utöver de områden där jordbruket läggs igen
            helt och hållet, även stora arealer, varav en del särskilt väl
            lämpade för friluftslivet, kom- mer att planteras igen med skog.
            Frivilliga långsiktiga överenskommelser med vissa markägare förefaller
            här vara en framkomlig väg för tillgodo- seendet av allmänhetens
            berättigade intressen. Departementschefens förslag innebär dessutom
            att de enskilda mark- ägarnas möjligheter att erhålla ersättning
            för upplåtande av mark för fri- tidsändamål kraftigt beskärs.
            Med stöd av vad ovan anförts hemställes, att riksdagen i skrivelse
            till Kungl. Maj:t måtte anhålla att kommunen åläggs att utarbeta
            planer för landskaps- vården inom kommunens område att ligga till
            grund för upprättande av länsvisa landskapsvårdsplaner, att riksdagen
            måtte besluta att anslaget för Vård av na- turvårdsområden m.m.
            även får användas för landskaps- vårdande åtgärder på annan mark
            än inom naturreservat, att riksdagen måtte som sin mening uttala
            att anslaget för Ersättningar vid bildande av naturreservat m.
            m. endast
          </p>
          <pb facs="riksdagen-motions-pdf/data/1970/mot_1970__ak__356/mot_1970__ak__356-004.pdf"/>
          <fw xml:id="i-611gXJUHjqFLhfYyBYCLEZ">
            Motion i Andra kammaren, nr 356 år 1970 13
          </fw>
          <p xml:id="i-Gkp6fmi6ij8ojVTv8Bsx2c">
            i undantagsfall bör användas för bidrag till kommuner för förvärv
            av naturvårdsområden.
          </p>
          <p xml:id="i-EHdmLCBQcWma4DPSTTUNRY" type="date">
            Stockholm den 22 januari 1970
          </p>
          <div xml:id="i-VzXW7smVtstCmFbVeMRpMf" type="signatureBlock">
            <list xml:id="i-Ybp89LpvDWM8pSSr6ZhebA">
              <item xml:id="i-Uiiahha4upQUBr7rHfBrMQ" who="i-N7WL5aLLwEPfYa71gsUxQx" type="signature">
                Ingrid Sundberg (m)
              </item>
              <item xml:id="i-8YPnKoj9LTNu6hdgwWyAkh" who="i-91SAXsUbmLaUj8YfQKHZ1n" type="signature">
                Per-Eric Ringaby (m)
              </item>
              <item xml:id="i-8tbRVMyLa8KjDoiyVjTqTS" who="i-5hWJKAnAs7X9iuugADpXr7" type="signature">
                Ove Nordstrandh (m)
              </item>
            </list>
          </div>
          <p xml:id="i-UFLVF2uaKBHPz1rQEt3nTu">
            Eric Krönmark (m) Hans Wachtmeister (m)
          </p>
        </div>
      </div>
    </body>
  </text>
</TEI>
