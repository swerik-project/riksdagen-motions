<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__660/mot_1964__ak__660-001.pdf"/>
      <fw xml:id="i-3sWswhckB6UQ5EcAs9qFo2">
        Motioner i Andra kammaren, nr 660 år 1964 11
      </fw>
      <div type="motHeader" xml:id="i-7ZHb86wKK8ubEJsaw7Qz6r">
        <div type="motTitle" xml:id="i-GHZ1voMKM1dLUBe3H9uMLm"/>
        <div type="motSubmissionInfo" xml:id="i-NH2LEuGwCQu5bh4G7e8N37"/>
      </div>
      <div type="motBody" xml:id="i-tM3gFT3ZUtBSf7Y3LZVV9">
        <div xml:id="i-6M6xzM1wT6ZUr6iQsn3jfo">
          <p xml:id="i-EFBgo8BY9N5gEjydsV31hH">
            Nr 660
          </p>
          <p xml:id="i-LC8rVj9J6tdEMtvbb8uSBr">
            Av herr Hedlund m. fl., angående kapitalförsörjningen för före-
            tag inom lastbilstrafikbranschen.
          </p>
          <p xml:id="i-WWgecsLXNzSVB4hXLyuXQC">
            (Lika lydande med motion nr 538 i Första kammaren)
          </p>
          <p xml:id="i-WLb24VQu7GS6WRv4fF28jm">
            I motioner till fjolårets riksdag (I: 309 och II: 365) påtalades
            de sär- skilda kreditproblem som förefinnes för de enskilda företagen
            inom last- bilsbranschen. Tyvärr ledde inte motionerna till något
            riksdagens beslut trots att frågans stora aktualitet understrukits
            bl. a. av representanter för lastbilstrafikbranschen. Under den
            tid som förflutit sedan förenämnda mo- tioner väcktes i riksdagen
            har riksdagen beslutat om ändrade riktlinjer för sin trafikpolitik,
            vilket successivt kan väntas leda till ändrade betingelser för
            företagen inom branschen. Sammanfattningsvis torde beträffande
            framtidsutsikterna kunna sägas, att en liberalisering av trafikpolitiken
            medför en viss strukturomvandling och att kapitalanspråken för
            en fortsatt rationalisering snarast kommer att öka. Även om de
            åtgärder för en lösning av dessa problem som kommit till stånd
            inom branschen är av största betydelse får det anses sannolikt
            att dessa åtgärder bör kompletteras och understödjas från samhällets
            sida. Tidigare har det statliga kreditstödet till mindre och medelstora
            företag kunnat komma i fråga för företag med produktion av varor,
            d. v. s. hant- verks- och industriföretag. Ett rationellt näringsliv
            kräver emellertid en viss arbetsfördelning och specialisering.
            Därvid spelar de företag som inte är varuproducerande utan utför
            tjänster inom näringslivet en be- tydelsefull roll. I fråga om
            statligt kreditstöd bör man därför inte dra nå- gon principiell
            gräns mellan å ena sidan varuproducerande företag och å andra
            sidan företag som utför tjänster, t. ex. åt varuproducerande företag.
            Båda företagstyperna är nödvändiga i ett rationellt arbetande
            näringsliv. Det torde också ha varit i insikt härom som 1960 års
            riksdag gick utöver den tidigare tillämpade principen och medgav
            att kreditstödet skulle kunna komma även företag i anläggningsbranschen
            till del. Beslutet gällde både lån ur hantverks- och industrilånefonden
            och lån med statlig kreditgaranti. Den principiella innebörden
            i detta beslut av 1960 års riksdag är emeller- tid tillämplig
            även på andra företag än dem inom anläggningsbranschen. Vi åsyftar
            i detta sammanhang företagen inom lastbilstrafikbranschen. Vi
            är medvetna om att de lokaliseringspolitiska skäl som utgör ett
            av motiven för det statliga kreditstödet knappast kan åberopas
            -— liksom de inte heller kan åberopas beträffande anläggningsbranschen.
            Lokaliseringen av företa- gen inom dessa branscher är nämligen
            betingad av den lokalisering som
          </p>
          <pb facs="riksdagen-motions-pdf/data/1964/mot_1964__ak__660/mot_1964__ak__660-002.pdf"/>
          <fw xml:id="i-RCSr9Vvyoi7S7dE4Bc8TXz">
            12 Motioner i Andra kammaren, nr 660 år 1964
          </fw>
          <p xml:id="i-4xq2e9Vxoy94tYak5Tgir6">
            redan skett eller pågår. Andra skäl, som gäller för det statliga
            kreditstödet, är emellertid i hög grad tillämpliga på företagen
            inom lastbilstrafikbran- schen, nämligen kraftigt ökade krav på
            kapitalinsatser samt därav följande risker för koncentrationstendenser
            och beroendeförhållanden som bör mot- verkas. Lastbilsföretagen
            drivs huvudsakligen som småföretag. Enligt en under- sökning år
            1960 är inte mindre än ca 12 000 av de ca 13 000 företagen av
            storleken 1-—3 lastbilar. Närmare 9 000 omfattade endast en bil.
            Övriga före- tag är av varierande storlek upp till 100-talet bilar
            per företag. Det argu- ment som ibland förekommer att de många
            småföretagen innebär en ora- tionell ordning lär dock knappast
            kunna åberopas. De mindre företagen är nämligen regelmässigt anslutna
            till lastbilscentraler, som är ekonomiska föreningar. Dessa sköter
            den administrativa sidan av verksamheten, såsom fakturering, bokföring
            och förmedling av transportuppdragen. I huvudsak är det endast
            de större företagen, med i allmänhet fem eller flera bilar och
            med möjligheter till rationell administration i egen regi, som
            ej är anslutna till centralerna. Beträffande kapitalbehov och
            kapitalkostnader bör följande nämnas. En lastbil av den vanligast
            förekommande typen betingar ett pris av 50 000— 60 000 kr., en
            något större men ändå vanlig typ ett pris av ca 75 000 kr. För
            en stor bil för fjärrtransporter med släpvagn är 100 000—120 000
            kr. ett vanligt pris. I vissa fall tillkommer kostnad för speciell
            utrustning, kra- nar o. d. En lastbils livslängd kan genomsnittligt
            beräknas till fem år, och amorteringstiden är vanligen högst tre
            år. Branschens sammanlagda kapi- talbehov torde utgöra ca 200
            milj. kr. per år. Vid bedömningen av dessa förhållanden måste
            beaktas att lastbilsföretagen i allmänhet inte är kapital- starka.
            Såsom framgått av det ovan anförda är företagets ägare i flertalet
            fall den enda eller huvudsakliga arbetskraften. I andra fall är
            han såväl företagare och arbetsledare som arbetare. Härav kan
            man dra slutsatsen att företagarna inom branschen inte är kapitalstarka
            personer utan sådana som för sin inkomst i allt väsentligt är
            hänvisade till sin egen arbetsinsats. Det är mot denna bakgrund
            som de ogynnsamma kredit- och kapitalvillko- ren inom branschen
            skall ses. Växelkrediter är den vanligaste kreditformen, och enligt
            en utredning utförd inom motorbranschen tillämpas en ränta på
            ca tio (10) procent. Det torde inte finnas någon bransch med oförmånli-
            gare kapitalvillkor. Dessa oförmånliga villkor medför givetvis
            ett sämre utgångsläge för före- tagen inom branschen. Det får
            därför ifrågasättas om förutsättningar finns för den konkurrens
            på lika villkor mellan olika branscher och företagstyper som är
            nödvändig om den inledningsvis nämnda specialiseringen och ar-
            betsfördelningen skall komma till stånd från ekonomiskt riktiga
            utgångs- punkter. Företagen inom lastbilsbranschen har obestridligen
            ett handikapp både gentemot andra företag på transportområdet
            och gentemot sådana fö- retag som kan ha behov av deras tjänster.
            De sistnämnda måste givetvis ta
          </p>
          <pb facs="riksdagen-motions-pdf/data/1964/mot_1964__ak__660/mot_1964__ak__660-003.pdf"/>
          <fw xml:id="i-TAe5nJuUsL4HMxCMchSr4S">
            Motioner i Andra kammaren, nr 660 år 1964 13
          </fw>
          <p xml:id="i-FUSxjpVQKYpTcAe5YqD2qt">
            det alternativ — anlitande av lastbilsföretag eller transport
            i egen regi — som bedöms mest fördelaktigt från ekonomisk synpunkt.
            Det måste sålunda anses vara ett allmänt intresse att företagen
            inom last- bilsbranschen beredes bättre kapital- och kreditmöjligheter.
            De möjligheter som därvid främst står till buds torde vara desamma
            som redan tillämpas beträffande andra företagsgrupper, således
            det statliga kreditstödet. Från principiell utgångspunkt finns
            det ingen anledning att göra någon åtskill- nad på lastbilsbranschens
            företag och företag som nu har rätt till kredit- stödet. Både
            lån ur hantverks- och industrilånefonden och lån med statlig kreditgaranti
            bör således komma i fråga. Med nuvarande gränsdragning mellan
            dessa båda låneformer torde dock den sistnämnda formen bli rela-
            tivt sällsynt. Företagarföreningarnas låneverksamhet är emellertid
            under utredning. Skulle kreditgarantien visa sig vara den lämpligaste
            formen för lastbilstrafikföretagen bör en erforderlig anpassning
            ske. Den lösning som i praktiskt avseende ligger närmast till
            hands synes vara att lastbilsföreta- gen blir berättigade till
            lån resp. garanti genom företagarföreningarna på vanligt sätt.
            Huruvida de ekonomiska föreningar som lastbilscentralerna ut-
            gör skall spela någon speciell roll i sammanhanget kan inte bedömas
            på nuvarande stadium. Det är dock väsentligt att man genom en
            sådan an- knytning, t. ex. genom företrädare för branschen i företagarföreningarnas
            styrelser eller genom yttrande från branschorganisationen i de
            olika ären- dena, kan inhämta synpunkter från den berörda branschen.
            Det är angeläget att dessa spörsmål snarast bringas till en lösning.
            Vi föreslår att riksdagen hos Kungl. Maj:t anhåller om skyndsam
            utredning. Förslagsvis bör denna kunna utföras av utredningen
            rörande företagarför- eningarnas verksamhet m. m. Utredningen
            torde därvid böra kompletteras med företrädare från lastbilstrafikföretagens
            organisation. Med hänvisning till det ovan anförda hemställes,
            att riksdagen i skrivelse till Kungl. Maj:t måtte anhålla om skyndsam
            utredning i syfte att skapa bättre kreditmöj- ligheter och kapitalförsörjning
            för de enskilda företagen inom lastbilstrafikbranschen, varvid
            lån genom företagar- föreningarna ur hantverks- och industrilånefonden
            eller med statlig kreditgaranti särskilt bör prövas i enlighet
            med vad i motionen anförts.
          </p>
          <p xml:id="i-6bHQRmgVxbBE5R8ZT7zLvb" type="date">
            Stockholm den 26 januari 1964
          </p>
          <p xml:id="i-NPKcCEB3QjYxWqcr2WGazo">
            Gunnar Hedlund Lars Eliasson S. G. W. Wahlund i Sundborn Sven
            Vigelsbo Per Svensson Gustaf Svensson i Stenkyrka i Vä Harald
            Larsson Gunnar Larsson i Hedenäset i Luttra
          </p>
          <p xml:id="i-UzNXKBNthqNnVZL4sgy8qV">
            Stockholm 1964. Isaac Marcus Boktryckeri Aktiebolag 640110
          </p>
          <pb facs="riksdagen-motions-pdf/data/1964/mot_1964__ak__660/mot_1964__ak__660-004.pdf"/>
        </div>
      </div>
    </body>
  </text>
</TEI>
