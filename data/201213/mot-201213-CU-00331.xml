<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00331">
  <teiHeader>
    <fileDesc>
      <titleStmt>
        <title>Solidarisk betalning av skadestånd</title>
        <author corresp="i-DJgH7q21vrKJDYHFpgpTiX">av Penilla Gunther (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Solidarisk betalning av skadestånd</title>
          <idno type="rdwebb">H002C331</idno>
          <rs type="number">C331</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C331/text</ref>
          <ref type="dokument_url_html">http://data.riksdagen.se/dokument/H002C331</ref>
          <ref type="dokumentstatus_url_xml">http://data.riksdagen.se/dokumentstatus/H002C331</ref>
          <ref type="doc">http://data.riksdagen.se/fil/8533A26C-5ED6-462E-86BC-210BDE760F7B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2prqx6KB4kUdDaXc32oBjF" type="signed"/>
        <correspContext corresp="i-2prqx6KB4kUdDaXc32oBjF">
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction xml:id="i-KtjKG3712eirDZe2GQe7jx" type="numbering">
          <date when="2012-10-05"/>
        </correspAction>
        <correspAction xml:id="i-NMhhtf8wRH52yrGA5nK5k1" type="submission">
          <date when="2012-10-04"/>
        </correspAction>
        <correspAction xml:id="i-WG4tLauKrvnJvqDHkG65z5" type="transfer">
          <date when="2012-10-04"/>
        </correspAction>
        <correspAction xml:id="i-KE1y6o2t8xPvjnJUBHfYbm" type="assigned"/>
        <correspContext corresp="i-KE1y6o2t8xPvjnJUBHfYbm">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Qf6kUbkmBrGLPx1CKY3vqD">
            Förslag till riksdagsbeslut
          </head>
          <p xml:id="i-LSutmY7zNYK2st5hprsaQs">
            Riksdagen tillkännager för regeringen som sin mening vad som
            anförs i motionen om att göra om regelverket för det solidariska
            skadeståndsansvaret i de fall där de tilltalade är under 18 år,
            så att tiden fram till att skadeståndet hamnar hos Kronofogdemyndigheten
            blir längre än i dag samt att inte en av flera gärningsmän ensam
            behöver betala hela ersättningen till brottsoffret.
          </p>
        </div>
        <div type="motContent">
          <head xml:id="i-RKmUrjzoLLo5vZzTBoKmp8" type="h1">
            Motivering
          </head>
          <p xml:id="i-fddtKsmRgUC1LWnTT7BF1">
            I många brottmål med unga förövare tilldöms dessa att betala
            solidariskt skadestånd. Tanken är god. Brottsoffret ska få sin
            ersättning så snabbt som möjligt, oavsett vem av de dömda som
            betalar. Både Barnombudsmannen och rikskronofogden har dock, senast
            i en skrivelse till justitieministern i juni 2010, påtalat de
            skuldsättningsproblem som det solidariska betalningsansvaret kan
            leda till för ungdomar.
          </p>
          <p xml:id="i-W99SpcusNYgonLsw3iG9K7">
            Ofta kan det dock betyda att en av dem blir tvungen att betala
            hela skulden, eftersom det avgörande är vem som just då kan betala.
            Om man därför skulle bli tvungen att betala en större andel än
            de övriga kan man kräva dem på mellanskillnaden i efterhand. Det
            är dock samma sak där. Inte så sällan vill man som medåtalad undvika
            kontakt med de forna kamrater som man, inte minst ekonomiskt,
            har blivit sviken av.
          </p>
          <p xml:id="i-CmFaAtg2NxbY9nkyU6Bhca">
            Frågan om skadestånd kan prövas i samband med rättegång. Som
            brottsoffer kan man få skadestånd av den eller de som har begått
            brottet. Sådant skadestånd kan röra ersättning på en nivå på tusentals
            kronor för förstörda kläder, en utslagen tand, kostnader för sjukvård,
            sveda och värk eller kränkning. För andra typer av brott kan beloppen
            uppgå till hundratusentals eller miljoner kronor.
          </p>
          <p xml:id="i-KJCpZfCN37LUyJYoKanau6">
            I dag skickar domstolen domen till Kronofogdemyndigheten när
            överklagandetiden för domen har gått ut. Brottsoffret får sedan
            en skriftlig förfrågan där Kronofogdemyndigheten undrar om brottsoffret
            vill ha hjälp med att driva in skadeståndet. Myndigheten skickar
            förfrågan till alla som har fått en dom på skadestånd.
          </p>
          <p xml:id="i-AG5zf5rbzeS9dHnUUv53LR">
            Det här systemet innebär att tiden för att ordna fram skadeståndet
            är väldigt kort. Om gärningsmannen dessutom är under 18 år är
            föräldrarna betalningsskyldiga. De riskerar en betalningsanmärkning
            hos kronofogden, eller att drabbas av indrivning.
          </p>
          <p xml:id="i-4rZtqKuR4PsLPZbn8PcMDz">
            Konsekvenserna är många. Den som är dömd kan få problem med att
            få hyreskontrakt, telefonabonnemang, lån på banken och vissa arbeten.
            Skuldsättningen kan alltså allvarligt försvåra den unges inträde
            i vuxenlivet, liksom hans eller hennes etablering som socialt
            välfungerande person.
          </p>
          <p xml:id="i-XxvEBa3R2ichzEV69QjDwp">
            Tre fjärdedelar av de samlade skulderna för omyndiga personer
            i Sverige avser i dag obetalda skadestånd. Vid årsskiftet 2009/10
            fanns nästan 1 100 barn och unga under 18 år registrerade hos
            Kronofogdemyndigheten till följd av obetalda eller för sent betalda
            skadeståndsskulder. Av dem bar var fjärde person ett solidariskt
            skadeståndsansvar. År 2010 hade fyra personer under 25 år krav
            på en miljon kronor. Det finns exempel på skadeståndskrav på tio
            miljoner kronor. Skadeståndet riskerar att bli en livslång skuldfälla.
          </p>
          <p xml:id="i-Viy2vFSoQ7jvPwg3sxum9W">
            Tyvärr är problemet inte bara att medel ofta saknas. Dagens system
            skapar en dålig bild av rättsväsendet för unga personer som trots
            allt försöker att göra rätt för sig och betala av sina skulder
            till såväl samhället som de personer som de tillfogat skada på
            något sätt, genom att de också behöver stå för andras skulder.
            För dem blir det omöjligt att äga något av värde, och hur mycket
            de än jobbar dras pengar från kontot direkt till kronofogden.
            Deras bild av rättsstaten blir lätt att det inte lönar sig att
            betala sin del, eftersom de då också får betala för andra.
          </p>
          <p xml:id="i-PrfcXaht41RiHJDpBsvFeD">
            Här måste regelverket förändras för de fall då de som har vållat
            en skada är under 18 år, så att solidariskt betalningsansvar verkligen
            blir vad begreppet innebär, nämligen att alla inblandade får betala
            sin rättmätiga del av skadeståndet. Ett förändrat regelverk bör
            också säkerställa att tiden för att ordna fram betalningsmedel
            för skadeståndet innan det hamnar hos kronofogden blir längre
            än i dag.
          </p>
        </div>
        <div type="motSignatures">
          <list>
            <item xml:id="i-UCdxDaNQuhTpwEsZU81Gn3">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
