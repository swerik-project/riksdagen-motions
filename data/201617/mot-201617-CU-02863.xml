<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-02863">
  <teiHeader>
    <fileDesc>
      <titleStmt>
        <title>Bostadsbyggande</title>
        <author corresp="i-PgfrE9pakWspkNp9dr9ejT">av Caroline Szyber m.fl. (KD, M, C, L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2863 av Caroline Szyber m.fl. (KD, M, C, L)</title>
          <idno type="rdwebb">H4022863</idno>
          <rs type="number">2863</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H4022863/text</ref>
          <ref type="dokument_url_html">http://data.riksdagen.se/dokument/H4022863</ref>
          <ref type="dokumentstatus_url_xml">http://data.riksdagen.se/dokumentstatus/H4022863</ref>
          <ref type="docx">http://data.riksdagen.se/fil/1F78B99A-657C-42B9-99CC-AF7308FC9EF8</ref>
          <ref type="pdf">http://data.riksdagen.se/fil/7EC06160-D6DB-4102-86BE-08C2AD9360F4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Ev13DrJjHbo85jEmQ5EPLM</idno>
            <name>Ewa Thalén Finné</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-WJF3LuTnWMXGySyo7E6HvY" type="signed"/>
        <correspContext corresp="i-WJF3LuTnWMXGySyo7E6HvY">
          <note type="signatory" corresp="i-PgfrE9pakWspkNp9dr9ejT"/>
          <note type="signatory" corresp="i-Ev13DrJjHbo85jEmQ5EPLM"/>
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-Y5fgQ33MMnP4uyafJ9fz8i"/>
        </correspContext>
        <correspAction xml:id="i-UcwVptQmLDWWyYub9CBETa" type="submitted">
          <date when="2016-10-05"/>
          <time when="14:03:09"/>
        </correspAction>
        <correspAction xml:id="i-P2bZLDN7MSNKRJmnd5FGef" type="reviewed">
          <date when="2016-10-05"/>
          <time when="18:18:30"/>
        </correspAction>
        <correspAction xml:id="i-2mDPgPTdSGY6vfmaEF86fu" type="referred">
          <date when="2016-10-14"/>
        </correspAction>
        <correspAction xml:id="i-L1j4WmERkNtuiVXVG5gZ3Y" type="assigned">
          <date when="2018-06-05"/>
          <time when="10:33:29"/>
        </correspAction>
        <correspContext corresp="i-L1j4WmERkNtuiVXVG5gZ3Y">
          <ref type="assignedTo">Civilutskottet</ref>
        </correspContext>
        <correspAction xml:id="i-Uphv3di3FEtiuFCyJ1GXtn" type="behandlas_i"/>
        <correspContext corresp="i-Uphv3di3FEtiuFCyJ1GXtn">
          <ref type="uppgift">2016/17:CU15</ref>
          <ref type="ref_dok_id">H401CU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU15</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5jTxfaw9hJorfKRCPQxoj4" type="behandlas_i"/>
        <correspContext corresp="i-5jTxfaw9hJorfKRCPQxoj4">
          <ref type="uppgift">2016/17:MJU9</ref>
          <ref type="ref_dok_id">H401MJU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU9</ref>
          <ref type="ref_dok_titel">Naturvård och områdesskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XHP3NnYsVy16HdiJLYm4yr" type="behandlas_i"/>
        <correspContext corresp="i-XHP3NnYsVy16HdiJLYm4yr">
          <ref type="uppgift">2017/18:CU9</ref>
          <ref type="ref_dok_id">H501CU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU9</ref>
          <ref type="ref_dok_titel">Hyresrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7WqsiGcCSHNMZ9UonSYPuw" type="motHeader">
        <div xml:id="i-TLocRf7AibXmsT9hmkk9DW" type="motTitle">
          Motion till riksdagen 2016/17:2863 av Caroline Szyber m.fl. (KD,
          M, C, L) Bostadsbyggande
        </div>
      </div>
      <div xml:id="i-W3kSbgFwPrfdwrUJFJNwqK" type="motBody">
        <div xml:id="i-9FKigdmT6vkTTghexYyV45" type="motProposal" subtype="förslag">
          <head xml:id="i-7e4UHvrUFkdYGdG1r83eLn">
            Förslag till riksdagsbeslut
          </head>
          <list xml:id="i-DNT3YWKawo7ooMEzUPoi36" style="ol">
            <item xml:id="i-C89U3odKvnsBjVt18J5CRd">
              Riksdagen ställer sig bakom det som anförs i motionen om att
              bestämmelserna i den detaljplan som avser utformning av byggnadsverk
              och tomter ska upphöra att gälla när detaljplanens genomförandetid
              löpt ut, förutsatt att bestämmelserna reglerar ett annat område
              än ett sådant område som är särskilt värdefullt från historisk,
              kulturhistorisk, miljömässig eller konstnärlig synpunkt, och tillkännager
              detta för regeringen.
            </item>
            <item xml:id="i-GCiw4tyNvfDnQXQRuKZQCc">
              Riksdagen ställer sig bakom det som anförs i motionen om att
              länsstyrelserna inte längre ska vara instansnivå vid alla bygglovsansökningar
              och tillkännager detta för regeringen.
            </item>
            <item xml:id="i-LuYVhw52qgjyx7zxowPj4T">
              Riksdagen ställer sig bakom det som anförs i motionen om att
              begränsa den sakägarkrets som har rätt att överklaga bygglovs-
              och detaljplanebeslut och tillkännager detta för regeringen.
            </item>
            <item xml:id="i-AmZJwfXcr4Fu7hnBnMFaCQ">
              Riksdagen ställer sig bakom det som anförs i motionen om att
              utreda effekten av införande av en avgift vid överklagande av
              detaljplaner och tillkännager detta för regeringen.
            </item>
            <item xml:id="i-3KRGau7cniUzSxJnUEF5o4">
              Riksdagen ställer sig bakom det som anförs i motionen om att
              införa en tidsfrist för överklaganden och tillkännager detta för
              regeringen.
            </item>
            <item xml:id="i-8xWsysq2TEa4yQCfxoRcW7">
              Riksdagen ställer sig bakom det som anförs i motionen om att
              reformera strandskyddet och tillkännager detta för regeringen.
            </item>
            <item xml:id="i-UzVJYQWkPeXRq3u6XN3Dz5">
              Riksdagen ställer sig bakom det som anförs i motionen om att
              förenkla för privatbostadsuthyrning och tillkännager detta för
              regeringen.
            </item>
          </list>
        </div>
        <div xml:id="i-CZuVukaz8LEcmLbTei92Qk" type="motContent">
          <head xml:id="i-ExZiUEqjTXuK29aTTxz3Es" type="h1">
            Motivering
          </head>
          <p xml:id="i-6VPs8YVgzGsUTgk5NjyuFB">
            Reformtempot vad gäller nödvändiga reformer för ett ökat byggande
            har avstannat under den rödgröna regeringen samtidigt som bostadsunderskottet
            fortsätter att växa. Under 2017 beräknas drygt 61 000 bostäder
            komma att påbörjas samtidigt som Boverkets, relativt osäkra, prognos
            säger att det måste byggas 710 000 bostäder till 2025. Underskottet
            av bostäder växer trots högkonjunktur och låg ränta.
          </p>
          <p xml:id="i-2A1KsaTapj1bLytQNzN53U">
            Regeringens bostadspolitik fortsätter att, istället för riktiga
            reformer, vara fokuserad på subventioner som dömts ut av både
            forskare och branschen som ineffektivt slöseri med skattepengar.
            Regeringens och Vänsterpartiets gemensamma bostadspolitik hämmar
            Sveriges utvecklingspotential.
          </p>
          <p xml:id="i-RrSqN1w799WQwhAGeivsJL">
            Unga och nyanlända har särskilt svårt att komma in på bostadsmarknaden
            för första gången. Där jobben finns är köerna till hyresrätterna
            långa och billiga bostäder få. Sverige behöver därför fler åtkomliga
            bostäder så att även unga och nyanlända kan få bostad på rimligt
            avstånd från jobbmöjligheter.
          </p>
          <p xml:id="i-UZu3KRVJe7swKdFqFcRBGw">
            Allianspartierna anser att det för det första måste genomföras
            reformer för en effektivare plan- och bygglovsprocess så att det
            går snabbare att få spaden i marken. Inte minst måste överklagandeproblematiken
            minska. Reformer behövs även för att mer mark ska gå att bygga
            på. För att få ett bättre utnyttjande av de bostäder som redan
            finns måste det även bli enklare att hyra ut privatbostäder.
          </p>
          <p xml:id="i-6KzZKRtr8M2aUDSH1KBvAP">
            I våras deltog Alliansen i blocköverskridande samtal om bostadspolitiken
            tillsammans med regeringen och Vänsterpartiet. Under dessa sökte
            allianspartierna enighet kring ett omfattande reformpaket för
            att förenkla och snabba på byggandet, öka tillgången till byggklar
            mark och öka rörligheten i och utnyttjandet av det befintliga
            bostadsbeståndet, till exempel genom förändrade flyttskatter.
            Tyvärr var regeringens egna förslag under samtalen mycket begränsade,
            oftast enbart i form av mindre kraftfulla varianter av redan kända
            förslag från Alliansen – i andra fall i rakt motsatt riktning.
          </p>
          <p xml:id="i-D8Q8DJ6huLVZzZqZRBv6Cz">
            En blocköverskridande överenskommelse måste enligt vår mening
            vara både bred och djup och ge ett trovärdigt samlat svar. Dessvärre
            tvingades vi konstatera att regeringens förslag var alldeles för
            försiktiga för att lägga grunden till en stor bostadspolitisk
            överenskommelse. Riksdagen har beslutat om ett betydande antal
            tillkännagivanden i frågor rörande byggande och bostäder. En utgångspunkt
            för samtalen var att regeringen genomför dessa åtgärder och reformer
            med skyndsamhet.
          </p>
          <p xml:id="i-8ikdLiLuoV2reepKkepL5n">
            Efter att bostadssamtalen avslutades presenterade regeringen
            ett antal enskilda förslag som kan få stöd i riksdagen. Detta
            är dock långt ifrån tillräckligt. Det behövs fler, och mer genomgripande,
            reformer som främjar goda förutsättningar för snabb och omfattande
            bostadsproduktion.
          </p>
          <head xml:id="i-6DXYV3HpUE4Jg9EUNiHRQ3" type="h2">
            Enklare och effektivare planprocesser
          </head>
          <p xml:id="i-UURPHgeKwrzZbhPvKiMLVo">
            Sverige behöver bygga mer och snabbare. Den tid som idag går
            åt mellan att någon avser uppföra bostadshus till att nyckel kan
            sättas i dörren är alldeles för utdragen.
          </p>
          <p xml:id="i-JzYQz3QDjxRLAk4AQHmhW5">
            Långa ledtider är kostnadsdrivande, höjer risken för den som
            bygger och försämrar konkurrensen då främst stora företag har
            råd att ligga ute med pengar under en så lång period som det oftast
            är fråga om. Ledtiderna står i vägen för en utökad bostadsproduktion
            och gör att det blir svårare att snabbt växla upp tempot i byggandet.
          </p>
          <p xml:id="i-6sX2QNbyyL3MxYiTaENGxK">
            Risken som det innebär när bostadsbyggande är kantat av osäkerhet
            och långa ledtider är att det medför ökade kostnader för bostadsbyggandet
            som i slutändan påverkar priset på bostäderna.
          </p>
          <list xml:id="i-8i35J5emPmKBuGAiNxSmch" style="ul">
            <item xml:id="i-HBwgFEJGqQ26WyqG1zkYpL">
              Upphörande av utformningsbestämmelser när detaljplanens genomförandetid
              löpt ut
            </item>
          </list>
          <p xml:id="i-FZdviwD6f4GuzQMXED2b6v">
            Alliansen vill att vissa planbestämmelser i detaljplan inte längre
            ska gälla efter genomförandetidens utgång. Förslaget är angeläget
            eftersom det finns många problem som är kopplade till inaktuella
            detaljplaner där planens begränsningar ibland förhindrar en önskvärd
            utveckling.
          </p>
          <p xml:id="i-ADX3x33ztbVH3dE9cbByg2">
            Ofta hörs önskemål om att använda mark och byggnader på ett sätt
            som inte medges i planen eller att byggrätten ibland har begränsats
            onödigt hårt. Det kan i vissa fall ha gått hundra år eller mer
            sedan en plan antogs. Allianspartierna menar att byggnadsnämnden
            i högre grad ska kunna göra en allmän lämplighetsbedömning utifrån
            nuvarande förhållanden och i mindre grad vara bunden av bestämmelser.
            Vi vill i synnerhet att planbestämmelser om utseendemässig utformning
            av hus inte bör gälla efter genomförandetidens utgång, förutsatt
            att bestämmelserna reglerar ett annat område än ett sådant område
            som är särskilt värdefullt från historisk, kulturhistorisk, miljömässig
            eller konstnärlig synpunkt. Genom detta förslag ökar flexibiliteten
            för såväl kommun som aktörer i branschen och man kan gå direkt
            på bygglov.
          </p>
          <head xml:id="i-5rjYzBgiHwUKXbcbwZM9Lz" type="h2">
            Åtgärder för minskad överklagandeproblematik
          </head>
          <p xml:id="i-P74BFyxrhxLBij3cKddbfB">
            Alliansen anser att problematiken kopplad till överklaganden
            av PBL-ärenden måste åtgärdas. Regeringen valde att inte gå vidare
            med flera av förslagen från utredningen Effektiv och rättssäker
            PBL-överprövning SOU 2014:14. Mot bakgrund av de stora behoven
            av fler bostäder vill Alliansen se mer genomgripande åtgärder
            för att hantera överklagandeproblematik.
          </p>
          <list xml:id="i-SxqNE6TfwyuQeopERFxGhv" style="ul">
            <item xml:id="i-FcuoiLnZaqM7gLxnugjubN">
              Begränsning av sakägarkrets som har rätt att överklaga bygglovs-
              och detaljplanebeslut
            </item>
          </list>
          <p xml:id="i-WydtAZ7RASgesbz2Um5XLd">
            Mängden överklaganden och de problem som följer av dessa innebär
            att reformer är nödvändiga för en snabbare och säkrare byggprocess.
            Överklaganden är fördyrande för byggprocessen och har återkommande
            lyfts fram som ett hinder för bostadsproduktion. För den som vill
            bygga innebär överklaganden en högre risk och kostnad, men för
            den som överklagar finns i princip ingen risk alls samtidigt som
            sakägarkretsen som kan överklaga är omfattande. Alliansen anser
            därför att det är angeläget att göra ytterligare begränsningar
            i den sakägarkrets som har rätt att överklaga bygglovs- och detaljplanebeslut.
          </p>
          <list xml:id="i-TKVDQqkYFzrhRR7fiaGKpr" style="ul">
            <item xml:id="i-9bSpiw3fHU7iG7cXX9479q">
              Länsstyrelsen bör helt tas bort i frågor om överprövningar
            </item>
          </list>
          <p xml:id="i-82bhccUcvgFCnf6uUdQ7i3">
            Länsstyrelsen bör tas bort som överklagandeinstans när det gäller
            de bygglov som följer av en detaljplan. Länsstyrelsen bör istället
            renodlas till att värna statens intressen och vara rådgivare till
            kommunerna när det gäller arbetet med översikts- och detaljplaner.
          </p>
          <list xml:id="i-Ev3uQhDSPnJUv6zLmLLR6Y" style="ul">
            <item xml:id="i-KLj8u4oBFq1KEE1Y97dtGR">
              Utred effekten av införande av en avgift vid överklagande av
              detaljplaner.
            </item>
          </list>
          <p xml:id="i-A2Gh7nA4Xdwc3GTmkcwRLL">
            För- och nackdelar med att införa en låg avgift för överklaganden
            bör utredas. Vid överklagande av bygglov finns ingen ekonomisk
            risk för den som överklagar. Därför menar Alliansen att en viss
            avgift skulle kunna ha en återhållande effekt. Nivån på avgiften
            bör vägas mot vars och ens möjlighet att oaktat sin ekonomiska
            situation ha rätt att överklaga beslut i PBL-ärenden. Möjligheten
            till en avgift bör därför noggrant utredas.
          </p>
          <list xml:id="i-8GJEGoL8FE4ek6AFHJnMyz" style="ul">
            <item xml:id="i-TX6hR8KUZzo3jhBYcFygpr">
              Utreda möjligheten att införa en tidsfrist för överklaganden
              och tillkännager detta för regeringen.
            </item>
          </list>
          <p xml:id="i-XqpJyoJGQ7rjHQGnfnqwig">
            Alliansen anser att man inte ska få överklaga ett beslut om man
            inte inom viss tid skriftligen har framfört synpunkter som inte
            har blivit tillgodosedda. Möjligheten att tidsbegränsa handläggningen
            av överklaganden bör utredas. För närvarande råder ingen tidsbegränsning
            kring hanteringen av överklaganden, vilket gör det svårt för den
            som vill bygga att förutse hur lång tid processen kommer att ta.
            Det bör därför utredas om det går att införa en tidsbegränsning
            för hanteringen av överklaganden för överklagandeinstanserna.
          </p>
          <head xml:id="i-Htmk1WY2FWLXaAxxrbredb" type="h2">
            Reformer för mer mark att bygga på
          </head>
          <p xml:id="i-9mp2D4ePzRNsEnZBa2dDqQ">
            Markproblematiken lyfts återkommande av bedömare som ett hinder
            för byggande. Det är lätt att konstatera att olika former av markrestriktioner,
            som exempelvis strandskydd i områden med lågt exploateringstryck,
            hindrar byggnation. Lagstiftningen behöver anpassas till att vi
            ser ett kraftigt ökat behov av bostäder. Trots lagstiftningens
            goda syften måste bostadsbyggandet prioriteras upp och restriktionerna
            minska.
          </p>
          <list xml:id="i-Uq3XJPQ2uLWiYwuoRKNvA1" style="ul">
            <item xml:id="i-6nwtoCdijRSQM3EbeKyByu">
              Reformer av strandskyddet
            </item>
          </list>
          <p xml:id="i-8AAnvxYWL1tze6XTzbQRy2">
            En stor del av den svenska befolkningen vill bo nära vatten och
            ha utsikt över sjö och hav. Svenskarnas önskemål borde kunna tillgodoses
            med tanke på att Sverige är ett glesbefolkat land med uppemot
            40 000 mil strand och kust. Alliansen anser att strandskyddet
            bör reformeras genom att strandskyddet decentraliseras för att
            frigöra mer mark till attraktiva boendemiljöer. Huvudprincipen
            inom strandskyddet är idag ett bebyggelseförbud inom 100 meter
            längs alla hav, sjöar och vattendrag i Sverige. I många fall är
            gränsen utvidgad till 300 meter från vattenlinjen utan att besluten
            är tillräckligt motiverade. Trots att vissa mindre förändringar
            har skett mot en mindre strikt tillämpning anser bland annat SKL
            att strandskyddet fortfarande är onyanserat och stoppar kommuner
            från att skapa attraktiva boendemiljöer på landsbygden. Alliansen
            föreslår därför att strandskyddet ska decentraliseras genom att
            kommuner ges möjlighet att kunna ansöka om att upphäva strandskyddet
            med hänvisning till lokalt behov av bostadsbyggande. I områden
            där exploateringstrycket bedöms som mycket högt eller om synnerliga
            skäl finns ska strandskydd fortfarande tillämpas. En större översyn
            av strandskyddet behöver genomföras för att påbörja decentraliseringen.
          </p>
          <list xml:id="i-EFvaSZzvXJJZWRLn7ERZiY" style="ul">
            <item xml:id="i-T38Emxtpox7hnjj7VEbn58">
              Ett system för riksintressen som inte hämmar byggande
            </item>
          </list>
          <p xml:id="i-MXNmFviAqgV4RYRLbUGJVC">
            Det finns områden som är särskilt värda att bevara och skydda.
            Det kan till exempel handla om kulturhistoriska miljöer, särskilda
            naturvärden, försvarsintressen och mycket annat. Men sedan statliga
            myndigheter började peka ut dessa områden på 70-talet har det
            gått inflation i riksintressen. Faktum är att i dag täcks över
            hälften av Sveriges yta av riksintressen. Stora områden skyddas
            för exempelvis bebyggelse utan tydliga skäl eller avgränsningar.
          </p>
          <p xml:id="i-95FUNTagNd3YkV5SCArgKM">
            Sveriges Kommuner och Landsting skrev redan 2012 att ”om inte
            problemen åtgärdas anser SKL att systemet […] bör läggas ner”.
            Alliansen anser att det är angeläget att riksintressesystemet
            ändras så att bostadsbyggande prioriteras högre än idag.
          </p>
          <list xml:id="i-Gs1HWUB3ezafBGK6S9Ua9Z" style="ul">
            <item xml:id="i-KVMKt2HGfRsZbcqzrXvw2U">
              Kommunala naturreservat
            </item>
          </list>
          <p xml:id="i-3d91z1GpPwrn5x5BqdWhqB">
            Tillväxten av nya kommunala naturreservat har varit i genomsnitt
            drygt tio per år sedan slutet av 1970-talet. De kommunalt beslutade
            naturreservaten är i mycket stor utsträckning tätortsnära. Alliansen
            anser att kommunala naturreservat endast ska inrättas efter ansökan
            hos regeringen. Möjligheterna att upphäva naturreservat när det
            är motiverat för bostadsbyggande bör också ses över.
          </p>
          <head xml:id="i-SHCk56NVSUUHZM5wacXpsf" type="h3">
            Privatbostadsuthyrning och bostadsägande
          </head>
          <p xml:id="i-8WFeWXT71XiuNAhwEQLmer">
            Situationen på bostadsmarknaden kräver ett mer effektivt nyttjande
            av redan befintligt bestånd. Privatpersoners upplåtelse av den
            egna bostaden är ett viktigt komplement till den ordinarie bostadsmarknaden
            och en möjlighet att få fler boenden på kort sikt.
          </p>
          <p xml:id="i-UQr4ByZDe8iou4hyb1b5Su">
            Utöver att möjliggöra bättre möjligheter till privatbostadsuthyrning
            bör reformer för mer ägande vidtas.
          </p>
          <list xml:id="i-BceojJp6B2B9yzRmR2qctk" style="ul">
            <item xml:id="i-RAud2Dp85Ky3U3BKrSKoEe">
              Förenkla möjligheten att hyra ut i andra hand
            </item>
          </list>
          <p xml:id="i-9XLdDqKPfFbKQ7bTiziq5f">
            Mot bakgrund av hur stort bostadsunderskottet är, och hur lång
            tid bostadsbyggande tar, går det knappast att bygga bort bostadsbristen
            helt. Den låga rörligheten och det låga nyttjande på bostadsmarknaden
            gör att befintliga bostäder inte används tillräckligt effektivt.
            Detta bidrar dessvärre till att förvärra bristen på bostäder och
            gör det svårare att flytta till jobb och studier här och nu. Därför
            behöver fokus också ligga på att skapa en fungerande bostadsmarknad
            som ger förutsättningar för att hyra ut i andra hand. Bostäder
            ska inte behöva stå tomma när någon tillfälligt inte behöver dem.
            Alliansen anser att bostadsrättsinnehavarens ställning gentemot
            bostadsrättsföreningarna vad gäller uthyrning i andra hand ytterligare
            bör stärkas.
          </p>
        </div>
        <div xml:id="i-PpNc4HhPJaPiijf4ZdUUF2" type="signatureBlock">
          <list xml:id="i-7yxE45SuGJcyTm5nPrUTZn">
            <item xml:id="i-2xEnzFkLtnz2pqmifUVjHd" who="i-PgfrE9pakWspkNp9dr9ejT" type="signature">
              Caroline Szyber (KD)
            </item>
            <item xml:id="i-KmMiB5C7V2EUoedkrY8cj4" who="i-Ev13DrJjHbo85jEmQ5EPLM" type="signature">
              Ewa Thalén Finné (M)
            </item>
            <item xml:id="i-7V7bPArMQWXCWVHHUe13xv" who="i-RSqbTnBBX6dtdvF5RUM8Lr" type="signature">
              Ola Johansson (C)
            </item>
            <item xml:id="i-6fAwecST1kGf5SaSSJv9iz" who="i-Y5fgQ33MMnP4uyafJ9fz8i" type="signature">
              Robert Hannah (L)
            </item>
          </list>
        </div>
      </div>
    </body>
  </text>
</TEI>
