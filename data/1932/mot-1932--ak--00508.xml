<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1932--ak--00508">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__ak__508/mot_1932__ak__508-001.pdf"/>
      <fw xml:id="i-LMAGysi6LjMtdWPnR1JDyb">
        Motioner 1 Andra kammaren, Nr 508. 7
      </fw>
      <div xml:id="i-YHsseEq5Y6EKKFj5wuEYsc" type="motHeader">
        <div xml:id="i-RzrRc37gxb2Ca8QGkRxFc1" type="motTitle"/>
        <div xml:id="i-5D6rQBErMdufEi69qNxZMG" type="motSubmissionInfo"/>
      </div>
      <div xml:id="i-RaRVGTE8mHisMPSSRcH9Xe" type="motBody">
        <div xml:id="i-A2XxYguH5B8LRsYe8mi2xA">
          <p xml:id="i-78q2DvPSXcdDd5iim8dmg8">
            Nr 308.
          </p>
          <p xml:id="i-R8xxCeUGLwrneUiB3Nfkzf">
            Av herr Öhman m. fl, om avslag å Kungl. Maj:ts proposition, nr
            178, med förslag till lag om ändring i vissa delar av lagen den
            6 juni 1925 om polis- väsendet i riket.
          </p>
          <p xml:id="i-7GEJnrDrKGPXGvoo3D7WjM">
            I proposition nr 178 föreslår regeringen sådan ändring 1 vissa
            delar av lagen den 6 juni 1925 om polisväsendet i riket, att en
            särskild statspoliskår på 200 man skall upprättas. Samma regering,
            som vid otaliga tillfällen under årets riksdag talat om »rikets
            nöd» och som förklarat att det icke finns medel till täckande
            av kostnaderna för de mest nödvändiga sociala ändamål och hjälp
            åt landets tiotusentals arbetslösa, föreslår här inrättandet av
            särskild statspolis för årliga miljonbelopp. Chefen för socialdepartementet
            anför som motivering för sin framställning bl. a. att de polisstyrkor,
            som f. n. stå till disposition inom landets olika delar för ingripande
            vid mera omfattande oroligheter, icke äro tillräckliga även om
            befintliga resurser tillfullo utnyttjas. En förstärkning av den
            för särskilda tillfällen avsedda civila polismakten finge främst
            med hänsyn härtill anses i högsta grad önskvärd. BSocialministern
            framhåller vidare be- träffande statspoliskårens uppgifter, att
            den »skall vara i stånd att bemästra
          </p>
          <p xml:id="i-VHfWiq4kkn1Y5tVj5Y9pjP">
            sådana oroligheter, som man — utom i sådana fall, då rikets säkerhet
            kan anses vara i fara — kan ha att för den närmare liggande framtiden
            räkna med&gt;.
          </p>
          <p xml:id="i-H9Tj5fQo3AsfiTrKRSNPxJ">
            Av denna framställning framgår att det synes vara fruktan för
            en stegrad aktivitet från arbetarklassens sida till värn för egna
            intressen i samband med den kapitalistiska krisen, den tilltagande
            arbetslösheten och den växande fattigdomen, som utgör grundmotivet
            för förslaget. Den tillämnade poliskårens huvudsakligaste uppgift
            skulle bli att stå till förfogande vid arbetskonflikter, icke
            som skydd åt den svagare parten, arbetarna, utan som stöd för
            arbetsköparna och dess strejkbrytare i händelse arbetarna icke
            skulle vilja finna sig i att strejkbrytarna taga brödet ifrån
            dem. Det är självklart att den organiserade arbetarklassen med
            kraft måste vända sig emot dylika åtgärder från statsmakternas
            sida. Ingenting har inträffat som kan ge ens skenet av berättigande
            för ska- pandet av en särskild statspoliskår för att övervaka
            arbetarnas organisa- tioner och av dem vidtagna åtgärder. Förslaget
            är ingenting annat än en den oförsyntaste utmaning mot landets
            arbetarklass. Är det nu så att regeringen befarar ett bestimdare
            och kraftigare upp- trädande från arbetarklassens sida mot den
            alltmer skärpta kapitalistiska
          </p>
          <pb facs="riksdagen-motions-pdf/data/1932/mot_1932__ak__508/mot_1932__ak__508-002.pdf"/>
          <fw xml:id="i-Xa9nLEt2H2unDhvPHDXS8g">
            8 Motioner i Andra kammaren, Nr 508.
          </fw>
          <p xml:id="i-CUud7xSsHEcJUVr847wZHN">
            utsugningen, borde regeringen gått in för åtgärder i syfte att
            skapa arbete och inkomster åt folket i stället för att skapa nya
            polistrupper i syfte att slå ned de arbetslösa och utplundrade.
            Polissablar äro ett dåligt surrogat för bröd. Men detta bekymrar
            sig regeringen mycket litet för. Den sätter sin tillit till polisens
            batonger och vapenskrammel. När regeringen framhåller att den
            nya poliskåren även skall ha till upp- gift att tjänstgöra som
            ordningspolis på landsbygden, som trafikpolis och vakt mot spritsmugglare,
            är detta ingenting annat än ett grovt försök att sätta en missvisande
            etikett på det hela. Det är tillkommet endast för att i vissa
            kretsar göra saken en smula mera tilltalande. Varje politiskt
            initierad vet att Ådalshändelserna tagits som intäkt för framförande
            av detta förslag om polisväsendets förstärkning. Regeringen och
            de intressen den i denna fråga företräder äro medvetna om, att
            de icke i längden bäst tjäna sina syften genom att, som fallet
            var i Ådalen, ome- delbart och utan vidare vid en mindre konflikt
            skicka militär mot arbetarna. » Militären blir så impopulär genom
            att användas vid dylika småkonflikter.» Den bör tillgripas först
            då arbetarmassorna av kapitalismens olidliga tryck tvingas att
            resa sig i större omfattning än vad fallet var i Ådalen.” Därför
            vill man nu skapa en särskild för ändamålet väl utbildad och samövad
            poliskår som ett första vapen då det gäller att slå ned i konflikt
            varande arbetargrupper. Ådalskommissionen, vari såväl de borgerliga
            partierna som det socialdemokratiska partiet vore representerade,
            var också enhällig i sitt tillstyrkande av en särskild statlig
            strejkbrytarpoliskår och delar också därför ansvaret med regeringen
            för denna nya klasslagstiftning mot arbetar- klassen. Av de inkomna
            yttrandena från hörda myndigheter ha i en del fall rätt kraftiga
            gensagor anförts mot förslaget. Sålunda ha stadsfullmäktige i
            Stockholm avstyrkt förslaget under åberopande av ett uttalande
            av stads- kollegiet av i huvudsak följande innehåll: Stadskollegiet
            har vid granskning av det remitterade förslaget icke kunnat finna,
            att behovet av den föreslagna statspolisen blivit styrkt. Förslaget
            synes grunda sig uteslutande på de i Ådalen under maj 1931 inträffade
            händelserna, då militär tillkallades med därav kända olyckliga
            följder. Ehuru dessa väl klart visa olämpligheten av att använda
            militär för utförande av polistjänst, framgår därav ingalunda,
            att den nu föreslagna statspolisen skulle vara av förhållandena
            påkallad. Myndigheterna torde nämligen inom ramen av den nuvarande
            polisorganisationen hava haft ett för ordningens upprätt- hållande
            vid det ifrågavarande tillfället behövligt antal polismän till
            sitt förfogande. Den nya polisorganisation, varom nu är fråga,
            skulle innebära en ytter- ligare inskräkning av den kommunala
            självbestämningsrätten i fråga om polisväsendet, varemot stadskollegiet
            anser sig nödgat inlägga en bestämd gensaga. Stadsfullmäktige
            i Halmstad ha bl. a. anfört: De under år 1931 timade händelserna,
            som närmast föranlett framläg-
          </p>
          <pb facs="riksdagen-motions-pdf/data/1932/mot_1932__ak__508/mot_1932__ak__508-003.pdf"/>
          <fw xml:id="i-L2k9xQMHSdYU6SYjH8XhgR">
            Motioner i Andra kammaren, Nr 508. 9
          </fw>
          <p xml:id="i-7L3zPiF2aWm2UhNpBFyeKF">
            gande av föreliggande förslag, böra icke föranleda statsmakterna
            att vidtaga åtgärder med så långt gående ekonomiska konsekvenser,
            som här föreslås. Att förhållandena på landsbygden i ordningshänseende
            skulle vara så oro- ande, som utredningsmännen synas vilja göra
            gällande, torde icke vara med det verkliga läget överensstämmande,
            och stadsfullmäktige kunna icke finna det vara nödvändigt att
            för ordningens upprätthållande, utöver de polis- och fjärdingsmän,
            som finnas, hålla en statspolis på 200 man. Från och med år 1932
            har vad i 1925 års polislag stadgas om fjärdingsmän trätt i sin
            fulla tillämpning, och även om icke alla av dessa äro fullgoda
            polismän, kunna de dock till en del utföra en polismans arbete
            i fråga om viss kontroll och ordningens upprätthållande. Utöver
            fjärdingsmännen finnas ju också de särskilda ordningsmän, som
            kunna tillsättas enligt nuvarande polislag. Dessa ha redan nu
            en stor betydelse och kunna säkerligen i framtiden få en än större
            1 avseende å ordningens upprätthållande vid dansbanor och festtill-
            ställningar av olika slag. — — — Stadsfullmäktige kunna sålunda
            icke finna, att det föreliggande förslaget är så genomarbetat,
            som det bör vara för att kunna läggas till grund för lagstiftning.
            — — — Av stadsfullmäktige 1 Gävle åberopas uttalanden av polismästaren
            och polisnämnden i staden. Polisnämnden anser, att en utredning,
            grundad på de gångna årens erfarenhet, angående omorganisation
            av polisdistrikten bör företagas och att i avvaktan härpå de föreslagna
            åtgärderna för inrättande av statspolisen böra anstå. Och även
            polismästaren ifrågasätter, om sådan påbyggnad av polisorganisationen,
            som i promemorian föreslagits, över huvud bör ske, innan det utrönts,
            om ej en fullständig omorganisation bör genomföras. Till grund
            för stadsfullmäktiges i Söderhamn avstyrkande utlåtande ligger
            ett uttalande av i huvudsak följande innehåll: Militärens olämplighet
            understrykes i förslaget, men den möjligheten står dock kvar trots
            utökad poliskår att, så länge det inte i lag förbjudits, militär
            får användas vid sociala konflikter. Dessa frågor böra därför
            icke samman- kopplas. Polis rekvirerades till Ådalen men togs
            aldrig i bruk; där var alltså icke brist på polis men på en organisatorisk
            kraft. Ådalshändelsen var av extraordinär art, och som sådan bör
            den icke föranleda, att polis- kåren på lagstiftningens väg utökas.
            — Den ekonomiska sidan är icke den avgörande, dock måste den ökade
            utgiften anses betänklig och utmanande i tider, då såväl stat
            som kommuner äro belastade till bristningsgränsen. Det borde från
            statsmakternas sida ses till, att grundanledningen till sociala
            strider undanröjes, nämligen arbetslösheten. Som framgår av dessa
            yttranden resas betänkligheter mot förslaget även från vissa av
            de hörda myndigheterna. Betänkligheter som av regeringen bort
            beaktas på ett helt annat sätt än vad vad fallet är. Regeringen
            tycks också vara i viss mån medveten om att statspolisen kommer
            att bli mycket impopulär och riskerar att den skall kunna sättas
            Bihang till riksdagens protokoll 1932. 4 saml. 115 häft (Nr 503—508.)
            13332 2
          </p>
          <pb facs="riksdagen-motions-pdf/data/1932/mot_1932__ak__508/mot_1932__ak__508-004.pdf"/>
          <fw xml:id="i-NzFsHozLBrij9qfB8pCnoQ">
            10 Motioner i Andra kammaren, Nr 508.
          </fw>
          <p xml:id="i-W9AhcpUgSYFxdiczeV3PEY">
            ur funktion genom blockad av tillförsel av varor och transportmedel.
            Därför föreslås en särskild lagstiftning som ålägger ägare till
            fordon, matvaror etc. att även mot sin vilja utlämna dessa. På
            samma sätt skall militär kunna med tvångsmedel rekvirera vad de
            behöva när de tagas i anspråk för »ord- ningens upprätthållande».
            Det föreliggande lagförslaget är ur alla syn- punkter folkfientligt
            och reaktionärt och måste därför på det bestämdaste avvisas. Under
            hänvisning till vad sålunda anförts hemställa vi,
          </p>
          <p xml:id="i-3c1ukyC1jVRNb2SW4PZ5ew">
            att riksdagen måtte besluta avslå Kungl. Maj:ts proposition nr
            178. Stockholm den 31 mars 1932.
          </p>
          <p xml:id="i-EAwW8scDqK6XVFj9WvNthC">
            Oscar Öhman. Karl Kilbom. Edoff Andersson. Nils Flyg. Aug. Spångberg.
            Viktor Herou. Verner Karlsson. J. P. Dahlén.
          </p>
          <p xml:id="i-Qz3CPJNtu3sLVA9nbDigD">
            Stockholm 1932. K. L. Beckmans Boktr.
          </p>
        </div>
      </div>
    </body>
  </text>
</TEI>
