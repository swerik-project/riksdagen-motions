<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KrU-00258">
  <teiHeader>
    <fileDesc>
      <titleStmt>
        <title>Kirunasvenskarna</title>
        <author corresp="i-XcAqMe3ntVBboWUxqACfz i-UnkrZ3NAvoWXY6Krxbkudq">av Gunnar Andrén och Tobias Krantz (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kirunasvenskarna</title>
          <idno type="rdwebb">GU02Kr258</idno>
          <rs type="number">Kr258</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GU02Kr258/text</ref>
          <ref type="dokument_url_html">http://data.riksdagen.se/dokument/GU02Kr258</ref>
          <ref type="dokumentstatus_url_xml">http://data.riksdagen.se/dokumentstatus/GU02Kr258</ref>
          <ref type="doc">http://data.riksdagen.se/fil/2593FC97-BA3B-4126-9633-AD58A9395994</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-UnkrZ3NAvoWXY6Krxbkudq</idno>
            <name>Tobias Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VTFM61ypZyH2vybejuQ1cU" type="signed"/>
        <correspContext corresp="i-VTFM61ypZyH2vybejuQ1cU">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-UnkrZ3NAvoWXY6Krxbkudq"/>
        </correspContext>
        <correspAction xml:id="i-BTdkQLqnaVBvcEkcBoWuvc" type="referral">
          <date when="2006-11-07"/>
        </correspAction>
        <correspAction xml:id="i-2BV3f4HX4RHWxwawd31qFA" type="dismissal">
          <date when="2006-11-07"/>
        </correspAction>
        <correspAction xml:id="i-JbP92nNxNiSD71igGvesCp" type="numbering">
          <date when="2006-11-01"/>
        </correspAction>
        <correspAction xml:id="i-MSavo3DkgNbvAD5sG3voKH" type="submission">
          <date when="2006-10-31"/>
        </correspAction>
        <correspAction xml:id="i-XvNY5BTkDCbkFVTs7XQ4se" type="transfer">
          <date when="2006-10-30"/>
        </correspAction>
        <correspAction xml:id="i-CU43pEkp8tC3n1WmZXK8bw" type="assigned"/>
        <correspContext corresp="i-CU43pEkp8tC3n1WmZXK8bw">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Fdnb4EUYXKFfKkDtkGGAFS" type="motBody">
        <div xml:id="i-RV8xdG6zZii4m3zhgiXh27" type="motProposal" subtype="förslag">
          <head xml:id="i-SmXQsmzor5kvxqgj3y9tLf">
            Förslag till riksdagsbeslut
          </head>
          <list xml:id="i-39AcAoeZBbJ9aThNVB7oE3" style="ol">
            <item xml:id="i-X78YWgrnqpZmACtcHhAVC4">
              Riksdagen tillkännager för regeringen som sin mening vad som
              i motionen anförs om Kirunasvenskarna och deras okända öde i Sovjetunionen.
            </item>
            <item xml:id="i-8XRF2cPXew1ePm6MYCFyX">
              Riksdagen tillkännager för regeringen som sin mening vad som
              i motionen anförs om behovet av granskning av vad som hände på
              Sveriges ambassad i Moskva i samband med att svenskar och deras
              anhöriga sökte hjälp under slutet av 1930-talet.
            </item>
          </list>
        </div>
        <div xml:id="i-KGWauJedFZGZtHsiw4JVmd" type="motContent">
          <head xml:id="i-6xyWwdbYXrcw7ew4XGNWMB" type="h1">
            Kirunasvenskarna
          </head>
          <head xml:id="i-LzMsZFYmKWfH5UkzYLXUes" type="h1">
            Motivering
          </head>
          <p xml:id="i-BhwQ4uC6Bo9K2fCoPKKzWN">
            Upptäckten av den år 1952 över Östersjön nedskjutna DC 3:an väckte
            för cirka tre år sedan berättigad uppmärksamhet. Under mer än
            50 år kunde ingen berätta eller bevisa vad som var sant om vad
            som skett. Orsaken är enkel och brutal. Det kommunistiska Sovjetunionen
            (19171990) var ingen möjlig samtalspartner, sanningen var omöjlig
            att spåra. Historieskrivningen var under mer än sju decennier
            politiskt styrd och tillrättalagd för att passa makthavarna i
            Moskva. På samma sätt kunde diplomaten Raoul Wallenbergs öde efter
            försvinnandet i Budapest 1945 inte klarläggas förrän Sovjetstaten
            förintades av inre spänningar. Båda dessa händelser spelade på
            sin tid stor roll i vårt land för bilden av vår store granne i
            öster. Sveriges utrikespolitik påverkades. När sanningen nu, bitvis
            och delvis, avslöjats, avslöjar detta i sin tur politisk förljugenhet,
            diplomatiskt krypande och historisk desinformation.
          </p>
          <head xml:id="i-EwbRHHPa4NksowmfKA7cVz" type="h1">
            Kirunasvenskarnas dystra öde
          </head>
          <p xml:id="i-2ad9NkdhxgDoVJpLXVztjx">
            Det är i det här perspektivet man skall se bristen på engagemang
            för att reda ut vad som hände vad vi vill kalla Kirunasvenskarna.
            DC 3:an och Raoul Wallenberg är inte de enda ouppklarade affärerna
            de till Sovjetunionen utvandrade svenskarna har också rätt att
            få en sanningsenlig beskrivning av vad som hände dem i deras nya
            hemland. Varför har så få intresserat sig för sanningen om vad
            som hände Kirunasvenskarna? De voro svenskar också de, om än avrättade
            i främmande land. Det är en fläck på Sveriges baner, att så litet
            intresse genom åren visats deras öde. Varför har så litet forsknings-
            och samhällspolitiskt intresse visats dessa våra medborgare? Finns
            det ännu okända skäl att dölja vad som inträffade? Har politiska
            partier ett sådant intresse? Svenska staten? Ryssland? Den svenska
            diplomatin? Oavsett hur det förhåller sig är det mycket otillfredsställande
            att inte långt större forskningsintresse visats de svenskar som
            gav sig iväg för att aldrig återvända. Det är bakgrunden till
            denna motion.
          </p>
          <p xml:id="i-CPvHS8KqABGzJHfFgzDjVN">
            Kirunasvenskarnas öden är värda att berätta, deras tragiska öde
            gör det om möjligt än angelägnare att göra så. Låt oss samtidigt
            påpeka att år 1944, efter att ha varit internerade på olika håll
            i Sverige men i huvudsak i Västmanland namnet Ryssvägen i Skinnskattebergs
            kommun minner ännu om vad som hände deporterades den 12 oktober
            1944 cirka 900 ryska soldater via Gävle till dåvarande Sovjetunionen.
          </p>
          <p xml:id="i-VJGMyVHFb6ZTCiQtEDohNA">
            Genom intensivt forskningsarbete har journalisten Hans Lundgren,
            verksam vid Upsala Nya Tidning, bland annat genom en större artikelserie
            2001 kartlagt vad som hände dessa i Sverige internerade ryska
            soldater. Därtill kommer naturligtvis 1946 den väldokumenterade
            utlämningen till dåvarande Sovjetunionen av 148 balter som varit
            i tysk krigstjänst. Här skall dock en annan fråga som kräver både
            forskning och återupprättelse av människor, varav ett fåtal ännu
            lever, att beskrivas: Det som hände dem som begåvo sig till det
            påstått socialistiska lyckoriket.
          </p>
          <head xml:id="i-BqtoK6KCKxYxqCfQDVdbd6" type="h1">
            Den ideologiska bakgrunden
          </head>
          <p xml:id="i-HEJP2LTaxxfPQ4yKkSAX58">
            Låt oss beskriva den ideologiska bakgrunden och brutala verkligheten.
            Under 1920- och 30-talen reste ett betydande antal svenskar till
            dåvarande Sovjetunionen, både från Stockholm och andra orter i
            södra Sverige men framför allt från Norrbotten. De utresande har
            därför ofta kommit att benämnas Kirunasvenskarna. De reste i huvudsak
            av ideologiska skäl. Sovjetunionen framställdes i de kretsar där
            arbetskraft värvades till Sovjetunionen som ett socialistiskt
            lyckorike där socialismen skulle byggas och kommunismen förverkligas.
            Praktiskt taget alla resande var övertygade svenska kommunister.
            De fick ideologiskt stöd av dåtidens svenska kommunister. Verkligheten
            de mötte blev brutalt svart och blodröd. Många, i själva verket
            flertalet, kom att möta döden i Sovjetunionen, ytterst få kom
            någonsin åter till Sverige. De flesta mötte döden av sjukdomar
            och/eller dåliga levnadsförhållanden, andra dokumentationen är
            som lätt inses ofullständig mötte döden genom skenrättegångar
            och exekutioner. För Sveriges del handlar det om ett stort svart
            hål i vår historia. Denna mörka del måste nu belysas, praktiskt
            och ideologiskt. Det är enligt vår mening lämpligt att detta sker
            genom projektet Levande historia, hittills mest inriktat på mycket
            allvarliga mänskliga förbrytelser under andra världskriget, mindre
            på enskilda svenskars öden under första delen av 1900-talet.
          </p>
          <p xml:id="i-Ucif4eLvPhxTygQh15Yytp">
            Den tidigare journalisten på Dagens Nyheter, Kaa Eneberg, har
            gjort ett pionjärarbete genom privat forskningsarbete som 1999
            resulterade i de första mycket uppmärksammade artiklarna om svenskarnas
            tragiska öden i Sovjetunionen, och hösten 2000 i boken Tvingade
            till tystnad (Hjalmarson och Högberg, Stockholm 2000). Dåvarande
            statsrådet och chefen för Kulturdepartementet Marita Ulvskog (s)
            lovade i sammanhanget att nu skulle tidigare ovända stenar i fråga
            om svenskarnas öden vändas. Dessvärre har de goda ambitionerna
            inte följts av konkreta åtgärder. Också Vänsterpartiet, tidigare
            Sveriges Kommunistiska Parti och däremellan Vänsterpartiet kommunisterna,
            lovade i högstämda ordalag att gräva i sin egen historia. Låt
            oss konstatera att den högtidliga retorik som hördes vid den tiden
            inte följts av minsta synliga resultat vare sig ideologiskt eller
            forskningsmässigt. Vänsterpartiets ledning är, som tidigare, totalt
            handlingsförlamad när det gäller partiets tidiga ideologiska ogärningar
            och föredrar, likt strutsen som så snart fara hotar sticker huvudet
            i sanden, att vara totalt passiv inför varje tänkbar uppgörelse
            med partiets ryggradslösa historia.
          </p>
          <p xml:id="i-2eF5uW55n2dgvTxcfrNh71">
            Förtigandet av sanningen, väl illustrerad genom omskrivningar
            av brev där både de nuvarande och tidigare partiordförandena i
            Vänsterpartiet, Lars Werner, Gudrun Schyman och Lars Ohly, varit
            inblandade är illustrationer till detta. Problemen med sanningen
            har väl skildrats i ett tv-program av redaktören Josefsson i programserien
            Uppdrag granskning i Sveriges television hösten 2004.
          </p>
          <head xml:id="i-TEbR7B7zH2XbFrFKrNV95t" type="h1">
            De avrättade och de som bara försvunnit
          </head>
          <p xml:id="i-JCMN9exkn26kSz2du2RmVv">
            Journalisten Kaa Eneberg har intensivt arbetat med kartläggning
            av så många som möjligt av de avresta svenskarnas öden i Stalins
            Sovjetunionen. I boken Förnekelsens barn (2003) konstaterade hon
            att ännu har ingen svensk forskare tagit itu med detta svarta
            hål. Hon säger: Jag kan bara beklaga att mitt journalistiska arbete,
            som väckt stort intresse, ännu inte lockat till professionellt
            forskningsarbete.
          </p>
          <p xml:id="i-FGiYAbfTEX6JTnYNLpgn85">
            Detta vetenskapliga tillkortakommande har lett till att alla
            de frågetecken om den nedtystade emigrationen som väcktes genom
            Dagens Nyheterartiklarna förblivit obesvarade. Vi vet i dag, sex
            sju år efter de första avslöjandena i Dagens Nyheter, inte mer
            om omfattningen av emigrationen, om antalet arkebuserade eller
            ens hur många svenskar som återvände hem än vad som redovisades
            då eller i Enebergs kompletterande bokutgåvor. Eneberg fann att
            33 svenskar avrättats i 1930-talets Stalinland och att minst 45
            fortfarande är bara försvunna. Källan är i samtliga de 33 klarlagda
            fallen den sovjetiska så kallade säkerhetstjänsten NKVD:s arkiv.
            Eneberg har genom studium av dessa tidigare hemliga arkiv funnit
            att de slutat sina dagar efter att ha anklagats för att vara sovjetfiender.
            Det finns skäl att tro att de ovan 45 ännu försvunna svenskarna
            mött samma öde som de 33 som hittats i arkiven: De slutade i en
            massgrav med en kula i nacken, flertalet i Karelens tallbevuxna
            grusåsar åren 19371939.
          </p>
          <head xml:id="i-4yEbXPZrUSGAQfKpvQ3Aiy" type="h1">
            En historisk skandal
          </head>
          <p xml:id="i-8fXnFcAch2o7HXNJstcSPd">
            Den bristande forskningen kan komma att resultera i eftersom
            åren går inte bara att värdefull förstahandsinformation från fåtalet
            ännu kvarlevande resenärer eller deras barn går förlorad utan
            också i något som har likheter med historisk skandal. Därför måste
            Enebergs hittills privata forskningsprojekt få omfattande vetenskapligt
            stöd, både i vårt land och inte minst i de sovjetiska arkiv som
            redan finns tillgängliga eller kan komma att öppnas. En mycket
            angelägen forskningsuppgift är att klarlägga, om det är möjligt,
            vad som hände de svenskar eller anhöriga som under de aktuella
            åren, uppenbarligen huvudsakligen förgäves, sökte stöd hos Sveriges
            ambassad i Moskva. Finns det diplomater eller andra diplomatiska
            skäl som gör att det ännu inte anses möjligt att kartlägga vad
            som hände på Sveriges beskickning i Moskva? 2004/05 års riksmöte
            beslöt liksom 2005/06 års att lämna denna hemställan utan bifall.
            Vi finner den därför än mer angelägen: Ytterligare ett år har
            gått, fortfarande finns diplomater som var verksamma vid Sveriges
            ambassad i Moskva i början av 1940-talet i livet och kan tillfrågas.
            Vi anser också att en officiell undersökning om vilka dokument
            som kan finnas från denna tid bör göras. Att vänta är att undandra
            historien värdefullt källmaterial, främst genom att ännu levande
            kan minnas.
          </p>
          <head xml:id="i-4RqQZXPcW6UHTZvRLp6WBQ" type="h1">
            Breddad undersökning med vetenskapligt stöd
          </head>
          <p xml:id="i-UhhnvcZsGczbyucjSpaVXx">
            Det tycks fortfarande bara vara Kaa Eneberg som med rysk hjälp
            letar efter svenskar i den en gång så fruktade sovjetiska säkerhetstjänstens,
            NKVD, olika redovisningar. I sin senaste bok skriver hon att flera
            unga forskare har hört av sig och förvånats över bristen på samlad
            historieskrivning, men tydligen lagt sina egna uppsatsplaner på
            is tills vidare. Forskningen är definitivt lågprioriterad. Den
            historiska skandalen väntar bakom nästa hörn. Men inte ens tidens
            gång kan utplåna en annan tids ideologiska ogärningar.
          </p>
          <head xml:id="i-pPcUUmb5BP4pp2QzX9Kho" type="h1">
            Forskningen i våra grannländer
          </head>
          <p xml:id="i-Rr4kVQR18NRei42SBCfaLs">
            Det är värt att notera att forskningsarbeten utgivits i våra
            grannländer. I Norge utkom 2001 journalisten Morten Jentoft med
            boken De som dro östover (Gyldendal, utgivningen bekostad delvis
            av norska UD) om norska kommunisters öden på Kolahalvön. I Finland
            har åtskilliga böcker om Rysslandsfarare och deras öden utgivits.
            Emigrantinstitutet i Åbo, statligt finansierat, bekostade 2001
            utgivningen av den karelska journalisten Eila Lahti-Argutinas
            andra bok om finska terroroffer (Olimme joukko vieras vaan Vi
            var bara en skara främlingar). Dåvarande statsrådet Ulvskog talade
            våren 2001 i en riksdagsdebatt om vikten av att forskning om kommunismens
            historia nu kommer i gång även i Sverige. Bakgrunden torde bland
            annat ha varit att flera böcker av fransmannen Stéphane Courtoise,
            exempelvis Kommunismens svarta bok (svensk översättning Bokförlaget
            DN 1999 av Le livre noire du communisme, Paris 1997), då hade
            kommit ut i Sverige och väckt insikten om behovet av en granskning
            av den svenska kommunismens historia. Vetenskapsrådet fördelade
            för några år sedan, 2002, bland annat mot bakgrund av statsrådet
            Ulvskogs riksdagsuttalanden drygt nio miljoner kronor, särskilt
            öronmärkta, till sju vetenskapliga treårsprojekt för att studera
            kommunistiska regimer. Men dessvärre hade bara några få kopplingar
            till Sverige, däribland medieforskaren Göran Leths studie om den
            svenska nyhetsförmedlingen i Sverige på 1930-talet, redovisat
            tillsammans med Ester Pollack under rubriken Varför teg den svenska
            pressen? i publikationen Arbetarhistoria 4:2001 (Arbetarrörelsens
            arkiv).
          </p>
          <p xml:id="i-7DUHSXT1RG5xJn6msFbDSx">
            I Sverige har emellertid inga grundläggande forskningsprojekt
            kommit att riktas mot Kirunasvenskarnas öden. Det är uppseendeväckande
            och, enligt vår mening, mycket allvarligt. Därigenom förtigs en
            viktig del i svensk modern historia.
          </p>
          <head xml:id="i-VTNuaX9p4gsXzK5SYm7iPJ" type="h1">
            Det går långtsamt
          </head>
          <p xml:id="i-TsfQCJ4bABFiTHxHMzuwhA">
            Den ideologiska uppgörelsen från 2001 och framåt, innevarande
            år ingalunda undantaget med kommunismen och Stalinterrorn går
            trögt i Sverige. Ett exempel är hur den planerade minnesplaketten
            över Rysslandsfararna som riksdagsledamöter (s) från Norrbotten
            ville ha 2001 i Kiruna inte finns uppsatt ännu. Projektet är lika
            dött som många av de svenskar som utvandrade. Kaa Eneberg är en
            symbol för att ett eftersatt forskningsområde i vår tid behöver
            vetenskapligt stöd, tiden går fort och det är bråttom, bråttom.
            Enebergs grundläggande studier av dömda svenskars personakter
            i Ryssland har stärkt henne i övertygelsen om att renläriga kommunister
            far med osanning då de än i dag hävdar att deras försvunna partivänner
            gjort sig skyldiga till ett lagbrott i Sovjetunionen underförstått
            att dödsdomarna och avrättningarna mot dem var helt i sin ordning.
            Har hon rätt eller fel? Det måste klarläggas nu!
          </p>
          <head xml:id="i-Te9SFfxwxYc8EMehfugRh2" type="h1">
            Vikten av klarläggande forskning
          </head>
          <p xml:id="i-93nsD16pHH37dzd9APn7wu">
            Vänsterpartiets roll i sammanhanget är värd ett särskilt studium
            och forskningsklarlägganden. Partiet och dess föregångare har
            enligt Eneberg inte visat minsta intresse för att hjälpa till
            att belysa detta sorgliga kapitel i svensk historia. Varför?
          </p>
          <p xml:id="i-6aZiVrUxdTXvLpuPFQcCuc">
            Varför vill eller orkar det enligt egen uppfattning så demokratiskt
            trovärdiga Vänsterpartiet inte ifrågasätta den gamla lojaliteten
            med centrala direktiv? Det intressanta är ju att tystnaden till
            trots har partiet hjälpt några partivänner som drabbades av Stalins
            terror att komma tillbaka till Sverige, dock har det inte i något
            känt fall gällt utresta Kirunasvenskar. Liken i garderoben finns
            kvar. Inom den socialdemokratiska arbetarrörelsen har det också
            varit svårt att väcka frågan om forskning om vad som hände de
            ideologiska emigranterna till Sovjetunionen. Som framgick av Anna-Lena
            Lodenius bok Tvåfrontskrig (Hjalmarson och Högberg, Stockholm
            2002) är den fackliga rörelsens udd i dag riktad mot nynazisterna,
            inte som tidigare mot både nazister och kommunister.
          </p>
          <head xml:id="i-Nw96QdKr6KyC6KgAULdhfg" type="h1">
            Svensk eftergivenhet finns den?
          </head>
          <p xml:id="i-SM35LK2DpUs5M7xD7YBurt">
            En intressant utrikespolitisk aspekt gäller Sveriges förhållande
            till Sovjetunionen, i dag Ryssland. Har eftergivenhet mot den
            förr så militärt mäktige grannen kommit att påverka också svensk
            historieforskning? Eneberg har antytt att anhöriga till svenskar
            i Sovjetunionen har, oftast förgäves, vädjat om hjälp hos politiker
            av olika schatteringar. Även icke-socialistiska statsråd har tillrått
            efterlevande släktingar att inte störa pågående dialog med Kreml.
            Ofta har sökandet efter den 1945 i Budapest av sovjetarmén bortförde
            svenske diplomaten Raoul Wallenberg använts som förevändning att
            inte göra någonting. Det måste vara en intressant forskningsuppgift
            att klarlägga vilka återverkningar medveten eller omedveten eftergivenhet
            av helt andra skäl påverkat Sveriges agerande? Professor Gunnar
            Richardson i Skara, tidigare riksdagsledamot (fp), har på ett
            förtjänstfullt sätt tagit sig an uppgiften att belysa detta ifråga
            om svensk eftergiftspolitik gentemot Nazityskland. Men fanns samma
            attityd, och kanske under mycket längre tid, gentemot Stalins
            Sovjetunionen och därefter? Att diskutera ödet för svenskar, som
            frivilligt eller under tvång blivit sovjetiska medborgare, skulle
            kunna komplicera den diplomatiska diskussionen. Det resonemanget
            förekom ända in på 1990-talet. Det politiska samförståndet om
            att inte irritera ryssarna bestod mycket länge.
          </p>
          <head xml:id="i-LEqnp2RWTpaEBZ5AHutzfa" type="h1">
            Grundforskningen saknas
          </head>
          <p xml:id="i-8NQH6WYF88N9caWLygRTGA">
            Var finns mer material om Sverigeemigranterna till Sovjet att
            hämta? Lars Björlin, Södertörns högskola, konstaterade häromåret
            att det saknas så kallad grundforskning att utgå från. Ett projekt,
            som kan få betydelse för Sverige, är den bearbetning av den internationella
            partiorganisationen Kominterns arkiv (officiellt benämnt Ryska
            statens arkiv för social och politisk historia) som den amerikanske
            forskaren John Heynes arbetar med. Sverige deltar här via Riksarkivet.
            Av intresse för oss är de 1 300 svenskar som finns i dessa arkiv
            som aktiva i den kommunistiska rörelsen. Enligt Björlin är det
            inte endast kommunisters namn som finns upptecknade.
          </p>
          <head xml:id="i-UWpig1kny4LVJGDjhwfveA" type="h1">
            Mycket material i dagens Ryssland
          </head>
          <p xml:id="i-P7TbPkBrG5KjbhcZE3Mvqn">
            I Ryssland trycks numera oräkneliga dokument över dömda och arkebuserade
            människor under terroråren 19371938. Under 2003 gavs bland annat
            ut en 600 sidor tjock bok om 13 000 offer enbart i Karelen där,
            det bör påpekas, också de flesta svenskarna mördades. I boken
            Pominaljnije Spiskij Karelij 19371938 (Listor över avlidna i Karelen,
            Petrozavodsk 2002) har forskaren Jurij Dmitrijev, Petrozavodsk,
            sammanställt mycket material, av mördande karaktär. Det märkliga
            är att denna forskning bekostats med offentliga medel i dagens
            Ryssland.
          </p>
          <head xml:id="i-VpPPBvkW4hpAGncSAeqNjD" type="h1">
            Vår okända historia
          </head>
          <p xml:id="i-Y1LaMDWxr7ia9biTjTq4BM">
            Intresset för historia, särskilt svensk historia, är större i
            vårt land än på många decennier. Forskningen har via mängder av
            populärt skrivna böcker nått en bred allmänheten. Den som vill
            veta, kan finna mycket. Men de öden som de svenskar som av ideologiska
            skäl emigrerade på 1920- och 30-talen till Sovjetunionen gick
            till mötes utgör en del av vår okända historia. De finns inte
            i våra historieböcker dessa många hundra, kanske tusen svenska
            arbetare som sökte lyckan österut. Men visst finns mycket forskningsmaterial
            att arbeta med, inte minst personliga intervjuer som arkivchefen
            Carl-Uno Hannu i Luleå gjorde på 1970-talet med återvända svenskar,
            intervjuer som stannat i arkiven. Berättelserna om dessa svenska
            arbetares öden i Sovjetunionen, skriver Kaa Eneberg, har begränsat
            sig till någras personliga vittnesbörd. Kritik av sovjetsystemet
            har av kommunistpartiet uppfattats som propagandistisk och lögnaktig.
          </p>
          <head xml:id="i-Cr7hoLwvnh6tdzqJNHZffN" type="h1">
            Begreppet Kirunasvenskarnas ursprung
          </head>
          <p xml:id="i-VeuAGVTTWa5Ngga7RzHGYr">
            Varifrån kommer begreppet Kirunasvenskarna? Svaret är en UD-dossier.
            Det är emellertid ett vilseledande samlingsbegrepp för den svenska
            arbetaremigrationen till Stalins Sovjetunionen. De flesta kom
            visserligen från Norrbotten, men en mer systematisk inventering
            än den jag själv är kapabel till skriver Eneberg skulle redovisa
            stora grupper även från andra industriområden än malmfälten. Många
            kom i själva verket från Nacka och Tumba och industrier där, andra
            från Småland. I svenska utflyttningslängder återfinns också större
            grupper från sågverksområdena kring Sundsvall som Njurunda och
            från Hallstavik norr om Norrtälje. Den historiska forskningsuppgiften
            är stor, källorna många, möjligheterna närmast obegränsade men
            det behövs stöd och ledning och beprövade vetenskapliga forskningsmetoder.
          </p>
          <p xml:id="i-SLydWWz39qXkcM1JSdNV86">
            Och det är bråttom, bråttom!
          </p>
          <p xml:id="i-4E6dUrKCSNH5LiZzVUo37h">
            Detta bör riksdagen som sin mening ge regeringen till känna.
          </p>
        </div>
        <div xml:id="i-6P29bUv4SUC4M5FRDye2LK" type="signatureBlock">
          <list xml:id="i-CGQPukubBDmUx7VpbwpXts">
            <item xml:id="i-PdzQvutVErD7CVMwKBCtUc" who="i-XcAqMe3ntVBboWUxqACfz" type="signature">
              Gunnar Andrén (fp)
            </item>
            <item xml:id="i-We8t3QDqgxoSnZrCQRcck9" who="i-UnkrZ3NAvoWXY6Krxbkudq" type="signature">
              Tobias Krantz (fp)
            </item>
          </list>
        </div>
      </div>
    </body>
  </text>
</TEI>
