<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-KrU-00305">
  <teiHeader>
    <fileDesc>
      <titleStmt>
        <title>Läsning</title>
        <author corresp="i-NbYfhm8ZWHtRw5CgJqJe42">av Helena Höij m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Läsning</title>
          <idno type="rdwebb">GQ02Kr305</idno>
          <rs type="number">Kr305</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GQ02Kr305/text</ref>
          <ref type="dokument_url_html">http://data.riksdagen.se/dokument/GQ02Kr305</ref>
          <ref type="dokumentstatus_url_xml">http://data.riksdagen.se/dokumentstatus/GQ02Kr305</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NbYfhm8ZWHtRw5CgJqJe42</idno>
            <name>Helena Höij</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-h1aVBzexdmWPt4dFvXiYA</idno>
            <name>Inger Davidson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-839FvTzHpvrdX4J7ckfWSt</idno>
            <name>Sven Brus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-D6pTBvn9TaGwrvt4eGjtdS</idno>
            <name>Kenneth Lantz</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-XSoE59R8vSeGm31iRSvpAz</idno>
            <name>Ulrik Lindgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-BUsYTbnmyQrtHXSA2gEp9T</idno>
            <name>Torsten Lindström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Cndwseqc83uGA5s7vUEPqB</idno>
            <name>Olle Sandahl</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-4htYS85JpBwxyYZ32aVtBc</idno>
            <name>Gunilla Tjernberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RUitDbPwT8DSi6TmPuxKcg" type="signed"/>
        <correspContext corresp="i-RUitDbPwT8DSi6TmPuxKcg">
          <note type="signatory" corresp="i-NbYfhm8ZWHtRw5CgJqJe42"/>
          <note type="signatory" corresp="i-h1aVBzexdmWPt4dFvXiYA"/>
          <note type="signatory" corresp="i-839FvTzHpvrdX4J7ckfWSt"/>
          <note type="signatory" corresp="i-JuBXXY8rg7e17ax8wgpWHG"/>
          <note type="signatory" corresp="i-D6pTBvn9TaGwrvt4eGjtdS"/>
          <note type="signatory" corresp="i-XSoE59R8vSeGm31iRSvpAz"/>
          <note type="signatory" corresp="i-BUsYTbnmyQrtHXSA2gEp9T"/>
          <note type="signatory" corresp="i-WJM6edqhGfBK1ijhNxfgoj"/>
          <note type="signatory" corresp="i-43NmWWYd8vEgZrkoXWWCXx"/>
          <note type="signatory" corresp="i-Cndwseqc83uGA5s7vUEPqB"/>
          <note type="signatory" corresp="i-4htYS85JpBwxyYZ32aVtBc"/>
        </correspContext>
        <correspAction type="referral" xml:id="i-Cew2WnyZnxtarDWqTFeRY4">
          <date when="2002-10-30"/>
        </correspAction>
        <correspAction type="dismissal" xml:id="i-TmGJGFugKJK2KHxooQJZj2">
          <date when="2002-10-30"/>
        </correspAction>
        <correspAction type="submission" xml:id="i-5QBrcPkLxJmSCAAxG7armW">
          <date when="2002-10-23"/>
        </correspAction>
        <correspAction type="assigned" xml:id="i-G1b9CXt5YfRXy4u2LysQhF"/>
        <correspContext corresp="i-G1b9CXt5YfRXy4u2LysQhF">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Kr_0305/mot_200203_Kr_0305-0001.pdf"/>
      <div type="motHeader" xml:id="i-7fh6F4NtisbtdZwCii2iWA">
        <div type="motTitle" xml:id="i-XnLFh4v7pys6TDq8UWE8NY"/>
        <div type="motSubmissionInfo" xml:id="i-U66PVf3hJ1sYhaKSQmPQcJ"/>
      </div>
      <div type="motBody" xml:id="i-LUeq24Azt3TaSxCXAWxTEZ">
        <div xml:id="i-HUQUH5koSzHDUh8ALqxxWJ">
          <p xml:id="i-LeSKnARCLZzEsgx38qxN4q">
            2002/03 mnr: Kr305 pnr: kd403
          </p>
          <p xml:id="i-YTQcXPWFr4T9fr3VZyu4tW">
            Motion till riksdagen 2002/03:Kr305
          </p>
          <p xml:id="i-3Yzsf8kBmn7FF1WMqeE7VR">
            av Helena Höij m.fl. (kd)
          </p>
          <p xml:id="i-N5jhJcjU2m5RpQEqNCtwBh">
            Läsning
          </p>
          <p xml:id="i-WePRMF61mWsyG6WLhRpT3m">
            Förslag till riksdagsbeslut
          </p>
          <p xml:id="i-Ax3XjihLjpVCfNZz4r799a">
            1. Riksdagen tillkännager för regeringen som sin mening vad i
            motionen anförs om lagskydd för svenskan som majoritetsspråk.
            2. Riksdagen tillkännager för regeringen som sin mening vad i
            motionen anförs om en utvärdering av de statliga läsfrämjande
            insatserna och En bok för alla. 3. Riksdagen tillkännager för
            regeringen som sin mening vad i motionen anförs om LL-stiftelsen.
          </p>
          <p xml:id="i-StELh7FGfXfXbTtjUhCGMg">
            1 Inledning
          </p>
          <p xml:id="i-WCP8xaVY8GQD5rT7oXpatN">
            Böckerna ha blivit mitt käraste sällskap och betraktelsen en
            vän, som följer mig livet igenom och låter mig suga honung ur
            livets alla örter, även de bittra. (F. Bremer)
          </p>
          <p xml:id="i-JmZ9P3aUXw1sXr6fqSxQv1">
            Den västerländska kulturen är en skriftkultur. Att besitta förmågan
            att läsa och skriva har alltid betraktats med vördnad. Länge var
            förmågan att läsa och skriva något förbehållet för de högre stånden,
            det var ett tecken på makt. Sverige var dock bland de första länderna
            i världen som började sprida kunskapen om läsning bland folket.
            Folket skulle bildas, inte för att få del av makten, utan för
            att kunna läsa den heliga skrift, Bibeln. Spridandet av skriftspråket
            blev ett viktigt steg på vägen mot demokratin. Genom att folket
            lärde sig att läsa förlorade de ledande stånden i någon mån sin
            maktställning. Fortfarande idag är förmågan att läsa och skriva
            en avgörande demokratifråga. Att kunna läsa är en nödvändighet
            för att man ska kunna vara en aktiv samhällsmedborgare. Förmågan
            att läsa är dock inte enbart en fråga om makt och demokrati. Det
            är även en livsnjutning. Genom läsningen kan vi i fantasin fara
            till nya världar och platser, ta del av andras livserfarenhet
            och känna både sorg och lycka. Genom läsandet får läsaren möjlighet
            att med fantasins hjälp i huvudet skapa sina egna bilder. Vi människor
            är i behov av annat än materiella ting för att
          </p>
          <pb facs="riksdagen-motions-pdf/data/200203/mot_200203_Kr_0305/mot_200203_Kr_0305-0002.pdf"/>
          <p xml:id="i-PuArLNMA8gRviHGWZXWKcg">
            2002/03:Kr305
          </p>
          <p xml:id="i-XNfptSCmn1s94CNR8xXiHt">
            må bra. Att finna njutningen i läsning kan vara ett sätt att
            fylla vårt behov av andliga och själsliga upplevelser.
          </p>
          <p xml:id="i-FMsTHjXibFzi4xraBcwfZz">
            2 Språket
          </p>
          <p xml:id="i-XjkDoQBB6zJ94zysusVjsh">
            Vi har ett kulturarv som inrymmer en fast och synlig del i form
            av föremål och byggnader men också en andlig, osynlig dimension
            i form av gemensamma värderingar och idéer som präglar vårt sätt
            att tänka och handla. Denna osynliga dimension inrymmer den kulturella
            nyckeln: vårt gemensamma språk. Det svenska språket har formats
            under århundraden och utgör i dag en kulturell enhet för alla
            svenskspråkiga, oavsett ursprunglig nationalitet och nationell
            hemvist. Språket har utvecklats i symbios med vår ultur och är
            idag intimt förknippat med den. Språket ger oss ord för världen
            och underlättar vår förståelse av världen. Orden i språket knyts
            också till änslor och är djupt kopplade till våra tidiga barndomsupplevelser.
            Språket ör vidare våra normer, hjälper till att uttrycka våra
            seder och bruk. Språket är samtidigt något levande som frodas
            och utvecklas i samtalet mellan människor. Ett levande språk förändras.
            Nya ord tillkommer ständigt ör att uttrycka det som är specifikt
            för vår kultur här och nu. Saknas ett ord ör något skapar vi ett
            nytt. Så har språket utvecklats genom årtusenden. Svenska språket
            tillhör ett mycket litet språkområde. I den internationaliserade
            värld vi lever i är det nödvändigt att aktivt slå vakt om språket
            om vi vill att det ska vara levande och rikt även i framtiden.
            Vi menar att skolorna och medierna har ett särskilt ansvar för
            detta. Dessutom anser vi att svenska språkets ställning som majoritetsspråk,
            på samma sätt som riksdagen nyligen beslutade för ett antal minoritetsspråk,
            bör ges lagskydd. Den parlamentariska utredningen om det svenska
            språkets ställning presenterade nyligen sitt slutbetänkande Mål
            i mun. Där ger den oss sitt stöd i detta krav. Den lyfter även
            fram ett förslag om en ny myndighet på språkområdet, Sveriges
            språkråd. I utredningen finns många intressanta förslag och vi
            ser fram emot en proposition på området.
          </p>
          <p xml:id="i-AMAPJd8ZbMWeV23EVXoQAe">
            3 Boken
          </p>
          <p xml:id="i-CV8hxZoPGqJ4x54DT4s9AC">
            Litteraturen är en språklig konstart och boken en viktig bärare
            av vårt kulturarv. För dem som byggde upp de svenska folkrörelserna,
            folkbildningen och den svenska folkskolan var boken det viktigaste
            redskapet. Läsningen är idag den mest spridda kulturaktiviteten
            och de flesta svenska medborgare besöker regelbundet ett bibliotek.
            Sedan bokmomsen sänktes förra året köper människor också alltfler
            böcker, vilket stimulerar till läsning. Men det finns också negativa
            tendenser. Enligt Kulturrådets undersökningar ökar läsningen bland
            alla åldersgrupper utom bland barn och ungdomar där läsningen
            istället minskar. Barn idag ägnar betydligt mer tid åt att titta
            på TV och video än att
          </p>
          <pb facs="riksdagen-motions-pdf/data/200203/mot_200203_Kr_0305/mot_200203_Kr_0305-0003.pdf"/>
          <p xml:id="i-NkLEQnHRxzxWZSDqiKfYh7">
            läsa böcker. Enligt en undersökning står 108 minuters tittande
            mot 18 minuters läsning. Det är en utveckling som måste brytas.
            De flesta av oss minns de böcker vi läste som barn. Högläsningen
            före sängdags är en högtidsstund i många familjer och böckernas
            betydelse för barn kan inte nog betonas. Böcker inspirerar och
            utvecklar. För att erövra ett rikt språk behöver man både läsa,
            lyssna, göra visuella upplevelser och själv uttrycka sina tankar
            genom att kommunicera med andra.
          </p>
          <p xml:id="i-NaS1wA6QeMJFceo27ohYMc">
            3.1 Boken i det moderna samhället
          </p>
          <p xml:id="i-4MzQtZVYJV4oH2WGiS1nGQ">
            Alltfler människor, såväl vuxna som barn, tillbringar en allt
            större del av sin tid framför datorn. Även i skolan har datorn
            blivit ett mycket vanligt redskap för eleverna, i många fall istället
            för böcker. Det finns många positiva aspekter i det, barn lär
            sig tidigt att använda datorn och de kan finna obegränsat med
            information om allt som intresserar dem. För barn som har svårigheter
            att lära sig vissa ämnen har datorn visat sig vara ett fantastiskt
            hjälpmedel. Det är dock viktigt att tiden för bokläsandet inte
            minskar till följd av ett ökat datoranvändande. Även om barnen
            övar sin läsning även vid datoranvändning finns det flera undersökningar
            som visar på att barn som letar information och läser på en datorskärm
            läser betydligt kortare texter och mer fragmentariskt än vid läsning
            av en textmassa i en bok. Vanan att läsa längre texter förloras
            och därigenom känslan för språket och dess uttrycksmöjligheter.
            Böcker och läsande är alltså särskilt viktigt för barn och vi
            menar att läsfrämjande insatser för barn och ungdomar måste vara
            ett prioriterat område inom kulturpolitiken. Vi tror inte att
            den nya tekniken kan ersätta boken, varken i undervisningssituationen
            eller som upplevelse. Utvecklingen av IT-tekniken är positiv och
            ska underlättas men tekniken kan inte ersätta boken, bara komplettera
            den. Det räcker inte med aldrig så fina ordbehandlingsprogram
            om den som ska använda sig av dem saknar känslan för orden. Den
            känslan kan bara skapas genom att man läser böcker. Vår uppfattning
            är att boken även i framtiden kommer att inta en särställning
            inom kulturen.
          </p>
          <p xml:id="i-D2XnkvhYGpWEUyPUPBzCTa">
            3.2 Läroboken
          </p>
          <p xml:id="i-PipNUy5LwCzXCrPaVGVADW">
            Läroboken har fortfarande en central betydelse i skolan. Bokens
            betydelse som informationsbärare kan inte överskattas. Bra och
            uppdaterade böcker är en viktig förutsättning för att skolarbetet
            ska fungera. Av skolans totala kostnader går mindre än en procent
            till läromedelsinköp och på var tredje lågstadieskola får barnen
            inte behålla en enda egen lärobok. Böckerna är ofta gamla och
            har gått i arv från flera generationers elever och har hunnit
            bli både trasiga och inaktuella. Vi menar att läroböcker är en
            nödvändig del i skolarbetet. I en historiebok kan till exempel
            barnen rent fysiskt genom att bläddra fram och tillbaka lära
          </p>
          <p xml:id="i-JJEQmwdqt9w3Xvq5rekpum">
            2002/03:Kr305
          </p>
          <pb facs="riksdagen-motions-pdf/data/200203/mot_200203_Kr_0305/mot_200203_Kr_0305-0004.pdf"/>
          <p xml:id="i-7kMYH4grUoFooK3WqCXNMA">
            2002/03:Kr305
          </p>
          <p xml:id="i-AA7cJb8ma2aX18wzcw8HZm">
            sig om Gustav Vasa levde före eller efter Gustav II Adolf. Läroböckerna
            är också bra för föräldrar som vill kunna hjälpa sina barn med
            läxorna. Det är idag stor lärarbrist och den riskerar att bli
            än värre för varje år. Som en konsekvens av detta tvingas skolorna
            anställa ett allt större antal obehöriga lärare. För dem kan en
            lärobok av hög kvalitet bli ett utmärkt stöd och en garant för
            undervisningens kvalitet. Vi anser att många skolor måste göra
            större satsningar på läromedel. För att garantera en viss standard
            på läromedel anser vi att de bör behandlas som en del i skolornas
            årliga kvalitetsredovisningar.
          </p>
          <p xml:id="i-R4tTeWyeQeNKgyYbysSRkQ">
            4 Biblioteken
          </p>
          <p xml:id="i-8HSpepT8wPZLkbouYgFopR">
            Närmare 70 procent av alla svenskar besökte någon gång under
            det senaste året ett bibliotek, vilket visar på den enorma spridning
            biblioteken har. Det finns ingen annan kulturinstitution som har
            ett så högt antal besökande. Till skillnad från de flesta andra
            kulturinstitutioner har dessutom besökarantalet ökat under 1990-talet
            och det är bland dem som enbart har förgymnasial utbildning som
            den största ökningen skett. Det finns stora möjligheter för biblioteken
            i framtidens samhälle. Biblioteken är för de flesta en naturlig
            plats att vända sig till för att inhämta kunskap. Biblioteken
            som alltid haft en folkbildande roll borde därför ses som en självklar
            aktör i visionen om det livslånga lärandet. Alltför ofta glöms
            biblioteken bort på såväl statlig som kommunal nivå i diskussioner
            om utbildningssatsningar och det livslånga lärandet. Det är viktigt
            att inte folkbiblioteken tas för givna och att mål och visioner
            ör biblioteken i kommunerna uteblir. Biblioteken måste få förändras
            med det omgivande samhället och med kommunens stöd hitta nya uppgifter
            och målgrupper i ett nytt samhälle. Varje kommun måste ta ett
            ansvar för olkbiblioteken som vi tror kommer att få en allt större
            betydelse i unskapssamhället. Vi anser därför att varje kommun
            bör upprätta ommunala biblioteksplaner där frågorna kring bibliotekens
            roll i kommunen, mål och visioner, diskuteras. Biblioteken måste
            vara tillgängliga för alla människor. Det innebär att de till
            exempel bör ha generösa öppettider, vara handikappanpassade samt
            att de kommuner som lägger ner biblioteksfilialer på andra sätt
            garanterar bibliotekets närvaro i samhället, till exempel genom
            bokbussar. Även andra former av uppsökande verksamhet bör bedrivas
            för att nå till exempel vårdinrättningar av olika slag. Vi utvecklar
            vår syn på biblioteken ytterligare i motionen Arkiv, bibliotek
            och museer.
          </p>
          <p xml:id="i-Q858Z3mbGYPkMzZTsuUond">
            4.1 Skolbibliotek och barnbibliotek
          </p>
          <p xml:id="i-F27jjtNpCJZSSRDcUmE2iW">
            Att främja barns läsande är en ovärderlig uppgift för biblioteken
            och här spelar naturligtvis skol- och barnbiblioteken en särskilt
            viktig roll. Skolbiblioteken är tyvärr en undervärderad resurs
            på många skolor. Under de
          </p>
          <pb facs="riksdagen-motions-pdf/data/200203/mot_200203_Kr_0305/mot_200203_Kr_0305-0005.pdf"/>
          <p xml:id="i-ELvUs2gqr4PxPiex8XTqpH">
            senaste åren har de utarmats på många håll. Skolbibliotekarier
            har blivit sällsynta och urvalet av böcker är ofta föråldrat.
            Ofta är det någon av lärarna som någon timme i veckan ansvarar
            för biblioteket. När det inte finns tillgång till en bibliotekarie
            kan inte biblioteket utnyttjas på ett effektivt sätt. Kulturrådets
            översyn av skolbiblioteken bekräftar bilden av att kvaliteten
            är mycket ojämn. Vi tror att skolbiblioteken har en stor betydelse
            för lärandet och för lusten att läsa. Vi förväntar oss därför
            att de kommuner vars skolbibliotek har en låg standard använder
            resurser från våra ökade statsbidrag till kommunerna till att
            förbättra kvaliteten i skolbiblioteken.
          </p>
          <p xml:id="i-57xCWKXV7pVAWs6SoKwLoH">
            5 Särskilda läsfrämjande insatser
          </p>
          <p xml:id="i-TFxUA5TJ3nqLGJ4VKodXZV">
            Staten har under en lång tid försökt främja läsandet genom olika
            former av läsfrämjande insatser. Genom olika kanaler har ett statligt
            stöd gått till olika föreningar och organisationer som arbetat
            för att främja läsandet. De statliga satsningarna för att främja
            läsandet är mycket viktiga. Att sprida läsandets konst är en avgörande
            demokratifråga. Det är dock viktigt att de statliga insatserna
            verkligen leder fram till positiva effekter på läsandet. Vi anser
            därför att det bör göras en utvärdering av de statliga insatserna
            för läsandet för att se om de önskade effekterna uppnås. Staten
            har inte ensam ansvar för att främja läsandet. Vi anser att hela
            samhället — såväl den offentliga som den privata och den ideella
            sektorn — måste ta ansvar för ett levande kulturliv. Vi anser
            därför att det är glädjande när det växer fram ideella organisationer
            som helt utan statliga bidrag gör en stor insats för att främja
            språket och läsandet. Ett sådant exempel är Läsrörelsen som tack
            vare sponsring från förlag och ideella insatser kan genomföra
            en nationell kampanj för läsning.
          </p>
          <p xml:id="i-7Xvmq5hThwbnMnx2viJLrs">
            5.1 En bok för alla
          </p>
          <p xml:id="i-V2PZKiY8inTQcpFyMPFoEF">
            En bok för alla är ett bokförlag som startades av Litteraturfrämjandet
            med statligt stöd 1976. Syftet var att till ett kraftigt subventionerat
            pris ge ut kvalitetslitteratur för barn och vuxna och på så sätt
            verka för att öka läsningen i landet. Sedan dess har verksamheten
            fortsatt och idag ger förlaget normalt ut 40 böcker om året. Sedan
            några år tillbaka är verksamheten organiserad som ett ideellt
            aktiebolag samägt av ABF, Vuxenskolan, Föreningen Ordfront samt
            föreningen En bok för allas vänner. All eventuell vinst återförs
            till verksamheten. Situationen på bokmarknaden ser annorlunda
            ut idag i jämförelse med när En bok för alla grundades. Tack vare
            den kraftigt expanderande pocketboksmarknaden finns nu en stor
            mängd kvalitetslitteratur för vuxna tillgänglig till ett lågt
            pris. Den sänkta bokmomsen har fått ytterligare effekter på bokpriserna.
            Vi anser därför inte längre att det är motiverat att staten finansierar
            utgivning av vuxenlitteratur till lågpris och minskar därför anslaget
            till En bok för alla med 5 miljoner kronor. Syftet är
          </p>
          <p xml:id="i-7pFqkY5NNVmbM1Ezewph5b">
            2002/03:Kr305
          </p>
          <pb facs="riksdagen-motions-pdf/data/200203/mot_200203_Kr_0305/mot_200203_Kr_0305-0006.pdf"/>
          <p xml:id="i-KcmexLfid1uibxSdMVXk2r">
            2002/03:Kr305
          </p>
          <p xml:id="i-PbJ4uXuK1SDZqF7NZBsnUC">
            att de statliga medlen till förlaget enbart ska användas för
            utgivning av barnlitteratur. En bok för allas verksamhet har länge
            varit en av statens huvudsakliga läsfrämjande insatser. Vi ser
            därför att det är nödvändigt att göra en översyn av verksamheten
            för att utvärdera om förlaget uppnår sitt syfte eller om statens
            läsfrämjande insatser bättre skulle kunna drivas på något annat
            sätt. För ett par år sedan förlängde regeringen avtalet med En
            bok för alla utan att göra någon utvärdering av verksamhetens
            effekter på läsandet. Vi anser att det är oansvarigt och kräver
            att en översyn görs av verksamheten liksom av övriga läsfrämjande
            insatser.
          </p>
          <p xml:id="i-EWt8c6qa99JsQVGU4kKfXN">
            5.2 LL-stiftelsen
          </p>
          <p xml:id="i-QeqC8T21WUdBwJsE31iwGE">
            Ett kristdemokratiskt mål för kulturpolitiken är att kulturen
            ska spridas till alla överallt. En viktig grupp blir då de funktionshindrade
            som ofta ställs utanför olika kulturevenemang, ibland på grund
            av att de helt enkelt inte kan ta sig in i lokalerna. För att
            kulturen ska bli tillgänglig för alla krävs därför särskilda insatser
            för de funktionshindrade. Det är bland annat detta som gör att
            Kristdemokraterna avsätter 10 miljoner kronor mer än regeringen
            till kulturlokaler för att dessa ska kunna handikappanpassas.
            Inom litteraturområdet görs satsningar för funktionshindrade både
            på Talboks- och punktskriftsbiblioteket och Stiftelsen för lättläst
            information och litteratur (LL-stiftelsen). LL-stiftelsen har
            till ändamål att äga och ge ut en nyhetstidning för utvecklingsstörda
            samt att ge ut lättlästa böcker (LL- böcker). Verksamheten drivs
            utan vinstsyfte och inom ramen för avtal som träffas mellan staten
            och stiftelsen. Verksamheten sprids i hög utsträckning genom länsombud.
            Inom omsorgen, handikapprörelsen och skolvärlden känner man idag
            relativt väl till de lättlästa alternativen. Utanför dessa kretsar
            är dock LL-utgivningen obekant för det stora flertalet. Många,
            både barn och vuxna, skulle ha stor glädje av att få information
            och läsa böcker med lättläst text. Det gäller särskilt ur ett
            integrationsperspektiv. Genom LL:s nyhetstidning kunde invandrade
            svenskar som inte behärskar språket tillräckligt väl för att läsa
            en vanlig dagstidning få tillgång till nyheter. Vi anser att en
            brett upplagd informationskampanj för att presentera utgivningen
            från Centrum för lättläst som idé bör genomföras. Det skulle ge
            en möjlighet att nå ut till flera målgrupper och till allmänheten.
            På sikt skulle en sådan ökad uppmärksamhet leda till ökad försäljning
            och därmed ökad egenfinansiering. För kampanjen bör anslås 1 miljon
            kronor som engångssumma under år 2002. Detta är särskilt angeläget
            nu när LL-stiftelsen även påbörjat en utgivning av lättläst barnlitteratur
            om vilken kunskap bör
          </p>
          <p xml:id="i-FJGM9WWeAyUwp99Q7szQmJ">
            spridas i till fler grupper.
          </p>
          <pb facs="riksdagen-motions-pdf/data/200203/mot_200203_Kr_0305/mot_200203_Kr_0305-0007.pdf"/>
          <p xml:id="i-P3NnhUNGvmhhdp9wf6NSok">
            Stockholm den 22 oktober 2002
          </p>
          <p xml:id="i-V1GozL7sg1VbMnqYqKDoXk">
            Helena Höij (kd) Inger Davidson (kd) Dan Kihlström (kd) Ulrik
            Lindgren (kd) Chatrine Pålsson (kd) Olle Sandahl (kd)
          </p>
          <p xml:id="i-P8sHA4DpcxAHWDer2Y1db2">
            Sven Brus (kd) Kenneth Lantz (kd) Torsten Lindström (kd) Rosita
            Runegrund (kd) Gunilla Tjernberg (kd)
          </p>
          <p xml:id="i-QcA985RLRbu2R5v6e7mV3h">
            2002/03:Kr305
          </p>
          <p xml:id="i-7D4enkf1AB24WWcXLVQAH9">
            10
          </p>
        </div>
      </div>
    </body>
  </text>
</TEI>
