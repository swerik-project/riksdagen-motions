<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-03143">
  <teiHeader>
    <fileDesc>
      <titleStmt>
        <title>Ett starkare nordiskt samarbete</title>
        <author corresp="i-Lw92TAaAVgG8Kdf7YxhViy i-TXWjMfPNdu6NddKf5hSeRx">av Markus Wiechel och Alexander Christiansson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3143 av Markus Wiechel och Alexander Christiansson (båda SD)</title>
          <idno type="rdwebb">H7023143</idno>
          <rs type="number">3143</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H7023143/text</ref>
          <ref type="dokument_url_html">http://data.riksdagen.se/dokument/H7023143</ref>
          <ref type="dokumentstatus_url_xml">http://data.riksdagen.se/dokumentstatus/H7023143</ref>
          <ref type="docx">http://data.riksdagen.se/fil/477DE4A1-D8F8-42D7-A313-0A47498FA7DA</ref>
          <ref type="pdf">http://data.riksdagen.se/fil/5B0CC58E-9F8C-4563-8D1A-7538B6B5AA52</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Byo1PJEqPzeShVB2ZDkG2D" type="signed"/>
        <correspContext corresp="i-Byo1PJEqPzeShVB2ZDkG2D">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction xml:id="i-Q4WG8vYyHyqFfBYMUN4Wb8" type="submitted">
          <date when="2019-10-03"/>
          <time when="15:05:48"/>
        </correspAction>
        <correspAction xml:id="i-Png8iar637JrGKcghoZ6oW" type="reviewed">
          <date when="2019-10-03"/>
          <time when="17:34:15"/>
        </correspAction>
        <correspAction xml:id="i-Y3pz4KbxDCK8PkSzW8m57A" type="referred">
          <date when="2019-10-11"/>
        </correspAction>
        <correspAction xml:id="i-HtBpcq7UbyKGAViVkE4SDR" type="assigned">
          <date when="2020-08-25"/>
          <time when="15:33:30"/>
        </correspAction>
        <correspContext corresp="i-HtBpcq7UbyKGAViVkE4SDR">
          <ref type="assignedTo">Kulturutskottet</ref>
        </correspContext>
        <correspAction xml:id="i-2JypmuC3FnpnFzbXADdEKT" type="behandlas_i"/>
        <correspContext corresp="i-2JypmuC3FnpnFzbXADdEKT">
          <ref type="uppgift">2019/20:KrU9</ref>
          <ref type="ref_dok_id">H701KrU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU9</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Sb1oanQNRncrBua6zWcwug" type="behandlas_i"/>
        <correspContext corresp="i-Sb1oanQNRncrBua6zWcwug">
          <ref type="uppgift">2019/20:KrU11</ref>
          <ref type="ref_dok_id">H701KrU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU11</ref>
          <ref type="ref_dok_titel">Frågor om film och public service</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KMVR7B9S4wQWvt9SzbSPAH" type="behandlas_i"/>
        <correspContext corresp="i-KMVR7B9S4wQWvt9SzbSPAH">
          <ref type="uppgift">2019/20:MJU13</ref>
          <ref type="ref_dok_id">H701MJU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU13</ref>
          <ref type="ref_dok_titel">Cirkulär ekonomi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KniNKzxQ5w1B1EVo5ap4w5" type="behandlas_i"/>
        <correspContext corresp="i-KniNKzxQ5w1B1EVo5ap4w5">
          <ref type="uppgift">2019/20:JuU25</ref>
          <ref type="ref_dok_id">H701JuU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU25</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-M2Qqi7o2Qpn9HhsiZtPnxp" type="behandlas_i"/>
        <correspContext corresp="i-M2Qqi7o2Qpn9HhsiZtPnxp">
          <ref type="uppgift">2019/20:UU14</ref>
          <ref type="ref_dok_id">H701UU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU14</ref>
          <ref type="ref_dok_titel">Nordiskt och arktiskt samarbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-A1Uw7CSURWTpyGAKYkaSri" type="motHeader">
        <div xml:id="i-5soAFMQ4xSwUqafRHeavCD" type="motTitle">
          Motion till riksdagen 2019/20:3143 av Markus Wiechel och Alexander
          Christiansson (båda SD) Ett starkare nordiskt samarbete
        </div>
      </div>
      <div xml:id="i-RXYkKzZazi3dQXoXDtTRy2" type="motBody">
        <div xml:id="i-PYynkd8kf4NkjCqfuAW2m4" type="motProposal" subtype="förslag">
          <head xml:id="i-PTunQ8qtbkDiEvTF1FQyBv">
            Förslag till riksdagsbeslut
          </head>
          <list xml:id="i-GbKnqEFh7uatN4dCR1uwns" style="ol">
            <item xml:id="i-W3FQkfmaTWecy9M3BEG5NB">
              Riksdagen ställer sig bakom det som anförs i motionen om en gemensam
              nordisk gränsbevakning och tillkännager detta för regeringen.
            </item>
            <item xml:id="i-Hc2u1SZJQux3GWEDVxu87v">
              Riksdagen ställer sig bakom det som anförs i motionen om samverkan
              för att delta i G20 och tillkännager detta för regeringen.
            </item>
            <item xml:id="i-5k7fKBKRnbmAiXtB4ZAHmD">
              Riksdagen ställer sig bakom det som anförs i motionen om gemensamma
              tag för nordisk publicitet och förvaltning i andra länder genom
              exempelvis museer och tillkännager detta för regeringen.
            </item>
            <item xml:id="i-F1nGyuUg4jN4me5rDww29y">
              Riksdagen ställer sig bakom det som anförs i motionen om samverkan
              mellan nordiska public service-bolag och tillkännager detta för
              regeringen.
            </item>
            <item xml:id="i-RNobKEsNJL4mb1oghTgfQW">
              Riksdagen ställer sig bakom det som anförs i motionen om att
              arbeta för att införa ett gemensamt pantsystem i hela Norden och
              tillkännager detta för regeringen.
            </item>
          </list>
        </div>
        <div xml:id="i-U6zvpUBFJQ8pDHdWfuHaqR" type="motContent">
          <head xml:id="i-WaBNWgrisDm2DoAZMAicDN" type="h1">
            Gemensam gränsbevakning
          </head>
          <p xml:id="i-UR4Ft9LgwFgtUpRu8Fwix">
            Inte minst under flyktingkrisen 2015 lyfte medier och vissa politiker
            frågan om gränsbevakning till en nordisk nivå. Många talade om
            att gränskontrollerna försämrade det nordiska samarbetet och att
            de till och med motverkade den nordiska integrationen. Flyktingkrisen
            visade hur sårbart vårt land är när det inte finns ordentliga
            gräns­kontroller och som följd av att flera europeiska länder
            inte tagit sitt ansvar att skydda gränserna tvingades många länder
            hastigt upprätta egna gränskontroller. Inte minst de människor
            som pendlat mellan våra nordiska länder upplevde uppförandet av
            id-kontroller och dylikt som besvärligt, även om det naturligtvis
            fanns ett stort behov. Ett sådant behov hade inte funnits om samverkan
            mellan våra länder fungerat bättre.
          </p>
          <p xml:id="i-RJSuNUvYTCYeJWADXWTLfw">
            Det formaliserade samarbetet i Norden har funnits länge genom
            Nordiska rådet (sedan 1952) och Nordiska ministerrådet (1971)
            men i detta avseende har vi en lång tradition av fri rörlighet
            genom den nordiska passunionen (från 1957). Vi hade inte behövt
            inskränka den fria rörligheten i Norden med ett väl utarbetat
            gemensamt gränsskydd. Regeringen bör aktivt verka för att de nordiska
            länderna upprättar en gemensam gränsbevakning.
          </p>
          <head xml:id="i-C6KGh4wiqVChvom5NB3P7G" type="h1">
            Samverkan för G20
          </head>
          <p xml:id="i-3q3PbXMpTSTR2Lcz2nnia7">
            De nordiska länderna utgör några av världens mest framstående
            välfärdssamhällen i kombination med en stark och stabil ekonomi
            som delvis blomstrar som följd av hårt arbete och en stark innovationskraft.
            Med en lång gemensam historia har vi dessutom lyckats åstadkomma
            ett långvarigt och väl utvecklat samarbete med 200 år av inbördes
            fred. Nordens cirka 26 miljoner invånare må vara en liten del
            av världens samlade befolkning, men trots detta har vi ett gott
            anseende världen över vilket bland annat gett oss inflytelserika
            och viktiga poster genom olika internationella uppdrag. Internationella
            uppdrag i olika organ må vara viktiga, men viktiga beslut kan
            i många fall i praktiken redan vara fattade då det finns andra
            betydelsefulla sammankomster.
          </p>
          <p xml:id="i-z5tfN8hvDzPww1azdbrxU">
            Trots att vår region är världens tolfte största ekonomi är vi
            inte en del av G20-gruppen. Sverige bör verka för att Norden gemensamt
            ska få ökat inflytande i G20-gruppen för att kunna lyfta våra
            gemensamma intressen.
          </p>
          <head xml:id="i-4eqWqcdh2AEdkhFyE4E9xt" type="h1">
            Gemensamma tag för nordisk publicitet
          </head>
          <p xml:id="i-CQQKV1L5TCUFMeP9uFKYYs">
            Den 5 maj 2018 invigdes Nordic Museum i Seattle och museet hade
            knappt hunnit öppna dörrarna innan det fick stora rubriker i olika
            amerikanska dagstidningar. Nordiska museet i Stockholm var tillsammans
            med andra nordiska representanter på plats för att välkomna det
            nya museet. Den nya byggnaden är mycket imponerande som dessutom
            förmedlar nordisk kultur i ett historiskt ljus i kombination med
            att visa samtida konst och teknik. Nordic Museum har egentligen
            funnits sedan 1979 (då under namnet Nordic Heritage Museum) men
            har fram till den nya öppningen funnits i en gammal skol­byggnad.
            Tidigare var utställningen anspråkslös och bestod till största
            del av gamla objekt från olika nordiska invandrares hemländer.
            Det nya museet är toppmodernt och är idag USA:s största museum
            för att hedra nordiska ättlingar samtidigt som man illustrerar
            dagens innovationer, nordiska företag och modern teknik. Det fungerar
            även som en mötespunkt där olika människor får en chans att utbyta
            erfarenheter, lära av varandra och dela olika berättelser från
            då- och nutid. Museet visar på de starka banden mellan Norden
            och Nordamerika och är ett kvitto på ett historiskt mycket starkt
            samarbete.
          </p>
          <p xml:id="i-7GMxGLJX9XtUom9zpdUBCM">
            Nordiska museet i Seattle beskriver sig självt som ett internationellt
            erkänt centrum där människor med alla bakgrunder välkomnas för
            att inspireras av de nordiska folkens värderingar, traditioner,
            konst och anda samt fungera som en samlingsplats för att dela
            allt detta. Museet erbjuder även olika evenemang med exempelvis
            konserter, utbild­ningstillfällen, festivaler, film och matprovning.
            Det sprider kunskap om människors liv i Norden och visar föremål
            för att beskriva mat, mode, vardag och traditioner i vår världsdel.
            Satsningen på detta museum är ett välkommet inslag som tyvärr
            är ganska ovanligt. Norden har som bekant en unik och spännande
            historia, med en rik kultur som är väl värd att bevara och sprida.
          </p>
          <p xml:id="i-6qvpyBeApRqAZQJmkGjHne">
            Det är inte konstigt att just Seattle blivit en plats för ett
            stort nordiskt museum mot bakgrund av den höga andel nordiska
            ättlingar som bor där. Det finns dock potential att utöka den
            här typen av marknadsföring för att öka kännedomen om Norden samt
            stärka den nordiska diasporan. I USA finns det exempelvis fler
            svenskättlingar i delstaterna Minnesota, Kalifornien och Illinois
            än i Washington State, där Seattle ligger. Sverige bör därför
            verka för att de nordiska länderna gemensamt arbetar för att öka
            den nordiska publiciteten i andra länder.
          </p>
          <head xml:id="i-P1FpEUGhptJ7CQ8WsdDpSj" type="h1">
            Samverkan mellan nordiska public service
          </head>
          <p xml:id="i-QC6QvBJciGJ7oXNb2cZW5a">
            I samtliga nordiska länder finns idag olika former av public
            service. Det finns flertalet likheter mellan våra länder och det
            finns således också en ambition att på olika sätt integrera våra
            olika länder då vi har en förhållandevis liknande kultur, delar
            en gemen­sam historia och möter liknande svårigheter. Trots dessa
            fakta har varje land en egen form av public service, delvis som
            följd av upphovsrättsskäl. Detta medför såväl ökade kostnader
            som begränsad information till våra medborgare. Med ett enhetligt
            public service-bolag alternativt ett starkare samarbete mellan
            dessa i de nordiska länderna kan vi bidra till ökad språkförståelse,
            nordisk integration och effektiviserad produktion vilket medför
            lägre kostnader. Av den anledningen bör regeringen verka för att
            lösa rådande upphovsrättsproblem för att därefter verka för en
            mer samordnad nordisk public service.
          </p>
          <head xml:id="i-WEWJuzTH63V7RWGWi3q4Bu" type="h1">
            Gemensamt pantsystem
          </head>
          <p xml:id="i-M6b2XMUM83BwNLBmVULWhZ">
            Vi kan vara stolta över att Sverige håller världsklass i fråga
            om att återvinna aluminiumburkar och petflaskor. Idag återvinns
            över 90 procent av aluminiumburkarna och omkring 85 procent av
            petflaskorna som säljs. Det är oerhört bra siffror, men det innebär
            samtidigt att flera hundra miljoner burkar och flaskor inte kommer
            in i kretsloppet igen och vi får aldrig ge upp ambitionen att
            bli ännu bättre. Inte minst med tanke på hur mycket energi som
            går åt för att tillverka nya flaskor och burkar.
          </p>
          <p xml:id="i-YA89sjTqLMmM7RhP5PSjUu">
            Många som är ute och promenerar eller tar en promenad bär med
            sig burkar och/eller flaskor med något drickbart. När man druckit
            upp letar man efter den närmaste papperskorgen eller soptunnan
            för att slänga flaskan eller burken. I flera svenska kommuner
            finns det därför behållare uppsatta i närheten av eller i anslutning
            till soptunnorna som är ämnade för just pantbara flaskor och burkar.
            Returpack ligger bakom projektet och erbjöd tidigare kommuner
            dessa kostnadsfritt.
          </p>
          <p xml:id="i-8D6QiDY2ZJa8qFeMy8s8u9">
            Med tanke på att vi reser allt mer, inte minst till våra nordiska
            grannländer, finns det mycket som inte går att panta och därför
            slängs i vanliga soptunnor. Handeln mellan olika länder ökar konsekvent,
            och inte minst i de delar av landet som har en närhet till andra
            länder är det vanligt att resor görs enbart i syfte att införskaffa
            diverse olika drycker i andra länder. Den svenska gränshandeln
            ökade exempelvis under 2017 med 4,7 procent och en mycket stor
            del av handeln är alkohol. I Norge rapporterades det under 2019
            om hur pantning av svenska läsk- och ölburkar ökat kraftigt i
            landet (enligt statistik från pantoperatören Infinitum), trots
            att någon pant inte betalats ut. Faktum kvarstår dock att pant
            också ökar viljan att återvinna sina flaskor och brukar, varför
            potentialen till ökad återvinning är enorm. Med anledning av detta
            borde regeringen snarast arbeta för att införa ett gemensamt pantsystem
            i Norden, som i bästa fall kan utvidgas ytterligare framöver.
          </p>
        </div>
        <div xml:id="i-D1uoWvpKzEY87keuxawsFH" type="motSignatures">
          <list xml:id="i-QULkxrdWDoPvEgueJR4w2F">
            <item xml:id="i-FGSovS6BRkoudPq99BqSRB" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-DqvPKdkkpaspo7qsyKGq6b" who="i-TXWjMfPNdu6NddKf5hSeRx">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
