<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-01162">
  <teiHeader>
    <fileDesc>
      <titleStmt>
        <title>Tillämpningen av vattendirektivet inom kultursektorn</title>
        <author corresp="i-KHxTD13x4T7QRobXtjMm4K">av Roland Utbult (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1162 av Roland Utbult (KD)</title>
          <idno type="rdwebb">H5021162</idno>
          <rs type="number">1162</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5021162/text</ref>
          <ref type="dokument_url_html">http://data.riksdagen.se/dokument/H5021162</ref>
          <ref type="dokumentstatus_url_xml">http://data.riksdagen.se/dokumentstatus/H5021162</ref>
          <ref type="docx">http://data.riksdagen.se/fil/5CC8CF2B-D7D7-4CA9-B70E-6A892BA53B36</ref>
          <ref type="pdf">http://data.riksdagen.se/fil/33EC6A3C-31FE-4F88-A1C9-9C44502C3ACE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NfBpzDYnST7mUfxwP7wbF8" type="signed"/>
        <correspContext corresp="i-NfBpzDYnST7mUfxwP7wbF8">
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-BLgzEZHmiuT4DQdrJBgUZt" type="submitted">
          <date when="2017-10-02"/>
          <time when="15:05:37"/>
        </correspAction>
        <correspAction xml:id="i-2a2vDeP4mVpb7tU3CeU1Hs" type="reviewed">
          <date when="2017-10-02"/>
          <time when="16:07:39"/>
        </correspAction>
        <correspAction xml:id="i-QAbsHL8ror3GX1sdTiEmHj" type="referred">
          <date when="2017-10-13"/>
        </correspAction>
        <correspAction xml:id="i-81VVHLFpKNxYrSFq4xzoYx" type="assigned">
          <date when="2018-04-04"/>
          <time when="10:45:41"/>
        </correspAction>
        <correspContext corresp="i-81VVHLFpKNxYrSFq4xzoYx">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-69zaqkqddV9m7UGQcN5VTX" type="behandlas_i"/>
        <correspContext corresp="i-69zaqkqddV9m7UGQcN5VTX">
          <ref type="uppgift">2017/18:MJU11</ref>
          <ref type="ref_dok_id">H501MJU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU11</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SZVTPu2jEdoGUPt7jiVhMt" type="motHeader">
        <div xml:id="i-Ai48eEQ8khNrsv9VRd38C5" type="motTitle">
          Motion till riksdagen 2017/18:1162 av Roland Utbult (KD) Tillämpningen
          av vattendirektivet inom kultursektorn
        </div>
      </div>
      <div xml:id="i-Jum8361A23jfRZnEgDXHP8" type="motBody">
        <div xml:id="i-AvXdDgyNKwsZYpJLgpDWGx" type="motProposal" subtype="förslag">
          <head xml:id="i-YFv2HeFGp3jvbDfWkDfLJP">
            Förslag till riksdagsbeslut
          </head>
          <list xml:id="i-KKQk4oBuCbrrfNboT4oXny" style="ol">
            <item xml:id="i-RvMPHsjbqQ3n6BzyHfp9KG">
              Riksdagen ställer sig bakom det som anförs i motionen om att
              regeringen bör uppdra åt Riksantikvarieämbetet och Naturvårdsverket
              att se över konsekvenserna av vattenlagstiftningen inom kulturmiljösektorn
              och tillkännager detta för regeringen.
            </item>
            <item xml:id="i-SH1XNKLyuL4Epa4tuHhTTp">
              Riksdagen ställer sig bakom det som anförs i motionen om att
              se över länsstyrelsernas bidragsregler i samband med tillämpningen
              av den nuvarande vattenlagstiftningen och fördelningen av de ekonomiska
              bördorna för enskilda anläggningsägare och tillkännager detta
              för regeringen.
            </item>
          </list>
        </div>
        <div xml:id="i-9zmACwU9Yc9GVmxfYP6jNE" type="motContent">
          <head xml:id="i-7SKmYPwVVp38VmDHCsiEkb" type="h1">
            Motivering
          </head>
          <p xml:id="i-EvqWR36r3W3MPh3VBnETxL">
            EU:s ramdirektiv för vatten, vattendirektivet, ställer krav på
            att vattnet i våra sjöar, vattendrag och grundvatten ska ha bra
            kvalitet och att dricksvattentäkter skyddas. Arbetet ska rikta
            in sig på att minska föroreningar, främja en hållbar vattenanvändning
            och förbättra välståndet för de vattenberoende ekosystemen.
          </p>
          <p xml:id="i-9W5knSc8M7rMcY5FUV2jwL">
            I Sverige är tillgången till rent dricksvatten god medan det
            i många andra länder i framförallt södra Europa är en bristvara.
            Vattendirektivet är för dessa länder avgörande för att lyckas
            uppnå god vattenstatus senast 2027. För att vi i Sverige ska uppfylla
            EU:s direktiv för vatten måste dock tusentals vandringshinder
            för fisken i våra vattendrag tas bort. Många av dessa fördämningar
            har funnits sedan flera hundra år.
          </p>
          <p xml:id="i-VzdswLAmJ7kdrxBEm1TTt6">
            Avsikterna är goda men åtgärderna riskerar att utradera värdefulla
            tillgångar såsom naturmiljöer, småskalig energiproduktion, jordbruksmark
            och, inte minst, kulturmiljöer vid vatten. En stor del av vårt
            industriella kulturarv från medeltiden och framåt är knutet till
            rinnande vatten och vattenkraft. Här finns lämningar och anläggningar
            som fortfarande fungerar, som kvarnar, sågar, hamrar och hyttor,
            trösklogar, flottningsanläggningar, damm- och översilningsängar.
          </p>
          <p xml:id="i-AbkPsMu3FbeoL9f9uiqnBR">
            Det finns hundratals anläggningar som vårdas av privatpersoner
            och ideella föreningar, bland annat arbetslivsmuseer. De har inte
            råd att vare sig söka tillstånd eller investera i eventuella fiskvägar.
            Utrivningarna riskerar att bli många och omfattande. Av de ca
            1 800 mindre vattenkraftverk som finns i landet bedöms ungefär
            200 hotas av rivning. Detta har påtalats bl.a. av flera kommunala
            representanter och av Riksantikvarieämbetet.
          </p>
          <p xml:id="i-5rWuwhMR9q5tDogsDcMi3i">
            Reglerna kan komma att skärpas. Enligt Vattenverksamhetsutredningen,
            en utredning nästan helt i avsaknad av kulturhänsyn och utan representanter
            för antikvariska intressen, ska de som har verksamhet vid vattendrag
            ansöka om nytt tillstånd för sina anläggningar. Det gäller också
            de anläggningar som nyttjas med stöd av urminnes hävd. De som
            inte ansöker om nytt tillstånd, eller får avslag, ska föreläggas
            att riva ut anläggningarna. Utredningens förslag är f.n. under
            beredning i Regeringskansliet men redan nu är läget ytterst bekymmersamt
            för många mindre anläggningsägare. Riksantikvarien har bl.a. hävdat
            att ”de anläggningar som bedrivs med kulturhistoriska motiv måste
            få ekonomiska möjligheter att vara kvar”. Detta problem gäller
            också för de anläggningar som, i likhet med Brevens bruk, redan
            nu prövas enligt gällande lagstiftning. I många fall saknas någon
            form av offentlig finansiering för privatägda anläggningar där
            villkoren för en fortsatt drift medför ekonomiska konsekvenser
            som inte står i rimlig proportion till åtgärdens betydelse och
            inte är möjliga att ta för en anläggningsägare.
          </p>
          <p xml:id="i-WPgvbSCAobTMkJx1zLgQef">
            Riksdagen skall stifta lag men den har också en viktig uppgift
            i att följa upp hur de lagar man varit med och stiftat fungerar
            i verkligheten.
          </p>
          <p xml:id="i-Su75un4w9PNa5VovBaRXcW">
            Staten har åtagit sig att följa EU:s direktiv och måste därför
            tillföra nödvändiga resurser för att kommuner, lantbrukare, statliga
            myndigheter och andra aktörer ska kunna vidta de åtgärder som
            behövs. Självklart måste åtgärderna anpassas till att kulturhistoriskt
            värdefulla miljöer berörs. I dag tycks rättstillämpningen inom
            området enbart se till begränsade natur- och faunavärden. Den
            prövning som nu sker bör stoppas i avvaktan på en närmare analys
            av den lagstiftningens konsekvenser, bl.a. inom kulturmiljöområdet.
            Samtidigt bör tillämpningen av redan avkunnade domar och tillståndsärenden
            stoppas i avvaktan på en sådan analys.
          </p>
          <list xml:id="i-67M4fCw4oP86bEMhJUR848" style="ul">
            <item xml:id="i-UqSE7CzpG4tkUJi8prK9bp">
              Regeringen bör därför uppdra åt Riksantikvarieämbetet och Naturvårdsverket
              att redovisa de kulturhistoriska konsekvenserna liksom de ekonomiska
              effekterna för anläggningsägarna av såväl den nuvarande som den
              föreslagna miljö- och vattenlagstiftningen och föreslå lämpliga
              åtgärder för finansiering.
            </item>
            <item xml:id="i-7AZqhEKj2MWHxadcP6AD7e">
              Länsstyrelsernas bidragsregler måste dessutom förändras så att
              det klart framgår att även de dammägare som blivit ålagda att
              genomföra en viss åtgärd kan omfattas av statligt stöd bl.a. inom
              ramen för s.k. LONA-bidrag, för att genomföra nödvändiga åtgärder.
              En sådan åtgärd brådskar då dammrivningar redan pågår.
            </item>
            <item xml:id="i-JtCBtaAiEx49i74imdzb8J">
              I avvaktan på en analys av den nuvarande lagstiftningens konsekvenser
              bör tillämpningen av redan avkunnade domar och tillståndsärenden
              stoppas och de tillståndsprövningar som nu pågår förklaras vilande.
            </item>
            <item xml:id="i-8B3F6ftwVdRNrB8sB9hiNN">
              Regeringen bör utreda hur de ekonomiska bördorna av vattenlagstiftningen
              skall göras rimliga för enskilda anläggningsägare.
            </item>
          </list>
        </div>
        <div xml:id="i-NHRHkB8jo1yADvgcAc2DPp" type="signatureBlock">
          <list xml:id="i-SMDiUVNoK8A6uAiWQxaia7">
            <item xml:id="i-UFsgdXcDuxgourn6mUuWuX" who="i-KHxTD13x4T7QRobXtjMm4K" type="signature">
              Roland Utbult (KD)
            </item>
          </list>
        </div>
      </div>
    </body>
  </text>
</TEI>
