<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--fk--00048">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__48/mot_1928__fk__48-001.pdf"/>
      <fw xml:id="i-QhoanGuNC4vpKj5mhgQCzm">
        Motioner 1 Första kammaren, Nr 48. D
      </fw>
      <div xml:id="i-TYGAoQWCcAFxtLyP4GGX5e" type="motHeader">
        <div xml:id="i-QHYiia1RTDPviwdz5nTDwZ" type="motTitle"/>
        <div xml:id="i-7dMfff6ck6XsUAhmtGk3wi" type="motSubmissionInfo"/>
      </div>
      <div xml:id="i-ABimscuY2Zctbh31DcCKho" type="motBody">
        <div xml:id="i-JUmEpGrmbJvRMV7YWXXE3p">
          <p xml:id="i-7JteuwrvrB2WSYpSoYwe9h">
            Nr 48.
          </p>
          <p xml:id="i-N2eiscwBYB75Meua1yUUZv">
            Av herr Pålsson, angående vissa ändringar i villkoren för
          </p>
          <p xml:id="i-WYrVDGt1rxWZNN9y7Gj4yT">
            inträde vid tandläkareinstitutet.
          </p>
          <p xml:id="i-M4BumuWnamCBRdyRmVNGXZ">
            Att åstadkomma billigare tandvård i vårt land samt förmå tandläkare
            att bosätta sig å centralt belägen plats på landsbygden kan betecknas
            som en ofrånkomlig nödvändighet. För den största delen av landsbygdsbefolk-
            ningen blir tandvården omöjliggjord på grund av tandläkarnes höga
            ar- vodestaxor, men kanske i ännu högre grad av med tandläkarebesök
            i städerna förenade resekostnader och därvid förlorad arbetsförtjänst,
            då det i många fall även för enkla plomberingar kräves mera än
            ett besök. Det behöves ett mycket större antal tandläkare och
            dessutom åtgärder att förmå dessa att praktisera på landsbygden.
            'Tandläkareinstitutet har nyligen utvidgats till ett omfång, att
            det beräknas kunna fylla vårt lands behov av tandläkare — men
            om ett kvarts sekel, och inga garantier finnas för att efter denna
            avsevärda tidrymd det då uppnådda antalet tandläkare skulle vara
            tillräckligt. Den av ungdomen allt mera nådda insikten, att tänderna
            böra repareras i god tid, ökar säkerligen skaran i tandläkarnes
            mottagningsrum i den grad, att alla i Sverige utexaminerade tandläkare
            slukas av städerna, och landsbygdens berättigade krav på någorlunda
            närboende tandläkare blir aldrig tillgodosett. Med det mycket
            stora behov av tandvård, som faktiskt förefinnes och som årligen
            ökas på grund av upplysning om nyttan av tandvård, är det föga
            utsikt till en större förbättring för den nu levande generationen
            på landsbygden. Det bör sålunda undersökas, om ej andra möjligheter
            finnas att fylla vårt lands behov av tandläkare. Att ytterligare
            utöka tandläkareinstitutet är ju rätt så dyrt och tillgången till
            lärarekrafter allt för ringa, då väl ingen vill för åsatt lön
            avstå från enskild praktik. Det är därför från denna synpunkt
            glädjande att veta, att ett rätt stort antal svenska studenter
            utbilda sig till tandläkare vid tyska institut. Tillströmningen
            har ökats för varje år och uppgives nu vara cirka 150 st., av
            vilka de flesta tillhöra första årskursen. Om några år skulle
            vi sålunda årligen kunna få lika många svenska tandläkare utexaminerade
            i Tyskland som från vårt eget institut i Stockholm. Detta betyder,
            att tand- läkarebristen i Sverige i verkligheten kan bli hävd
            i överskådlig tid, och därtill att ett stort antal svenska studenter,
            som nu anses hava det trångt i andra utbildningsgrenar, här skulle
            sättas i tillfälle att utöva en samhälls-
          </p>
          <pb facs="riksdagen-motions-pdf/data/1928/mot_1928__fk__48/mot_1928__fk__48-002.pdf"/>
          <fw xml:id="i-7RYMhNTuzYVfWAmLnyLK46">
            6 Motioner i Första kammaren, Nr 48.
          </fw>
          <p xml:id="i-YC74ysig8FrFjJ2YTMaXB4">
            gagnande verksamhet med god årsinkomst. Dessutom skulle därigenom
            åstadkommas en naturlig regulator av tandläkareantalet, där konkurrens
            icke vore alldeles borteliminerad. Bestämmande för antalet tandläkare
            bör icke vara den teoretiska frågan »hur många tandläkare behövas
            för att täcka vårt nuvarande behov» utan »hur många tandläkare
            kunna i vårt land finna en tryggad existens», sedan konkurrensen
            tvingat ner priserna till det rimliga och därmed möjliggjort för
            allmänheten att bekosta en god tandvård. Ställes målet så, blir
            behovet så stort, att det är svårt att för närvarande skymta behovsgränsen.
            Under sådana omständigheter bör man tillse, att de i Tyskland
            utexami- nerade svenska tandläkarnes - som för närvarande äro
            förbjudna praktisera i Sverige — legitimering icke blir förknippad
            med kompletteringsstudier av tvivelaktigt värde med därav föranledda
            högre studieskulder och tidsförlust, som senare skall gäldas med
            högre taxor. De svenska studenter, som i Tyskland avlagt tandläkareexamen,
            hava att vid vårt tandläkareinstitut genomgå ny examen för att
            bliva legitimerade svenska tandläkare. Prövningen härför anses
            taga en termin. Examen kräver sedan följande halva termin. Som
            regel måste man dock räkna med hela två terminer, som prövningen
            lagts. Det måste ifrågasättas, om icke denna prov- och examenstid
            är alldeles för lång för de studenter, som i Tyskland avlagt en
            tandläkareexamen, som i och för sig tar längre studie- tid i anspråk
            än den svenska. Tysk tandläkareexamen, avlagd vid godkänt institut,
            bör väl kunna jämställas med den svenska. Därför torde böra tagas
            under övervägande, att dessa i Tyskland utexaminerade svenska
            tand- läkare erhålla rätt att efter tjänstgöring som assistenter
            hos svenska legiti- merade tandläkare, förslagsvis !/; å 1 år,
            undergå svensk examen utan föregående provtjänstgöring vid tandläkareinstitutet.
            Som assistent kan lön påräknas under tjänstgöringstiden, varjämte
            ej må förbises, att en äldre svensk tandläkare kan hava gagn av
            att bliva bekant med tandläke- konstens sista rön i Tyskland.
            För att ytterligare befrämja syftet att underlätta landsbygdens
            tillgång till tandvård borde såsom villkor för den ifrågasatta
            lättnaden i förutsätt- ningen för examen stadgas förpliktelse
            för sökanden att under viss tid, förslagsvis 5 år, taga bostad
            och utöva praktik å plats, som tandläkare- institutets styrelse
            eller eventuellt medicinalstyrelsen må anvisa. I ändamål att än
            mera stimulera hågen för tandläkareaspiranter att söka sin verksamhet
            å landsbygden synes kunna ifrågasättas, att bland de in- trädessökande
            till tandläkareinstitutet i Stockholm de studenter erhålla företräde,
            som vilja binda sig att på samma sätt upptaga landsbygdspraktik.
            Med åberopande av vad sålunda anförts får jag hemställa,
          </p>
          <p xml:id="i-5tGpChRYg19XGFyK3cDihe">
            att riksdagen ville i skrivelse till Kungl. Maj:t begära utredning
            av frågan, huruvida sådan ändring i gällande
          </p>
          <pb facs="riksdagen-motions-pdf/data/1928/mot_1928__fk__48/mot_1928__fk__48-003.pdf"/>
          <fw xml:id="i-DU9kKwj9FEzCLKE3frvmRz">
            Motioner i Första kammaren, Nr 48. 7
          </fw>
          <p xml:id="i-NrVVJXbxhmy1WAEjsTsATC">
            bestämmelse för inträde vid tandläkareinstitutet samt för avläggande
            av examen därstädes må kunna genomföras, att svenska studenter,
            som avlagt godkänd examen såsom tandläkare vid tandläkareinstitut
            i Tyskland, eventuellt även annorstädes, måtte berättigas att
            efter ett halvt å ett års väl vitsordad tjänstgöring som assistent
            hos legitimerad svensk tandläkare undergå examen vid tandläkareinstitutet
            i Stock- holm, mot förbindelse att under 5 års tid bosätta sig
            och idka praktik å plats, som blir honom anvisad, samt att av
            svenska studenter, som söka inträde å tandläkareinstitutet, de
            erhålla företräde, som ikläda sig motsvarande förbindelse, ävensom
            att Kungl. Maj:t ville utfärda föreskriften härom eller, om så
            skulle anses erforderligt, för riksdagen fram- lägga det förslag,
            som denna utredning må föranleda.
          </p>
          <p xml:id="i-DeWymz3XgzCuN71NMwacor" type="date">
            Stockholm den 17 januari 1928.
          </p>
          <p xml:id="i-BBidKexTqjCyDkqXPLf2ZF">
            Jöns Pålsson.
          </p>
          <pb facs="riksdagen-motions-pdf/data/1928/mot_1928__fk__48/mot_1928__fk__48-004.pdf"/>
        </div>
      </div>
    </body>
  </text>
</TEI>
