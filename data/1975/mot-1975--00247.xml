<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00247">
  <teiHeader>
    <fileDesc>
      <titleStmt>
        <title>om uppsägning av avtalen med de europeiska gemenskaperna.</title>
        <author>av herr Hermansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om uppsägning av avtalen med de europeiska gemenskaperna.</title>
          <idno type="rdwebb">FY02247</idno>
          <rs type="number">247</rs>
          <ref type="dokument_url_text">http://data.riksdagen.se/dokument/FY02247/text</ref>
          <ref type="dokument_url_html">http://data.riksdagen.se/dokument/FY02247</ref>
          <ref type="dokumentstatus_url_xml">http://data.riksdagen.se/dokumentstatus/FY02247</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X8WgmvpHmCsg5pj2c8YWvz" type="signed"/>
        <correspContext corresp="i-X8WgmvpHmCsg5pj2c8YWvz">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__247/mot_1975__247-001.pdf"/>
      <div type="motHeader" xml:id="i-NV2mv2q8uay1qxf49NZjMT">
        <div type="motTitle" xml:id="i-6fiqTXK3zYDMjzbcsBGUoz"/>
        <div type="motSubmissionInfo" xml:id="i-2dMoAix49suMgMtKNwyokh"/>
      </div>
      <div type="motBody" xml:id="i-9kjUZGkVuDpVJnrGJ2URJE">
        <div xml:id="i-W8QXV3fjBDMbNUiLhKQHRa">
          <p xml:id="i-VkXKmjCLGwHTtqaj49gg8">
            Motioner nr 247-254 Mot. 1975 247-254
          </p>
          <p xml:id="i-KaCppwhr3paDKyG9Me2a17">
            Nr 247
          </p>
          <p xml:id="i-GB9xsNwsi3ChWdDDCvmx3j">
            av herr Hermansson m. fl. om uppsägning av avtalen med de europeiska
            gemenskaperna.
          </p>
          <p xml:id="i-E1Q7WABMdDn3CEHKqLDRH1">
            Sveriges avtal med EEC har nu varit i kraft i något mer än två
            år. Inför beslutet om avtalets godkännande spred anhängare av
            avtalet åsikten att det skulle innebära stora ekonomiska fördelar
            för Sverige. Handelsministern yttrade t. ex. i riksdagens EEC-debatt
            den 12 december 1972: ”EEC-avtalet ger svensk exportindustri större
            möjligheter än några av våra tidigare handelspolitiska uppgörelser.”
            Vad som låg bakom detta yttrande var föreställningen att tullreduktionen
            mellan Sverige och EEC skulle medföra en ökad handel och därmed
            en ökad svensk export. Någon sådan effekt kan emellertid inte
            utläsas ur den handelsstatistik som publicerats. I en utrikeshandelsstatistisk
            sammanfattning i tidskriften Aktuellt i handelspolitiken ges följande
            siffror för EG:s andel av Sveriges utrikeshandel:
          </p>
          <p xml:id="i-8hJ2DFVKpLtMMXAo2b3FTc">
            År 1965 1970 1973 jan.-juni 73 jan.-juni 74 export 53,7 50,3
            50,4 50,7 49,1 import 58,5 S5,5 553 54,2 54,1
          </p>
          <p xml:id="i-MnWgy5xdxPPb2J2dFxHa32">
            (Aktuellt i handelspolitiken 1974:7 s. 23.)
          </p>
          <p xml:id="i-HFwCJhNhpUEQxTypNeDX2w">
            Vänsterpartiet kommunisterna har å sin sida hela tiden hävdat
            att andra faktorer än tullar har det avgörande inflytandet över
            handelsströmmarna. Denna uppfattning hade redan tidigare vetenskaplig
            täckning. Den under- byggs ytterligare av handelsutvecklingen
            mellan Sverige och EEC efter det EEC-avtalet börjat träda i kraft.
            Den ekonomiska undermedicin man påstod EEC-avtalet skulle bli
            har visat sig verkningslös. Däremot har avtalet visat sig kringskära
            möjligheterna till ett fritt val av s. k. ekonomisk-politiska
            medel. Enligt avtalstextens (mel- lan Sverige och EEC) artikel
            7 får ingen exporttull eller avgift med samma verkan införas i
            handeln mellan Sverige och EEC. Detta har anförts som en formell
            anledning till att man icke har kunnat beskära det svenska ex-
            portkapitalets prisökningsprofiter med en särskild exportavgift.
            Avtalet med EEC, med en sammanslutning tillkommen i och för mo-
            nopolens intressen, är anpassat till tron på kapitalismen och
            utgår ifrån ett bibehållande av kapitalets makt. Det har i fallet
            med exportavgifterna visat sig vara ett skydd för exportkapitalisternas,
            dvs. storkapitalisternas, intressen mot fördelningspolitiskt väl
            motiverade åtgärder från statsmakternas sida. Stadgandena i avtalet
            om förbud mot ingrepp som förändrar konkur-
          </p>
          <p xml:id="i-W4uXURAaiwuaKQSEsG9zLU">
            1 Riksdagen 1975. 3 saml. Nr 247-254
          </p>
          <pb facs="riksdagen-motions-pdf/data/1975/mot_1975__247/mot_1975__247-002.pdf"/>
          <p xml:id="i-R6ToaXEhqrhDM5FsvVxKhw">
            Mot. 1975:247 2
          </p>
          <p xml:id="i-CDUNFwSSZ4xoeJFb9pDnVU">
            rensförhållande kan på samma vis kunna komma att användas som
            formella anledningar från regeringens sida för att den skall slippa
            vidta åtgärder riktade mot kapitalet. Detta är en sida av avtalet
            som framträder allt klarare.
          </p>
          <p xml:id="i-NiaQrE68aETWyq2aGPUjcu">
            Den avgörande kritiken mot EEC-avtalet har varit att det utgör
            ett första steg på vägen att inlemma Sverige i EEC. Från regeringshåll
            har avtalet vid upprepade tillfällen karakteriserats som en bas
            för ett fortsatt samarbete. På denna punkt försöker man lugna
            opinionen genom påpekandet att utvidgning av avtalet och ytterligare
            steg in i EEC måste prövas i ”konsti- tutionell ordning”. Detta
            är formellt riktigt. Men därför att riksdagsbeslut fordras för
            formella utvidgningar av avtalet och ändringar i avtalstexten
            är icke alla smygvägar allt längre in i EEC stängda. Det har skett
            och sker på en rad områden en anpassning till förhållanden inom
            EEC. Sådan an- passning skedde t. ex. 1967 på jordbrukspolitikens
            område (prop. 1967:95). Övergången till mervärdeskatt beslutades
            1968 bl. a. med motiveringen att ”samtliga EEC-länder kommer inom
            några år att tillämpa mervärdeskat- teprincipen”. (Prop. 1968:100
            s. 25.) Sedan avtalet ingåtts har Sverige i den blandade kommittén
            vid upprepade tillfällen sökt diskutera frågor som ligger vid
            sidan om avtalet. Sverige har uttalat sitt intresse för samarbete
            inom miljövårdsområdet. Sverige har ut- talat intresse för samarbete
            inom transportpolitiken, inom den offentliga upphandlingen. Sverige
            har också uttalat intresse av att undanröja s. k. tek- niska handelshinder.
            Detta innebär bl. a. att vissa varors utseende, prestanda, säkerhetskrav
            eller skyddsanordningar skall likriktas mellan länder som är handelspartners
            så att handel kan utvecklas. Detta kan i sin abstrakta form låta
            som om det vore en rent ”handelsteknisk” fråga. Men i den mån
            t. ex. säkerhetskrav eller liknande är lägre inom den starkaste
            handelspartnerns territorium innebär det att undanröja handelshinder,
            att sänka säkerhetskrav i den mindre handelspartnerns område för
            att handel skall möjliggöras. På transportområdet gick Sverige
            reservationslöst med på ADR-överens- kommelsen. Sverige har ansökt
            om associering till Euratoms fusionsforsk- ningsprogram. Sverige
            har undertecknat den på EEC:s initiativ tillkomna europeiska patentkonventionen.
            Sverige har tillsammans med EG-staterna, USA och några andra stater
            gått med i den s.k. oljeklubben — detta är ännu ej ratificerat.
            Sverige har delvis anpassat sin valutapolitik till EEC:s. Alla
            dessa exempel blir tillsammans en handlingslinje av stegvisa när-
            manden till och allt fastare band med EEC. Den ”bas” för det fortsatta
            samarbetet man fått i EEC-avtalet tycks således redan vara en
            grund för allt intimare relationer mellan Sverige och de eu- ropeiska
            gemenskaperna, det europeiska storkapitalets styrkebälte.
          </p>
          <p xml:id="i-B3TzjwzC5gKCe4ZtZfR4UM">
            1965 beslöts slutgiltigt en ändring av den dåvarande regeringsformens
            81 $, så att konstitutionella befogenheter därefter kan överlåtas
            på över- statliga organ utan att mer än en riksdag behöver höras.
            Svenska folket får således inte i val möjlighet att uttrycka sin
            mening om ett sådant över-
          </p>
          <pb facs="riksdagen-motions-pdf/data/1975/mot_1975__247/mot_1975__247-003.pdf"/>
          <p xml:id="i-Gn2m65TWoUzoahxdt24hJp">
            Mot. 1975:247 3
          </p>
          <p xml:id="i-UDD5798nTVjjNgo7MzaNp3">
            låtande. Denna paragraf tillkom då regeringen — och för den skull
            också riksdagsmajoriteten — var öppna anhängare av ett svenskt
            medlemskap i EEC. Paragrafen tillkom för att underlätta ett sådant
            medlemskap och gavs namnet EEC-paragrafen. Trots att man officiellt
            nu förnekar en avsikt att ansluta Sverige till EEC återfinns EEC-paragrafen
            också i den regeringsform som gäller från årsskiftet. Vägran att
            stryka EEC-paragrafen ur grundlagen kan ses som en förberedande
            åtgärd. Vore tanken på EG-medlemskap helt avskriven skulle EEC-paragrafen
            ha kunnat strykas.
          </p>
          <p xml:id="i-4GfbnJtWTgChshwrXon2mD">
            Med beaktande av det ovanstående kan vi inte anse strävan till
            EEC- medlemskap vara borta. EEC-avtalet utgör en bas för att dessa
            strävanden skall kunna uppfyllas. Det är därför befogat att låta
            riksdagen ånyo ta ställning till förslaget att säga upp avtalet.
            Om detta förslag icke skulle vinna riks- dagens bifall, bör den
            hos regeringen hemställa att denna ger sådana direktiv till sina
            representanter i den blandade kommitté som administrerar avtalet
            mellan Sverige och EEC och den som administrerar avtalet mellan
            Sverige och kol- och stålunionen att de icke vidare skall verka
            för en utvidgning av förbindelserna mellan Sverige och de europeiska
            gemenskaperna (EG). Med hänvisning till ovanstående föreslås att
            riksdagen beslutar A. i första hand 1. att säga upp avtalet mellan
            Sverige och Europeiska ekonomiska gemenskapen enligt detta avtals
            artikel 34, 2. att säga upp avtalet mellan Sverige å ena sidan
            samt Europeiska kol- och stålgemenskapens medlemsstater och Europeiska
            kol- och stålgemenskapen å andra sidan enligt detta avtals artikel
            31, 3. att hos regeringen hemställa om inledande av förhandlingar
            med EG syftande till ett handelsavtal som enbart behandlar handelsfrågor
            och som icke kan utvecklas till andra områden, B. i andra hand,
            därest yrkandena under A icke skulle vinna riks- dagens bifall,
            att hos regeringen hemställa att denna ger sina representanter
            i den blandade kommitté som har att admi- nistrera avtalet mellan
            Sverige och EEC direktiv att icke ta initiativ till att försöka
            vidga samarbetet mellan Sverige och EEC.
          </p>
          <p xml:id="i-V63YM1iej3bYoTHQfq6MGb">
            Stockholm den 20 januari 1975 C.-H. HERMANSSON (vpk)
          </p>
          <p xml:id="i-Hp4CPJF2mU3ARagjoxx4Mi">
            EIVOR MARKLUND (vpk) NILS BERNDTSON (vpk) GUSTAV LORENTZON (vpk)
            BERTIL MÅBRINK (vpk) LARS WERNER (vpk) JÖRN SVENSSON (vpk)
          </p>
          <p xml:id="i-RRRDjJSpcbesN9YsuotqNK">
            i Tyresö i Malmö
          </p>
        </div>
      </div>
    </body>
  </text>
</TEI>
