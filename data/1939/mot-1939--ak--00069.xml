<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__ak__69/mot_1939__ak__69-001.pdf"/>
      <div type="motHeader" xml:id="i-8qP71jbN3KdNxwP6NAkzXF">
        <div type="motTitle" xml:id="i-XFCTDL7WvGWmhJ6RqWV3Ez"/>
        <div type="motSubmissionInfo" xml:id="i-5eyjRYHroaqgVK8ukyV1oG"/>
      </div>
      <div type="motBody" xml:id="i-NtLNFctZam1hSJN1ZMFBkV">
        <div xml:id="i-WaZwxL4t85cC4tuWVS1Xdx">
          <p xml:id="i-ECWtW2rut74pce19RCojkH">
            Motioner i Andra kammaren, Nr 69. 7
          </p>
          <p xml:id="i-D4zrq94mNiuyX9DbxTdUKs">
            Nr 69.
          </p>
          <p xml:id="i-SD1yevVvttcC4mYhHyhN3f">
            Av herr Gustavson i Västerås, om upphävande av gällande bestämmel-
            ser rörande fattigvårds inverkan på rösträtten vid politiska och
            kommunala val.
          </p>
          <p xml:id="i-4ACCkrjbwsnLHMFRUojsjT">
            Vid den tidpunkt då de nuvarande rösträttsbestämmelserna utformades
            betydde den allmänna folkpensioneringen icke mycket för åldringarnas
            försörj- ning. Dels voro de pensionsbelopp som fastställdes av
            1913 års riksdag små även efter den tidens förhållanden, och dels
            hade deras värde ytterligare sänkts ge- nom den under krigsåren
            inträdda försämringen av penningvärdet. De åld- ringar som måste
            omhändertagas av fattigvården före ikraftträdandet av 1935 års
            pensionsreform torde således icke i någon högre grad ha bidragit
            till sin försörjning genom den folkpension de åtnjöto. Den övervägande
            delen av för- sörjningsbördan föll på kommunens fattigvård. Sedan
            1935 års pensionsreform tillfört pensionärerna betydande inkomster
            som icke äro av fattigvårds natur, ha förhållandena på detta område
            förändrats så grundligt, att en betydande ovisshet om fattigstreckets
            tolkning uppstått bland alla dem som i olika förtroende- och tjänsteställningar
            ha att pröva röst- rätten. Granskar man nu röstlängderna för ett
            större antal kommuner finner man även de mest skiftande tolkningar
            av fattigstrecket tillämpade. Vissa fat- tigvårdsstyrelser lämna
            uppgift endast på sinnessjuka och sinnesslöa under- stödstagare.
            Vissa andra upptaga alla som äro intagna på kommunens ålder- domshem,
            oberoende av de inkomster med vilka de själva bidraga till sin
            för- sörjning. En tredje grupp av fattigvårdsstyrelser lämnar
            icke uppgifter om andra understödstagare än de som äro intagna
            på anstalt och där åtnjuta hel försörjning av fattigvårdsmedel.
            De myndigheter som skola upprätta röstläng- derna och som få mottaga
            alla dessa skiftande uppgifter torde icke heller äga någon större
            möjlighet att kontrollera uppgifternas halt och därmed skapa en
            mera fast rättstillämpning. I regel torde uppgifterna godtagas
            utan vidare. Men exempel på motsatsen saknas ej heller, även om
            resultaten av försöken till kon- troll icke äro ägnade att uppmuntra.
            Fattigvårdsstyrelsen i en kommun H med- delade sålunda 1938 vederbörande
            häradsskrivare, att det inom kommunen icke fanns någon person
            som var av allmänna fattigvården omhändertagen för var- aktig
            försörjning. Samtliga understödstagare åtnjöto nämligen folkpension
            till så betydande belopp, att styrelsen icke ansåg sig kunna uppgiva
            att vederbö- rande försörjdes av fattigvården. Häradsskrivaren
            var emellertid av annan me- ning och infordrade förteckning på
            de personer som vistades på kommunens ålderdomshem. Sedan han
            erhållit denna uppgift upptog han samtliga, på för- teckningen
            upptagna personer i röstlängden såsom icke röstberättigade. Exem-
          </p>
          <pb facs="riksdagen-motions-pdf/data/1939/mot_1939__ak__69/mot_1939__ak__69-002.pdf"/>
          <p xml:id="i-CdcjG8mAtTZjZbCJgRzBZb">
            8 Motioner i Andra kammaren, Nr 69.
          </p>
          <p xml:id="i-SQ6vEEoVe5y3CnrvtS2o4p">
            plet torde visa att det icke ens bland tjänstemän som äga särskild
            utbildning för uppgiften är möjligt att vinna den avsedda och
            rimliga tolkningen av nuva- rande rösträttsbestämmelser på denna
            punkt. Vid upprepade tillfällen har försök gjorts att, genom överklagande
            och vin- nande av prejudikat i högsta instans, skapa en ordnad
            rättstillämpning på detta område i stället för den allmänna förvirring
            som är det nuvarande tillståndets mest utmärkande drag. I samtliga
            av mig kända fall har emellertid valnämn- derna bifallit besvären
            och saken har då stannat där. Den tid av c:a 7 veckor som förflyter
            mellan röstlängdens justering i juli och de allmänna valen i sep-
            tember är för övrigt för knapp för att saken skulle hinna avgöras
            i högsta instans medan dess utgång ännu hade någon praktisk betydelse.
            Behovet av en lagändring på detta område torde sålunda vara styrkt,
            och då en annan formulering av fattigstrecket antagligen icke
            skulle skapa större klarhet än den nu gällande lagtexten, torde
            ett upphävande av lagen i denna del vara den enda framkomliga
            vägen. Undertecknad hemställer således,
          </p>
          <p xml:id="i-BrFt724dXMc1QchDJ7ACPF">
            att riksdagen måtte besluta, att bestämmelserna om att rösträtt
            ej må utövas av den som är av allmänna fattigvården omhändertagen
            för varaktig försörjning måtte upphävas, såväl i riksdagsordningen
            som i lag om kommunalstyrelse på landet, lag om kommunalstyrelse
            i stad och lag om landsting, samt att erforderliga lagtexter utarbetas
            av vederbörande utskott.
          </p>
          <p xml:id="i-MPEE7Afy5orwPyW1rdGYme">
            Stockholm i januari 1939.
          </p>
          <p xml:id="i-E7c4t3avFAHh17sXENfYw5">
            David Gustavson, Västerås.
          </p>
          <p xml:id="i-M4TZo8YW4tyS6mGmn9Q1iQ">
            Stockholm, Tryckeriaktiebolaget Tiden, 1939
          </p>
        </div>
      </div>
    </body>
  </text>
</TEI>
