<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_Mj_0904/mot_199900_Mj_0904-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ904 pnr: m133
          </p>
          <p>
            Motion till riksdagen 1999/2000:MJ904
          </p>
          <p>
            av Anders Sjölund och Olle Lindström (m) Reglerad jakt på säl
          </p>
          <p>
            En samlad bedömning av sälstammarnas storlek ger vid handen att
            dessa vuxit till sig avsevärt de senaste decennierna. Såväl i
            Östersjön som i Bottenhavet observeras numer mycket stora kullar.
            Orsakerna till detta står att finna dels i det jaktförbud som
            råder, dels också i den förbättrade livsmiljö som uppkommit när
            de tunga giftutsläppen från industri och jordbruk reducerats högst
            väsentligt. Ett nytt beteendemönster hos sälarna kan skönjas som
            en följd av det rådande jaktförbudet. I dag, till skillnad från
            tidigare, känner sälarna inget hot från människan, utan tvärtom,
            betraktar närheten till människan, fiskaren, som en garant för
            föda. Yrkesfiskarnas redskap har kommit att bli sälarnas främsta
            skafferi. Ur fiskarnas synpunkt innebär naturligtvis det stora
            flertalet sälar en kraftig störning av fisket. Fiskeredskapen
            skadas så svårt att möjligheterna att försörja sig på yrkesfiske
            försvåras avsevärt. Efter Bottenviken har skötfiske i generationer
            varit ett viktigt inslag i försörjningen. I dag har antalet yrkesfiskare
            reducerats kraftigt efter Norr- landskusten, och de få som finns
            kvar lever i en ständig kamp på en allt svårare marknad. Den kampen
            försvåras dessutom på ett markant sätt av det stora antal sälar
            som uppträder i närheten av de naturliga fiskeplatserna och ständigt
            skadar fångstredskapen med svåra ekonomiska effekter. För en långsiktigt
            hållbar balans i systemet erfordras en jakt på säl. Boende efter
            Norrlandskusten värnar starkt om en balans i det ekologiska systemet
            och är därför väl skickade att hantera en balanserad jakt. Kunskapen
            om antalet sälar och sälstammarnas tillväxt kan relativt väl dokumenteras
            och därmed ligga som grund för en reglerad avskjutning. Ett enkelt
            och lämpligt förfaringssätt borde vara att överlåta till respektive
            länsstyrelse att bedöma hur många sälar som kan avskjutas för
            att bibehålla en bra reproduktion, vem som skall få jakttillstånd
            och att utöva tillsyn. Vi föreslår att länsstyrelserna får i uppdrag
            att bevilja jakttillstånd på säl samt att vara tillsynsmyndighet.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om reglerad
            jakt på säl.
          </p>
          <pb facs="riksdagen-motions-pdf/data/199900/mot_199900_Mj_0904/mot_199900_Mj_0904-0002.pdf"/>
          <p>
            Stockholm den 23 september 1999 Mot. 1999/2000
          </p>
          <p>
            MJ904 Anders Sjölund (m) Olle Lindström (m)
          </p>
        </div>
      </div>
    </body>
  </text>
</TEI>
