<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__ak__55/mot_1937__ak__55-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 55. 1
          </p>
          <p>
            Nr 53.
          </p>
          <p>
            Av herr Holmbäck, angdende en partiell, kompletterande revision
            av förmynderskapslagstiftningen.
          </p>
          <p>
            Den lagstiftning på förmynderskapsrättens område, som utfärdades
            den 27 juni 1924, har nu under mer än tolv år tillämpats i det
            praktiska livet. Erfarenheterna under denna tid torde utan fråga
            hava visat, att förmynder- skapslagstiftningen uppfyllt de förhoppningar,
            man ställt på den; särskilt har förskingring av förmyndarmedel
            mycket väsentligt försvårats. Under verksamhet såsom överförmyndare
            i Uppsala stad har jag emellertid funnit, att på en eller annan
            punkt lagbestämmelserna skulle kunna erhålla en for- mulering,
            som skulle innebära ytterligare skydd för myndlingarna, under
            det att å andra sidan i ett särskilt hänseende en förenkling skulle
            kunna ske. Jag bringar därför med denna motion frågan om vissa
            partiella för- ändringar i förmynderskapslagstiftningen på tal.
            Denna fråga har ställts under debatt redan år 1932 av borgmästaren
            i Stockholm Gunnar Fant genom en artikel i Svensk juristtidning
            (sid. 373 ff.) »Luckor i förmynderskapskontrollen». Fants artikel,
            vilken till väsentlig del sysslar med samma problem, som jag ämnar
            behandla, men å vilken jag först för någon tid sedan fick uppmärksamheten
            riktad, visar, att man även på annat håll funnit förmynderskapslagstiftningen
            behöva revision i åtskilliga av de hänseenden, jag i det följande
            berör. Då ett förmynderskap för en underårig blir föremål för
            inskrivning, komma i regel bouppteckning och arvskifte att inlämnas
            till överförmyndaren. Dessa handlingar bilda sedan utgångspunkten
            för kontrollen över förmyndarens förvaltning. Då förmynderskap
            anordnas för t. ex. en person, som blivit sinnessjuk, skapas åter
            motsvarande utgångspunkt genom att förmyndaren till överförmyndaren
            inger en förteckning å den omyndiges egendom. Några stadganden
            motsvarande reglerna om förrättande av bouppteckning efter död
            person finnas ej beträffande denna förteckning, utan förmyndaren
            upp- rättar den utan någon kontroll. Ett fall har förekommit,
            då en förmyndare helt enkelt utelämnat en tillgång, som den omyndige
            ägde. Kanske först efter många år, om ens någonsin, upptäckes
            detta. Man skulle kunna ifråga- sätta, att rätten finge möjlighet
            att för nu nämnda förmynderskap förordna om upprättande av en
            verklig bouppteckning, som underskreves av de när- maste släktingarna
            eller andra personer. Då den omyndiges värdehandlingar nedsatts
            i öppet förvar i bank, har därmed icke för alla fall förmyndaren
            förlorat möjligheten att utan överför- myndarens samtycke disponera
            över det kapital, de representera. Om den omyndige t. ex. äger
            en obligation, som utlottas, ställes beloppet till för- myndarens
            disposition. Förmyndaren skall sedermera inom en månad lämna Bihang
            till riksdagens protokoll 1937. 4 saml. Nr 55—061. 172 37
          </p>
          <pb facs="riksdagen-motions-pdf/data/1937/mot_1937__ak__55/mot_1937__ak__55-002.pdf"/>
          <p>
            2 Motioner 1 Andra kammaren, Nr 55.
          </p>
          <p>
            redogörelse till överförmyndaren för huru beloppet använts. Dessa
            regler lämna en möjlighet till förskingring öppen, och den lucka
            i skyddet för myndlings medel, som alltså finnes, blir större
            genom att förskingringen kanske icke kan konstateras genast efter
            månadens utgång utan först efter påstötningar och anmodanden från
            överförmyndaren och kanske från rätten. På ett enkelt sätt skulle
            här förskingringsmöjligheterna falla bort, om det föreskreves,
            att beloppet skulle insättas å spärrad bankräkning, där det finge
            kvarstå tills placering i andra obligationer, i inteckningar eller
            dylikt, ägde rum. Mot denna lösning, som förordades av lagrådet
            vid granskningen av förslaget till förmynderskapslag, gjorde departementschefen
            bland annat den anmärkningen, att den skulle nödvändiggöra ett
            stort antal ansökningar till överförmyndaren, vilka alltid måste
            bifallas och därför vore onödiga. Skall hänsyn tagas till överförmyndarens
            arbetsbörda, torde emellertid tvärt- om lagrådets förslag vara
            det lämpligare. För överförmyndaren torde det icke medföra ökat
            arbete om förevarande belopp genast insättes på spärrad räkning
            — jag vågar så mycket hellre göra detta uttalande, som en av de
            banker, med vilka jag som överförmyndare samarbetar, redan nu
            tillämpar denna regel, ehuru lagen går ut från annan grundsats.
            Däremot betyder det omgång och besvär för överförmyndaren, att
            han på grund av de nu- varande lagreglerna är tvungen att bevaka
            ärendet, så att han efter utgången av månadsfristen får in redogörelsen
            av förmyndaren. I flertalet fall känner icke förmyndaren till
            att han skall redovisa beloppet inom en månad, och överförmyndaren
            måste då särskilt anmana honom att göra det. Som helhet måste
            sägas, att på förevarande punkt den gällande lagstiftningen innebär
            en otrygghet, som är alldeles onödig. En omplacering av den omyndiges
            kapitaltillgångar tänker sig förmynder- skapslagstiftningen skola
            ske så, att förmyndaren får uttaga de värdehand- lingar, som skola
            försäljas, eller de medel, som skola användas till inköp av nya
            värdehandlingar, varefter förmyndaren skall i öppet förvar nedsätta
            förvärvade värdehandlingar eller å spärrad räkning insätta influtna
            medel. Säkrare och bättre vore att som regel låta transaktionerna
            ske genom ban- kerna, så att bankerna utlämnade försålda värdehandlingar
            mot likvid, som spärrades, eller utbetalade spärrade medel mot
            inköpta värdehandlingar, vilka nedsattes i öppet förvar, allt
            i den mån icke överförmyndaren, då särskilda fall förelåge, medgåve
            annat förfarande. Infördes denna regel, skulle även här förskingringsmöjligheterna
            minskas. Den punkt där man, som antytts, å andra sidan kunde tänka
            sig ett enklare förfarande än nu gäller lån mot livförsäkringar.
            Mycket ofta inträffar, att omyndigs föräldrar behöva för utgifter
            för sitt barn belåna en försäkring, som de tagit för barnet, och
            bankerna fordra då överförmyndarens tillstånd till att försäkringen
            ställes som säkerhet. Detta tillstånd kan icke givas. utan att
            förmynderskapet inskrives, vilket emellertid medför besvär både
          </p>
          <p>
            för rätten, överförmyndaren och förmyndaren samt dessutom en
            — låt vara ringa — utgift för myndlingen eller hans föräldrar.
            Då det gäller
          </p>
          <p>
            upptagande av lån till belopp om ett-å tvåhundra kronor, uppfattar
            allmän-
          </p>
          <pb facs="riksdagen-motions-pdf/data/1937/mot_1937__ak__55/mot_1937__ak__55-003.pdf"/>
          <p>
            Motioner i Andra kammaren, Nr 55. 53
          </p>
          <p>
            heten överförmyndarens fordran på inskrivning av förmynderskapet
            närmast som ett trakasseri. Önskligt vore, att överförmyndaren,
            då det endast är fråga om ringa belopp, ägde, utan att förmynderskapet
            inskreves, giva till- stånd för föräldrar att ställa av sitt barns
            försäkring som säkerhet för lån. Den lista på önskemål jag nu
            givit skulle kunna förlängas. Ett önskemål vore en föreskrift
            att förmyndaren måste nedsätta värdehandlingar i öppet förvar
            i bank, om värdet överstege 1,000 och ej som nu först 2,000 kronor,
            ett annat, att laglig möjlighet funnes för överförmyndaren att
            i vissa fall spärra omyndigs medel genom ett meddelande direkt
            till banken (vilket emellertid är en svårlöst fråga), ett tredje,
            att bankerna skulle vara skyldiga att sända överförmyndaren, med
            vilken de redan enligt gällande regler äro skyldiga att stå i
            korrespondens (se 2 8 7 mom. i lagen om vård av omyn- digs värdehandlingar
            och jfr 6 8 samma lag), avskrift av förvaringsbevis å deponerade
            värdehandlingar, ett fjärde, att överförmyndaren finge under-
            rättelse om, när boskillnad äger rum mellan äkta makar, av vilka
            den ena är omyndig, detta för att sätta överförmyndaren i tillfälle
            att kontrollera, att bodelning sker. Redan det anförda torde emellertid
            hava motiverat önskemålet om en viss revision av förmynderskapslagstiftningen.
            Lämpligen kunde en dylik revision bedrivas på grundval av de resultat,
            till vilka ett sammanträde med överförmyndarna från de större
            städerna och några lands- ortskommuner samt bankrepresentanter
            kunde leda. Därigenom skulle man få kännedom om de erfarenheter
            till vilka förmynderskapslagens tillämpning fört under de gångna
            tolv åren, och en dylik diskussion skulle därför utan tvivel giva
            resultat av värde för ett lagstiftningsarbete av kompletterande
            natur på förmynderskapsrättens område. Jag får alltså hemställa,
          </p>
          <p>
            att riksdagen ville hos Kungl. Maj:t hemställa om utarbe- tande
            av förslag till en partiell, kompletterande revision av förmynderskapslagstiftningen.
            Stockholm den 17 januari 1937. Åke Holmbäck.
          </p>
        </div>
      </div>
    </body>
  </text>
</TEI>
