<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KrU-00326">
  <teiHeader>
    <fileDesc>
      <titleStmt>
        <title>Införande av en expertdatabank med kvinnor</title>
        <author corresp="i-AvtuWmW4WHMDrctQKwDQuR">av Eva Flyborg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Införande av en expertdatabank med kvinnor</title>
          <idno type="rdwebb">GX02Kr326</idno>
          <rs type="number">Kr326</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GX02Kr326/text</ref>
          <ref type="dokument_url_html">http://data.riksdagen.se/dokument/GX02Kr326</ref>
          <ref type="dokumentstatus_url_xml">http://data.riksdagen.se/dokumentstatus/GX02Kr326</ref>
          <ref type="doc">http://data.riksdagen.se/fil/DF1BE023-6C33-4879-BCEE-46BCAB260DAD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NB6VAgfCWxHg1zxeqsiFUn" type="signed"/>
        <correspContext corresp="i-NB6VAgfCWxHg1zxeqsiFUn">
          <note type="signatory" corresp="i-AvtuWmW4WHMDrctQKwDQuR"/>
        </correspContext>
        <correspAction xml:id="i-LWBgwgE2e3gUNzh7iG6jev" type="numbering">
          <date when="2009-10-08"/>
        </correspAction>
        <correspAction xml:id="i-HGrMVyQ9WBSrWL8WZEMLQu" type="submission">
          <date when="2009-10-06"/>
        </correspAction>
        <correspAction xml:id="i-5Nsxh2EVqkyJSN3Gb1kjP9" type="transfer">
          <date when="2009-10-06"/>
        </correspAction>
        <correspAction xml:id="i-TMG2vk2Mr8tjgwBExa5kux" type="assigned"/>
        <correspContext corresp="i-TMG2vk2Mr8tjgwBExa5kux">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Pd4yyd7Zq3JnoBvysYkoZw">
            Förslag till riksdagsbeslut
          </head>
          <p xml:id="i-FzqCXJTYasAQRD8AqZxjth">
            Riksdagen tillkännager för regeringen som sin mening vad som
            anförs i motionen om vikten av att det skapas en oberoende kontaktbank
            med kvinnliga experter som bidrar till att bryta mansdominansen
            i medierna.
          </p>
        </div>
        <div type="motContent">
          <head xml:id="i-PEMrAVfVgghzokrferYHSx" type="h1">
            Motivering
          </head>
          <p xml:id="i-Bt1jycrc5dudBqoPZ4NiHb">
            Jag hade det stora nöjet att träffa Islands förra president Vigdis
            Finnbogadot tir för ett par år sedan. Hon berättade då en sedelärande
            historia om förebilder och deras betydelse. Hon var på besök i
            en liten skola på landsbygden. Barnen skulle berätta om vad de
            ville bli när de blev stora. En efter en berättade glatt vad de
            ville bli, men en liten pojke var ledsen och grät. Han berättade
            att han så gärna ville bli president på Island, men det gick ju
            inte eftersom han var pojke och han hade förstått att man måste
            vara flicka för att kunna bli president precis som Vigdis. Så
            snabbt hade han fattat detta, utan att någon hade påstått det,
            eftersom hans förebild var kvinna så skulle alla presidenter vara
            kvinnor. Förmodligen drog den gossen en lättnadens suck när han
            blev något äldre och insåg att de flesta presidenter och makthavare
            tvärtom är män. Men vikten av förebilder blir så tydlig genom
            denna enkla lilla berättelse.
          </p>
          <p xml:id="i-CuNvi6cge7Tf14K6cEpb4L">
            Hur ser det då ut i Sverige? Hur ser de förebilder ut som vi
            matas med dagligen?
          </p>
          <p xml:id="i-hNm8aivBy8bSgqWLcG5sd">
            Bilden som ges via massmedierna är mycket ojämlik. Det finns
            ett demokratiskt underskott i medierna där männen dominerar totalt.
            Kvinnor kommer inte alls med på samma villkor. Experterna som
            intervjuas utgörs fortfarande huvudsakligen av män så länge det
            rör tunga frågor. Kvinnor förekommer huvudsakligen i frågor som
            rör skvaller, hemmet och familjen. Vi behöver därför många fler
            kvinnliga förebilder i massmedierna kunniga kvinnor som uttalar
            sig i alla slags ämnen för att göra bilden och förebilden mer
            jämlik. Med en bank för kvinnliga experter gör man det lättare
            för såväl redaktioner som arrangörer i behov av experter att hitta
            de kvinnliga experterna.
          </p>
          <p xml:id="i-5nkDXpuoyQG4KYgT1rXu51">
            När det gäller nyheter är det färre kvinnor som kommer till tals,
            de har kortare taltid och uttalar sig bara om vissa frågor. När
            det gäller vem som är expert i medierna blir det extra tydligt:
            Det är huvudsakligen män som är experter, framför allt när det
            gäller så kallade tunga frågor såsom ekonomi, arbetsmarknad, försvar,
            ledning, energi, näringsliv osv. Jag vill se fler kvinnliga förebilder
            i medierna, att kunniga kvinnor uttalar sig även i tunga frågor
            där de blir tilltalade i egenskap av experter. Vi behöver en databas
            där medier, tjänstemän och politiker kan hitta kvinnliga experter
            som kan och vill ställa upp och förmedla sin åsikt.
          </p>
          <p xml:id="i-7o4itpjk1z7Wxs8dwvARhT">
            Journalister efterfrågar ofta kvinnliga experter exempelvis kan
            representanter för Vetenskapsrådets expertsvar vittna om detta.
            Erfarenheten visar att medierna ofta tar dem som redan har varit
            med och där man redan vet vad gästen tycker eller vet vad man
            får. Det innebär att det blir en man som förra gången och det
            blir dessvärre också samma man som förra gången. Allt blir gärna
            en upprepning, vi har hört det förut. Det är därför värdefullt
            att medier na som ger oss många av våra förebilder blir bättre
            på att plocka fram kvinnor som företrädare för en åsikt.
          </p>
          <p xml:id="i-2Lzgw3snG96MrxgCHBG5pm">
            Det finns redan liknande satsningar i runt om i världen, bl.a.
            i USA och Danmark. Där har kvinnliga expertdatabaser varit igång
            sedan 1995 (www.kvinfo.dk) och 2005 (www.shesource.org). Båda
            är fria databaser på webben innehållande namn på kvinnor som är
            dokumenterat kunniga och beredda att uttala sig inom olika definierade
            expertområden.
          </p>
          <p xml:id="i-1B4o785QFdkJwtboGKzkd">
            Den danska modellen innebär att man definierat ett antal intresseområden.
            Inom varje intresseområde finns ett antal kvinnliga experter som
            genom sin forskning eller sitt yrkesliv eller på annat sätt kan
            betraktas som experter. Varje person som medverkar i expertdatabanken
            är sökbar på ett antal olika parametrar, exempelvis kombinationen
            upprustning/miljö/politiskt aktiv. Den amerikanska modellen tipsar
            även om veckans expert och följer nyhetsflödet och förmedlar kontakt
            till kvinnor som kan uttala sig i aktuella frågor, exempelvis
            ras, religion, ekonomiska frågor eller specifika krissituationer.
          </p>
          <p xml:id="i-P5QqkbH1YxxGDpxxrYrP7d">
            Den danska kvinnodatabanken innehåller idag namn på över tusen
            kvinnor och drivs med medel från Kulturdepartementet. Amerikanska
            Shesource drivs genom företaget Fenton och har alltså daglig bevakning
            på nyheter, men arbetar till exempel också aktivt för att medieutbilda
            kvinnliga experter och informerar företag om den senaste jämställdhetsforskningen
            inom medierna. Över 6 000 journalister använder basen i Danmark
            med 10 000 förfrågningar om året. Många journalister vill ha tag
            i kvinnliga forskare. Fortfarande do minerar män bland professorerna
            men en förändring är på väg.
          </p>
          <p xml:id="i-MUVQbaMDtqVp4ed9Kgn6Ts">
            I Sverige menar jag att vi ifrån statens sida i en stiftelse
            skulle kunna garantera startkostnader och driften under de första
            fem åren. Efter det kan parterna stå för driften av sajten och
            staten för ett mindre sekretariat och en grundplåt. Här är viktigt
            att etablera samarbete mellan politik, journalistik, näringsliv,
            fackförbund och forskning.
          </p>
          <p xml:id="i-5BXb5KisAqwKs3b1iSAZ8J">
            Bristen på kvinnor i medierna är väldokumenterad. Mansdominansen
            tycks också vara ett stabilt och svårföränderligt mönster. Den
            globala nyhetsstudien Who makes the News visar att bara 21 procent
            av dem som intervjuas i nyheterna är kvinnor. Sverige ligger något
            högre med ca 30 procent kvinnor. När det gäller experter i nyheterna
            är dock andelen kvinnor ännu lägre 17 procent globalt. Sveriges
            andel är något högre, knappt en av fyra experter är kvinnor. Samtidigt
            visar andra studier att det är en högre andel kvinnliga källor
            i nyheterna än i andra genrer som exempelvis kommentar, analys
            och debatt.
          </p>
          <p xml:id="i-KNXZ6bCB2ztaTJuXh8vLpG">
            En jämförande nordeuropeisk tv-studie från 1998 visar att kvinnor
            oftare presenteras utan titel, de är sällan experter och syns
            totalt sett minst i nyheter, dokumentärer och sport. Många redaktioner
            arbetar aktivt med att få in fler kvinnor och det är mycket bra.
            Men vi måste skynda på utjämningen genom att verka för att få
            till stånd en seriös, politiskt oberoende kontaktbank med kvinnliga
            experter. Nu finns det en grupp i Göteborg (experta.nu) som arbetar
            med att ta fram parametrar för en sådan sajt. Deras arbete är
            viktigt och kommer att kunna stå modell för en expertdatabank
            som passar svenska förhållanden.
          </p>
          <p xml:id="i-3917ZqNmG8Svckfjh5DvhZ">
            Göteborg vore också en lämplig ort att bilda ett sådant sekretariat
            eftersom mycket av den kvinnoforskning vi har finns med olika
            huvudmän i just Göte borg.
          </p>
        </div>
        <div type="motSignatures">
          <list>
            <item xml:id="i-EDrPeTpyTX2g7BGqiBda1J" who="i-AvtuWmW4WHMDrctQKwDQuR">
              Eva Flyborg (fp)
            </item>
          </list>
        </div>
      </div>
    </body>
  </text>
</TEI>
