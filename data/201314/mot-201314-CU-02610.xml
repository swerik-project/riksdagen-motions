<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-02610">
  <teiHeader>
    <fileDesc>
      <titleStmt>
        <title>Solenergi i byggd miljö</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Solenergi i byggd miljö</title>
          <idno type="rdwebb">H102XMP2610</idno>
          <rs type="number">MP2610</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102XMP2610/text</ref>
          <ref type="dokument_url_html">http://data.riksdagen.se/dokument/H102XMP2610</ref>
          <ref type="dokumentstatus_url_xml">http://data.riksdagen.se/dokumentstatus/H102XMP2610</ref>
          <ref type="doc">http://data.riksdagen.se/fil/0B843D0C-6E65-43CD-A3C1-594128B29E03</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7kdsu6AqeZpEdHGSqrPPFV" type="signed"/>
        <correspContext corresp="i-7kdsu6AqeZpEdHGSqrPPFV">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-JwBWURe2mLQPTJ5Pd9EGRo" type="numbering">
          <date when="2013-10-01"/>
        </correspAction>
        <correspAction xml:id="i-C3bzzxKGJriFDAzGKRrt8e" type="submission">
          <date when="2013-09-30"/>
        </correspAction>
        <correspAction xml:id="i-5g5iiACPFsGYF6EJrqh2iF" type="transfer">
          <date when="2013-09-30"/>
        </correspAction>
        <correspAction xml:id="i-Dr963FP1i5JFeMSWjkzjJM" type="assigned"/>
        <correspContext corresp="i-Dr963FP1i5JFeMSWjkzjJM">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-83KeufgFVgjDhjWvL8EB3w">
            Förslag till riksdagsbeslut
          </head>
          <list style="ol">
            <item xml:id="i-HaKXZp2tNS6fzxvsvWct1F">
              Riksdagen tillkännager för regeringen som sin mening vad som
              anförs i motionen om en lagstiftning som föreskriver energiaktiva
              ytmaterial vid nybyggnation och renovering.
            </item>
            <item xml:id="i-P3bi8X8b1ehE1BwJAb1YaN">
              Riksdagen tillkännager för regeringen som sin mening vad som
              anförs i motionen om behovet av ett ökat systemtänkande för att
              effektivare nyttja överskottsvärme och överskottsel.
            </item>
          </list>
        </div>
        <div type="motContent">
          <head xml:id="i-Q2EaMyH13CKopP6vKu1Aib" type="h1">
            Inledning
          </head>
          <p xml:id="i-BcAJk8nueThv8eEf4ZSPUP">
            En viktig förutsättning för att vi i Sverige liksom i övriga
            världen ska kunna ha en god levnadsstandard samtidigt som vi lever
            på ett långsiktigt hållbart sätt, är att vi utvecklar nya tekniker
            som på ett effektivt sätt sparar på naturens resurser och ersätter
            fossila bränslen med förnybara. Inga tekniska lösningar räcker
            dock till för att försörja sju miljarder människor på planeten
            med en genomsnittlig europeisk levnadsstandard. Utan sociala åtgärder
            kommer vi att misslyckas, men den delen får tas upp i andra motioner.
          </p>
          <p xml:id="i-2knXhrSxCaUc63tbrKkdoG">
            En bostadspolitik som inte inkluderar smarta teknikval är enligt
            min uppfattning inte heller på sikt vare sig ekologiskt, ekonomiskt
            eller socialt hållbart. Idag finns en mängd tekniska lösningar
            som är hållbara, men de används fortfarande i allt för liten omfattning
            i Sverige, och jag anser att regeringen inte ger tillräckligt
            tydliga signaler och den stimulans som behövs för att klimatsmarta
            tekniska lösningar ska växa tillräckligt snabbt. Regeringen har
            istället signalerat att man vill utveckla kärnkraften som den
            primära energikällan i landet. Risken är stor att sådana signaler
            skapar oro och försenar den nödvändiga introduktionen och utvecklingen
            av ny klimatsmart teknik. Kärnkraftskramarna kommer med tiden
            att inse sitt misstag.
          </p>
          <p xml:id="i-QcqAs3CigScQBiUeLabNKM">
            Parallellt med introduktion av förnybar energi är effektivisering
            och minskning av energianvändningen viktigt. Alliansregeringens
            förda politik har på flera områden fått motsatt effekt. Ett exempel
            är det helt kravlösa ROT-avdrag man infört som i praktiken innebär
            att många av de insatser som görs med statligt bidrag ökar energiförbrukningen
            i fastigheterna.
          </p>
          <p xml:id="i-29DqSFhqMCuKgBQEmwtGS1">
            Att skattemedel subventionerar, ur energisynpunkt, kontraproduktiva
            investeringar kan inte motiveras med den tveksamma sysselsättningseffekt
            stödet antas ha gett. Det rimliga vore att ett avdrag villkoras
            även tydliga energivinster. Miljöpartiet har drivit såväl en energibonus
            i ROT-systemet för privata bostäder och ett särskilt klimat-ROT
            för hyresfastigheter samt ett riktat skol-ROT för att förbättra
            skollokaler. Där ingår också krav på energieffektivisering. Jag
            föreslår därutöver i en annan motion ett särskilt riktat ROT-stöd
            till åtgärder för bostäder som drabbats av innemiljöproblem som
            skapat svåra hälsoproblem för de boende.
          </p>
          <head xml:id="i-CJ2ghEimZZHuEjZyTX1gyZ" type="h1">
            Solenergi för bostäder
          </head>
          <p xml:id="i-cU96bV8JFEDotxTzS2jJe">
            Bebyggelse och boende svarar för drygt 40 procent av Sveriges
            totala energi­användning. Direktverkande el och fossila bränslen
            värmer än i dag alltför många bostäder. Att minska energianvändningen
            genom bättre isolering och att använda en allt större andel förnybara
            energikällor är ett viktigt steg för ett långsiktigt hållbart
            boende.
          </p>
          <p xml:id="i-JyLj6ve9AcQuwk4smPLmMq">
            Det är viktigt med ett fortsatt stöd till utvecklingen av förnybara
            energikällor, t.ex. solvärme, solceller, vind- och vågkraft, liksom
            biobränslen och andra tekniker som innebär en långsiktigt hållbar
            energiförsörjning.
          </p>
          <p xml:id="i-BRHWeP94bxHd4mmbo845TN">
            Potentialen för användning av solenergi är stor även i Sverige,
            och energibehovet i moderna hus är i huvudsak kopplat till användningen
            av varmt vatten som ofta är större på sommaren än på vintern.
            Behovet av värme på vintern är i dag marginellt större än behovet
            av energi för kyla i ett modernt hus på sommaren. Den skillnaden
            kommer troligen att ytterligare minska om det förslag till EU-direktiv
            för all nybyggnation som i praktiken innebär det vi brukar benämna
            passivhus skulle börja gälla från 2019. Och självklart bör Sverige
            anamma det som norm långt tidigare.
          </p>
          <p xml:id="i-HkhwnhfGdj1KGQ1363LVkf">
            Att använda husens tak och fasader som energiaktiva ytor för
            att minimera behovet av utifrån tillförd energi är en självklar
            och långsiktig lösning på en stor del av energiförsörjningen.
            Trots att inga regler har föreskrivit det är ändå många hustak
            vända i för solenergi lämpligt vädersträck.
          </p>
          <p xml:id="i-73qvsA5GsjEDwmwhUQybje">
            För att nå det mål Miljöpartiet har satt upp, nämligen att vart
            fjärde tak senast år 2020 ska var klätt med solfångare eller solceller,
            krävs inte bara morötter utan även styrande regler. En modern
            bygglagstiftning bör innehålla regler inte bara om energisnåla
            lösningar och hållbara materialval utan även om att yttre ytmaterial
            på nya byggnader så långt som möjligt ska ta till vara den energi
            som faller på byggnaden. Ett sätt att styra i den riktningen är
            att bygglagstiftningen innehåller regler om nybyggnation som ställer
            krav på energiaktiva ytmaterial för tak och fasader.
          </p>
          <p xml:id="i-EZAMCsG3XCApVNHpW9Sr6R">
            Spanien och Portugal har infört en lagstiftning om solfångare
            för nybyggnation och renoveringar som borde kunna ligga till grund
            för initiativ i Sverige. Riksdagen bör uppmana regeringen att
            återkomma till riksdagen med lagförslag i linje med denna motion.
          </p>
          <head xml:id="i-BdZHYPFfMEySdu7TVACw5w" type="h1">
            Förslag
          </head>
          <p xml:id="i-2UzcgLC6DshKVVQ7gfUBUY">
            För att Sverige ska behålla sin tätposition när det gäller solenergiteknik
            fordras det att vi får en större hemmamarkand snarast. Svenska
            teknikföretag kan inte enbart arbeta på exportmarknader. För att
            hinna ifatt övriga länder inom EU som redan kommit betydligt längre
            än oss, bland annat med hjälp av svenska företag, krävs det lagstiftning
            som mer liknar det många andra länder redan infört.
          </p>
          <p xml:id="i-3HRfF9hXmdkgYHWrYvQZZZ">
            En lagstiftning som föreskriver energiaktiva ytmaterial vid nybyggnation
            och renovering skulle vara en sådan reform som kraftigt bidrar
            till att vi når klimatmålen, får starka motiv att ta tag i renoveringen
            av miljonprogrammen, stöder våra teknikföretag och skapar nya
            jobb. Därför bör regeringen återkomma till riksdagen med förslag
            om sådan lagstiftning.
          </p>
          <p xml:id="i-2oeW8is2cFgqwtHf6UzWyf">
            Solenergi är högvärdig energi. Hushållning och effektivisering
            måste vara ett huvudspår. Med en omfattande produktion av el och
            värme spridd i hela byggnadsbeståndet krävs ett avancerat system
            för bästa nyttjande. Lokal produktion för lokala behov är självklart
            en bra tanke men i ett större systemperspektiv inte självklart
            detsamma som smart nyttjande. Ett växande bestånd av lågenergihus
            eller passivhus kommer att generera överskott såväl på värme som
            på kyla om det görs möjligt. Det är inte smart ur ett systemperspektiv
            att använda el för att reglera de små justeringar i värme- och
            kylbehov som smarta hus kan ha även om det för varje enhet kan
            vara att föredra. Regeringen bör därför återkomma till riksdagen
            med förslag på hur regelverk och styrmedel kan utvecklas för att
            vi effektivare skall kunna nyttja överskottsenergier i alla enheter
            i beståndet, men även för att i ett helhetsperspektiv också använda
            rätt energislag på rätt ställe.
          </p>
        </div>
        <div type="motSignatures">
          <list>
            <item xml:id="i-NSpYdaJ9dLviafw159TLvo">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
