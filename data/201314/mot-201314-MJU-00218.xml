<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00218">
  <teiHeader>
    <fileDesc>
      <titleStmt>
        <title>Livsmedelshantering i ideella föreningar</title>
        <author corresp="i-V4PGuKUAKzYUXWKqj2bLeL">av Andreas Carlson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Livsmedelshantering i ideella föreningar</title>
          <idno type="rdwebb">H102MJ218</idno>
          <rs type="number">MJ218</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ218/text</ref>
          <ref type="dokument_url_html">http://data.riksdagen.se/dokument/H102MJ218</ref>
          <ref type="dokumentstatus_url_xml">http://data.riksdagen.se/dokumentstatus/H102MJ218</ref>
          <ref type="doc">http://data.riksdagen.se/fil/12DB69A0-F582-4827-8FA1-CA36A6A9E8EB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H2f4Vqy23MzQD2fRo3jC6h" type="signed"/>
        <correspContext corresp="i-H2f4Vqy23MzQD2fRo3jC6h">
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-CUq89XQrxJqYnHsfku9eJB" type="numbering">
          <date when="2013-09-27"/>
        </correspAction>
        <correspAction xml:id="i-3id6Lo2Xha5fcDz4raE3Xs" type="submission">
          <date when="2013-09-25"/>
        </correspAction>
        <correspAction xml:id="i-EZ3hqizUQRXATSxeW2E9gd" type="transfer">
          <date when="2013-09-25"/>
        </correspAction>
        <correspAction xml:id="i-9no9TQNTVy3hs2pbtbU4ZC" type="assigned"/>
        <correspContext corresp="i-9no9TQNTVy3hs2pbtbU4ZC">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9sRavyrF6UbzPvg9WB88PG" type="motHeader"/>
      <div xml:id="i-V7kgzeW79oL1PmLQhGqXfX" type="motBody">
        <div xml:id="i-UskVECrQZzTPYEQ3XdSUWu" type="motProposal" subtype="förslag">
          <head xml:id="i-86k1qQ97AWBFFLV3a9au8E">
            Förslag till riksdagsbeslut
          </head>
          <p xml:id="i-P1VbUJHQ5C1SvyfJ9WH1oY">
            Riksdagen tillkännager för regeringen som sin mening vad som
            anförs i motionen om behovet av en uppföljning av Livsmedelsverkets
            och Sveriges kommuners tolkning av EU-direktivet om livsmedelshantering
            i ideella föreningars verksamhet.
          </p>
        </div>
        <div xml:id="i-MsgnupgFwS5bcUtdr77vXZ" type="motContent">
          <head xml:id="i-2a6yTVxQ6zPvDeYShqsCrw" type="h1">
            Motivering
          </head>
          <p xml:id="i-WJGPpG9W9fMBY22bdvmEzj">
            Ideella föreningar som serverar lågrisklivsmedel som varmkorv,
            smörgås, tårta eller fika vid mer än 20 tillfällen per år klassas
            enligt Livsmedelsverket som livsmedelsföretag och ska därmed registreras
            som det. De allra flesta föreningar med verksamhet har fler än
            20 serveringstillfällen per år och ska alltså registrera sig som
            livsmedelsföretag om de vill servera kyrkkaffe efter gudstjänsten
            eller sälja korv i pausen på matcherna. Detta handlar alltså inte
            om organiserad försäljning av samma art som förekommer på restauranger,
            kaféer eller i korvkiosker som drivs i form av företag. Att ställa
            samma krav på dessa föreningar som på livsmedelsföretag är orimligt.
            Det innebär höga krav på livsmedelshantering, hygien och utbildning.
            Dessutom tillkommer avgifter till kommunen.
          </p>
          <p xml:id="i-F4F74zEE6qchk9CgLUEwkY">
            Ett vitalt föreningsliv är av stor betydelse eftersom engagemang
            i föreningslivet innebär demokratisk fostran och normöverföring,
            samt att det personliga ansvarstagandet främjas. Dessutom är föreningslivet
            en mötesplats där sociala kontakter skapas och utvecklas. Denna
            civila kultur är en förutsättning för en levande demokrati men
            även för samhällets ekonomiska utveckling.
          </p>
          <p xml:id="i-R8k3N1pB75qAwcGJ3TL8MR">
            Alldeles för ofta utgår inte minst politiker från att det i den
            offentliga sektorn finns lösningar på alla problem. Det är också
            den offentliga sektorn som ska skydda varje människa från tänkbara
            faror och hot. Utan tvekan borde man i stället räkna med den civila
            sektorn i första hand, för att sedan bli uppbackad av den offentliga
            sektorn när det behövs. Det personliga ansvarstagandet är också
            viktigt att betona.
          </p>
          <p xml:id="i-HBqeyB5vTnGGCUKtz3hHXv">
            I stället står den offentliga sektorn allt för ofta i vägen för
            den civila sektorn och presenterar lösningar på problem som inte
            finns, vilket medför tunga byråkratiska pålagor för alla de tusentals
            föreningar som försöker få verksamheten att rulla med hjälp av
            ideella insatser. Det är viktigt att politiker och tjänstemän
            i det offentligas tjänst inser att ideella organisationer är fristående
            från den offentliga sektorn och att de i första hand är till för
            att uppfylla organisationens mål. Det är mot den bakgrunden helt
            oförståeligt att en kyrka som serverar kaffe eller en fotbollsförening
            som säljer korv ska registreras som livsmedelsföretag och åläggas
            de krav och avgifter som det innebär. Det rör sig alltså inte
            om organiserad försäljning, utan en smal sidoverksamhet.
          </p>
          <p xml:id="i-Wt6SiMeiSG5iWBhY2Pd9Yc">
            I praktiken blir konsekvenserna löjeväckande. En frälsningssoldat
            som sålde hembakta bullar där intäkterna skulle gå till välgörenhet
            polisanmäldes i Landskrona 2009 eftersom livsmedelsföretagsregistrering
            saknades. I Jönköpings kommun har politiker sökt en lösning men
            har bedömt att Livsmedelsverkets regelverk inte går att kringgå.
            Det får konsekvensen att registrering kommer att krävas, men i
            praktiken är det svårt att förutse hur kommunen ska kontrollera
            att kravet på registrering efterlevs. Det riskerar att skada tilltron
            till kommunens regelverk.
          </p>
          <p xml:id="i-BoufuiaGfBRRXc5acKZMqU">
            Livsmedelsverket har tolkat EU-direktiv och utifrån denna tolkning
            görs kommunala tillämpningar. I förhållande till många andra EU-länder
            tolkar svenska myndigheter ofta EU-direktiv strikt.
          </p>
          <p xml:id="i-8J51Zg2JvBfV7eNXyqbPL9">
            I betänkande 2011/12:MJU10 anför miljö- och jordbruksutskottet
            att utskottet har erfarit att Livsmedelsverket har planerat att
            göra en vägledning till förordning (EG) 852/2004 om livsmedelshygien
            under 2012. Vägledningen ska följa lagstiftningens struktur och
            vara anpassad till den målstyrda lagstiftningsmetod som eftersträvas
            numera. Utskottet hänvisade då till en uppgift från Livsmedelsverket
            att detta arbete sannolikt kommer att innebära förändringar när
            det gäller vägledning för bedömningen av om ett företag utgör
            ett livsmedelsföretag eller inte. Livsmedelsverket har dock ännu
            inte gjort någon vägledning (bekräftelse från Livsmedelsverket
            2013-08-30).
          </p>
          <p xml:id="i-6obdJTEoBuH2pHjW7YmqSL">
            Behovet av en uppföljning av tolkningar och tillämpningar kvarstår
            för att inte försvåra för ideella föreningar. Detta bör ges regeringen
            till känna.
          </p>
        </div>
        <div xml:id="i-X812B1vJBbLaqAn3uKeLaT" type="motSignatures">
          <list xml:id="i-XU925uR6uCU1rNzVFSWaLb">
            <item xml:id="i-WYLqaQg9T4G16yDNq6GhGj">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
