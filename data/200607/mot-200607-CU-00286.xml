<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00286">
  <teiHeader>
    <fileDesc>
      <titleStmt>
        <title>Allmännyttan</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Allmännyttan</title>
          <idno type="rdwebb">GU02C286</idno>
          <rs type="number">C286</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C286/text</ref>
          <ref type="dokument_url_html">http://data.riksdagen.se/dokument/GU02C286</ref>
          <ref type="dokumentstatus_url_xml">http://data.riksdagen.se/dokumentstatus/GU02C286</ref>
          <ref type="doc">http://data.riksdagen.se/fil/C6627809-19EE-4DA9-99F3-65A3D048F533</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Sb6MoDg7cc3yknWX1WqDXj" type="signed"/>
        <correspContext corresp="i-Sb6MoDg7cc3yknWX1WqDXj">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="referral" xml:id="i-WhTaFVMKd2ec6C3YPdENwt">
          <date when="2006-11-07"/>
        </correspAction>
        <correspAction type="dismissal" xml:id="i-MR6xG1xykasGGTt6mjn1rs">
          <date when="2006-11-07"/>
        </correspAction>
        <correspAction type="numbering" xml:id="i-2i4jeFMMkhXDG5eufKEFaw">
          <date when="2006-11-01"/>
        </correspAction>
        <correspAction type="submission" xml:id="i-MhZ5UpCc1dFQ3v7NSTAR7b">
          <date when="2006-10-31"/>
        </correspAction>
        <correspAction type="transfer" xml:id="i-RyqKX6Vq3fsViyUPdPNfqK">
          <date when="2006-10-30"/>
        </correspAction>
        <correspAction type="assigned" xml:id="i-AqnZEKVTjgbmCZVEyNgsFB"/>
        <correspContext corresp="i-AqnZEKVTjgbmCZVEyNgsFB">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-TZrsxQ7NusabVDRTQN2vwi">
          <head xml:id="i-9uGpacaFrf9Rog7gNbkDsA">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Regelverken runt allmännyttan 3
            </item>
            <item>
              4 Vad är allmännyttan? 3
            </item>
            <item>
              5 Allmännyttan viktig för en social bostadspolitik 3
            </item>
            <item>
              6 Förändringar i allbolagen 4
            </item>
            <item>
              7 Utförsäljning av allmännyttan 5
            </item>
            <item>
              7.1 Tillståndsprövning vid försäljningar 6
            </item>
            <item>
              7.2 Hyresgästinflytandet vid försäljningar 6
            </item>
            <item>
              8 Påtaglighetsrekvisitet 7
            </item>
            <item>
              9 Självkostnadsprincipen 7
            </item>
          </list>
        </div>
        <div type="motProposal" subtype="förslag">
          <head xml:id="i-7nVNFVwY9NAuV5XogKzQLX">
            2 Förslag till riksdagsbeslut
          </head>
          <list style="ol">
            <item xml:id="i-LzMWW3kMdBbXVjCrnwzjhC">
              Riksdagen tillkännager för regeringen som sin mening vad i motionen
              anförs om att alla kommuner ska ha ansvar för att bygga upp minst
              ett allmännyttigt bostadsföretag.
            </item>
            <item xml:id="i-RNb98aH7KaNLzZDYsbJ92d">
              Riksdagen begär att regeringen, utifrån Boverkets intentioner,
              låter utreda vilka regler som ska gälla i koncernförhållanden
              där allmännyttiga bostadsföretag ingår och återkomma till riksdagen
              med förslag.
            </item>
            <item xml:id="i-GMWKB5dwxCJc7udJfbP6A4">
              Riksdagen tillkännager för regeringen som sin mening vad i motionen
              anförs om att införa sanktioner mot kommuner som bryter mot den
              s.k. allbolagens gällande regler för skälig utdelning på insatt
              kontant kapital från allmännyttan.
            </item>
            <item xml:id="i-P4cBbff3wEYN7uxVDy6oGz">
              Riksdagen tillkännager för regeringen som sin mening vad i motionen
              anförs om skärpningar i allbolagen beträffande rapportering till
              länsstyrelsen om utdelning ur allmännyttan och revisorernas godkännande
              av denna utdelning liksom vidarerapportering till Boverket.
            </item>
            <item xml:id="i-NzFrc9G4vr4MGhgf2qqbK3">
              Riksdagen begär att regeringen återkommer till riksdagen med
              ett förslag till lagstiftning som utgår från intentionerna i Vänsterpartiets
              syn på turordning vid eventuell försäljning av allmännyttiga bostäder.
            </item>
            <item xml:id="i-12fcWfxfSExgBmaToC9HPr">
              Riksdagen begär att regeringen låter utreda hur lagstiftningen
              kan skärpas i samband med tillståndsprövning vid utförsäljning
              av allmännyttiga bostäder och återkommer till riksdagen med förslag.
            </item>
            <item xml:id="i-WnBi81D978FnPWYZPukdfE">
              Riksdagen begär att regeringen återkommer med förslag om införande
              av ett slags MBL-inflytande i samband med utförsäljning av allmännyttiga
              bostäder.
            </item>
            <item xml:id="i-75rfkyPNxJJuYBga2vJmxZ">
              Riksdagen tillkännager för regeringen som sin mening vad i motionen
              anförs om att avskaffa det s.k. påtaglighetsrekvisitet, dvs. att
              privata fastighetsägare har rätt att ta ut en högre hyra än allmännyttan.
            </item>
            <item xml:id="i-DCYZSSRf6N8eyeb5WVRh7u">
              Riksdagen begär att regeringen snabbt tillsätter en utredning
              i frågan om självkostnadsprincipen och återkommer till riksdagen
              med ett lagstiftningsförslag som även förhåller sig till hyreslagen
              och hyresförhandlingslagen.
            </item>
          </list>
        </div>
        <div type="motContent">
          <head type="h1" xml:id="i-ANsjrHQ2hFeAfRvkz2fGBX">
            Allmännyttan
          </head>
          <head type="h1" xml:id="i-SpY5zGJxKmo3EPRtRhvSab">
            3 Regelverken runt allmännyttan
          </head>
          <p xml:id="i-J3gmTGwEs3RHfCTVyvpuof">
            Begreppet allmännyttiga bostadsföretag har funnits i olika författningar
            om statligt bostadsstöd sedan 1935. Före 1975 behövde dock inte
            allmännyttiga företag vara helägda av kommunen. Möjligheten att
            utfärda nya allmännyttighetsförklaringar upphörde vid utgången
            av 1991 men har återinförts genom nuvarande allbolagen.
          </p>
          <p xml:id="i-3Ug4B8vsi7SG3t1pwgDPGG">
            Ett bostadsföretags ställning som allmännyttigt kunde upphävas
            och godkännandet återkallades. Detta kunde ske vid överlåtelse
            av aktier eller andelar i företaget, vid överlåtelse av bostäder
            eller vid otillåten vinstutdelning. Återkallelsen var kopplad
            till en sanktion mot bostadsföretaget i form av försämrade villkor
            för beviljande av statliga bostadslån och räntebidrag. Senare,
            i den s.k. stopplagen, riktades i stället sanktionen mot kommunen
            genom en minskning av det generella statsbidraget. Sedan april
            2002 finns den s.k. allbolagen, där alla kommunala bostadsföretag
            betraktas som allmännyttiga, men lagen omfattar även kooperativ
            hyresrätt och privata stiftelser som arbetar efter allbolagens
            principer.
          </p>
          <head type="h1" xml:id="i-7GSgwUPg9kbxdjhsfoQoh8">
            4 Vad är allmännyttan?
          </head>
          <p xml:id="i-5WDf78emcgEaEMQPhpihcR">
            Allmännyttan, vars totala bestånd uppgår till ca 900 000 lägenheter,
            har haft och har fortfarande en stor och betydelsefull roll för
            en social bostadspolitik. En del av den statliga bostadspolitiken
            bör vara att säkerställa och utveckla allmännyttans ställning.
            I många kommuner behövs en ökad andel bostäder inom allmännyttan.
            I andra kommuner behöver den befintliga allmännyttan stöd. Det
            gemensamma syftet är att garantera en rimlig boendestandard och
            hyror till självkostnadspris i hela landet.
          </p>
          <p xml:id="i-7qrmmdXE79BgxoJztSqWCG">
            Allmännyttan ska värna rätten till en bra bostad och boendemiljö
            utan krav på ekonomisk insats. Verksamheten ska bedrivas utan
            vinstsyfte och utifrån en långsiktig självkostnadsprincip. I många
            kommuner ingår allmännyttiga bostadsföretag i koncernbildningar
            med andra verksamheter. Vinstöverföring från bostadsföretagen
            till andra verksamheter ska inte vara möjlig. Kommunerna ska inte
            ta ut borgensavgifter eller utnyttja andra möjligheter för att
            öka intäkterna från allmännyttan.
          </p>
          <head type="h1" xml:id="i-QV2RpDuBv7TJpRFmyUoHvC">
            5 Allmännyttan viktig för en social bostadspolitik
          </head>
          <p xml:id="i-3ZexZco1dHsgkMshVMLM2S">
            En försvagad allmännytta skulle leda till en försämring av möjligheterna
            att föra en social bostadspolitik. Allmännyttan, tillsammans med
            planmonopolet, är kommunernas viktigaste verktyg för att låta
            ett rättviseperspektiv genomsyra bostadspolitiken i enlighet med
            regeringsformen och de av riksdagen antagna bostadspolitiska målen,
            dvs. att bostaden är en social rättighet. Det är därför viktigt
            att kommunerna stärker sina bostadsföretag och utvecklar möjligheterna
            att tillhandahålla bra bostäder till självkostnads- och bruksvärdesprinciper
            samt att man har kvar de sociala rekvisiten i sin bolagsordning
            eller motsvarande. Det är också viktigt att man fördelar bostäderna
            med hjälp av kommunala bostadsförmedlingar utifrån strikta rättighets-
            och behovskriterier. Se mer om Vänsterpartiets syn på kommunala
            bostadsförmedlingar i motionen Boendeplaneringsprogram (C202).
          </p>
          <p xml:id="i-V6SPL5Ryzq4BhfUxayVaFX">
            Allmännyttan är oundgänglig för en social bostadspolitik, och
            dess roll i samhället måste därför stärkas. De kommuner som i
            dag saknar ett allmännyttigt bostadsbolag ska ha ansvar för att
            minst ett sådant byggs upp i kommunen. Detta bör riksdagen som
            sin mening ge regeringen till känna.
          </p>
          <head type="h1" xml:id="i-RAGRk6zX5hdEmn8TrC1SRJ">
            6 Förändringar i allbolagen
          </head>
          <p xml:id="i-3bSsiFBf6BD1b49JRPQbAf">
            Vänsterpartiet välkomnade den lagstiftning som numera reglerar
            allmännyttan, den s.k. allbolagen. Lagen har utvärderats av Boverket,
            som kommit fram till att den innehåller brister i reglerna för
            vinstutdelning. Undersökningen visar att det i kommunala koncerner
            förekommer stora transaktioner och där den sammanlagda utdelningen
            från det allmännyttiga bostadsföretaget överskrider den i lagstiftningen
            reglerade möjligheten till utdelning. Allbolagen bör i denna fråga
            ändras enligt Boverkets intentioner, men även utifrån andra aspekter
            som beskrivs i denna motion. Regeringen bör, utifrån Boverkets
            intentioner, närmare klargöra vilka regler som ska gälla i koncernförhållanden
            där allmännyttiga bostadsföretag ingår och återkomma till riksdagen
            med förslag. Detta bör riksdagen som sin mening ge regeringen
            till känna.
          </p>
          <p xml:id="i-NR4JtgqwDZM4rB2nREHBcC">
            När allbolagen infördes upphörde möjligheterna till sanktioner
            då en kommun bryter mot gällande krav på skälig utdelning. Boverkets
            utredning är ofullständig i den del som berör skälig utdelning.
            Den bygger endast på bolagens årsredovisningar och granskar inte
            aktieutdelning, koncernbidrag och aktieägartillskott. Boverket
            nöjer sig med att konstatera att det förekommer transaktioner
            i stor omfattning, företrädesvis i form av koncernbidrag, men
            även i form av aktieägartillskott. Boverket konstaterar att om
            exempelvis utdelning och lämnat koncernbidrag läggs samman, torde
            utdelningsgränsen överskridas i flera fall. Boverket anser trots
            detta att det inte behöver vidtas några åtgärder.
          </p>
          <p xml:id="i-C6aQadZVoPvKdWWxgPAurA">
            Vänsterpartiet menar att Boverket har fel och befarar att detta
            leder till lagtrots mot lagstiftningen. Vi har erfarit att det
            finns exempel på att en kommun som brutit mot den s.k. stopplagen
            (föregångaren till allbolagen) och ålagts sanktioner i form av
            indragna statsbidrag, kommer att upprepa samma lagtrots men klarar
            sig då undan detta utan åtgärder från statens sida. Hyresgästföreningen
            har kartlagt problematiken och lyfter fram exempel från Gävle
            och Linköping. Med anledning av ovanstående bör sanktioner återinföras
            mot de kommuner som bryter mot gällande utdelningsregler. Detta
            bör riksdagen som sin mening ge regeringen till känna.
          </p>
          <p xml:id="i-BBwv48BBfpVFFCFvpPuVxF">
            För att få en ökad kontroll av att kommunerna följer reglerna
            om skälig utdelning, bör ytterligare åtgärder införas i allbolagen.
            Krav bör ställas på att allmännyttan senast i oktober varje år
            till länsstyrelsen lämnar uppgift om beslutad utdelning och hur
            denna har beräknats samt att revisorerna i revisionsberättelsen
            intygar att allbolagens regler i fråga om skälig utdelning och
            överföring har följts. Rapporten bör sedan förmedlas vidare till
            Boverket för att en fortlöpande utvärdering ska ske. Detta bör
            riksdagen som sin mening ge regeringen till känna.
          </p>
          <head type="h1" xml:id="i-NWjNj2mh3us7Db85CdT1KE">
            7 Utförsäljning av allmännyttan
          </head>
          <p xml:id="i-BMS8tgmipzvDFdwxxD6FBp">
            Vänsterpartiet vill utveckla ett samhälle där de olika boendeformerna
            finns representerade i alla stadsdelar och bostadsområden. Boendesegregationen
            är omfattande särskilt i våra storstadsområden, med stora komplex
            av hyresrätter i våra miljonprogramsområden och villamattor i
            andra. Villaområden bestående av en majoritet vit medelklass är
            betydligt mer segregerande än miljonprogramsområden med en majoritet
            av invandrade.
          </p>
          <p xml:id="i-MoLHTRqWezpJvboAzypZh2">
            Bostadsrätten finns som ett komplement till villor och hyreslägenheter
            och är en växande boendeform. En stor del hyresrätter omvandlas
            dock årligen till bostadsrätter, samtidigt som mycket få hyresrätter
            produceras. I Stockholmsregionen har mer än 30 000 hyresrätter
            omvandlats till bostadsrätter sedan millennieskiftet. Två av tre
            omvandlingar var privatägda och en av tre kommunal. Denna omvandling
            verkar inte upphöra utan snarare öka i takt. Upprörande är att
            utförsäljningen av allmännyttan i Stockholmsregionen gjorde att
            skattebetalarna förlorade närmare 30 miljarder kronor av den kommunala
            förmögenheten. Den som hade turen i den stora utförsäljningskarusellen
            tjänade i genomsnitt över 700 000 kr på sitt köp, då utförsäljningspriset
            motsvarade endast hälften av marknadsvärdet. Enligt en undersökning
            som Stockholms utredningskontor (USK) gjort av utförsäljningarna
            i Stockholm 19992004, sålde ungefär hälften vidare sin nyförvärvade
            bostad inom ett år. Av dessa bor nu 25 % åter i hyresrätt. Man
            kan därför fråga sig om det var kapitalet eller själva upplåtelseformen
            som lockade.
          </p>
          <p xml:id="i-FebHFvXnuHHWgVAYsgw69V">
            Vänsterpartiet har inga invändningar mot bostadsrätten som boendeform
            men motsätter sig å det starkaste denna omvandlingsutveckling
            och det sätt den gått till på. Den ökar boendesegregationen och
            minskar valfriheten för människor som vill bo i allmännyttans
            bostäder. USK:s rapport visar hur segregationen ökat i de områden
            där utförsäljningarna genomförts, dvs. såväl medelinkomst som
            utbildningsnivån har höjts. För alla som vid utförsäljningstillfället
            inte hade någon ekonomisk möjlighet eller vilja att friköpa våra
            gemensamma tillgångar blir utvägen ofta att byta bort sin lägenhet
            mot en annan hyresrätt detta för att slippa bli hyresgäst hos
            sina grannar. Av dem som ändå valde att stanna kvar som hyresgäst
            hos grannarna uppger så många som 40 % att de inte trivs i den
            situationen.
          </p>
          <p xml:id="i-5Zvv8oa64dok8ve4ihEhxe">
            Tillskottet i form av nyproducerade hyresrätter når inte alls
            den takt som minskningen orsakar i samband med omvandlingen. Vi
            menar att det behövs en lagstiftning som reglerar turordningen
            vid försäljning av allmännyttiga bostäder. Vänsterpartiet förespråkar
            en turordning där allmännyttan i första hand säljs till annan
            allmännytta, i andra hand till privatägda fastighetsbolag och
            i tredje hand för omvandling till bostadsrätter. Regeringen bör
            återkomma till riksdagen med ett förslag till lagstiftning som
            utgår från andemeningen i Vänsterpartiets syn på turordning vid
            eventuell försäljning av allmännyttiga bostäder. Detta bör riksdagen
            som sin mening ge regeringen till känna.
          </p>
          <head type="h2" xml:id="i-X7rdK62BGGFjaq3b2dUqxJ">
            7.1 Tillståndsprövning vid försäljningar
          </head>
          <p xml:id="i-2sgWwjqQW9rizXdSMU9nbV">
            Allbolagen reglerar även utförsäljning av allmännyttiga bostäder.
            Försäljning är möjlig, men utförsäljningen får inte äventyra möjligheterna
            att bruksvärdespröva hyran. Länsstyrelsen sköter tillståndsprövningen
            för förvärvet, och beslut kan överklagas till Boverket som är
            sista instans. Boverkets utvärdering av hur detta fungerar bygger
            på statistik från april 2002 till mars 2004. Boverket konstaterar
            att i 90 % av besluten och i 70 % av det totala antalet lägenheter
            har tillstånd lämnats.
          </p>
          <p xml:id="i-W5781Ahirx2cx36WeDY1UT">
            I förarbetena till lagen förutsatte bostadsutskottet en restriktiv
            tolkning i samband med tillståndsprövningen. En genomgång av tillståndsbeslut
            tyder dock på att länsstyrelserna inte alltid varit restriktiva
            i sin bedömning. Det verkar som om de många gånger har handlat
            på ett pragmatiskt sätt och lagt större vikt vid skälen för försäljningen
            än vid bruksvärdesprövning och hyresförhandlingar. Regeringen
            bör utreda hur lagstiftningen kan skärpas i samband med tillståndsprövning
            vid utförsäljning av allmännyttiga bostäder. Detta bör riksdagen
            som sin mening ge regeringen till känna.
          </p>
          <head type="h2" xml:id="i-EXGJELt1LgDeT7ShTgWGyj">
            7.2 Hyresgästinflytandet vid försäljningar
          </head>
          <p xml:id="i-62ZKwvYJqh5cwqNy92G49o">
            Många hyresgäster har valt allmännyttan som sitt boendealternativ
            av ideologiska skäl. Vid en eventuell försäljning av allmännyttan
            ställs både hyresgästerna och Hyresgästföreningen många gånger
            inför färdiga planer om försäljning, där det enda som återstår
            är ett beslut från kommunfullmäktige.
          </p>
          <p xml:id="i-Qdhgkh8m3VaLWBp8fF9acn">
            Vi menar att ett allmännyttigt kommunalt bostadsbolag i ett tidigt
            skede bör ha en underrättelseskyldighet till berörda hyresgäster
            om att ägaren (dvs. kommunen) har för avsikt att avyttra delar
            av sitt fastighetsbestånd. Den prövning som finns i dag (innan
            försäljningen kan godkännas och där Hyresgästföreningen får yttra
            sig) behandlar endast frågan om försäljningen är förenlig med
            bruksvärdesprincipen eller ej. Den förhåller sig inte på något
            sätt till vad hyresgästerna tycker om försäljningen eller om det
            finns andra alternativ. Det är rimligt att hyresgästerna ges möjlighet
            att ifrågasätta en försäljning och eventuellt redovisa alternativa
            lösningar. Regeringen bör återkomma till riksdagen med förslag
            om införande av ett slags MBL-inflytande i samband med utförsäljning
            av allmännyttiga bostäder. Detta bör riksdagen som sin mening
            ge regeringen till känna.
          </p>
          <head type="h1" xml:id="i-5ZBLbqrnPqjtYXkFaNXSWJ">
            8 Påtaglighetsrekvisitet
          </head>
          <p xml:id="i-DQzKMaVSZ6MEJu16Fb5XpH">
            I ekonomiskt avseende har allmännyttan inte längre några fördelar
            gentemot privata fastighetsägare. Skillnaderna för kommunala bostadsbolag,
            som numera alla betraktas som allmännyttiga, består främst i att
            de är hyresledande och måste följa lagen om offentlig upphandling.
            Det s.k. påtaglighets­ rekvisitet, som innebär att privata fastighetsägare
            kan ta ut en ca 10 % högre hyra än allmännyttan, har därför inte
            längre någon logisk giltighet och bör avskaffas. Detta bör riksdagen
            som sin mening ge regeringen till känna.
          </p>
          <head type="h1" xml:id="i-GfJQmTFtpdf3LSTuUk4ett">
            9 Självkostnadsprincipen
          </head>
          <p xml:id="i-LHXdZszsEF6z5vChMbH43A">
            Självkostnadsprincipen innebär att kommuner inte får ta ut högre
            avgifter än vad som svarar mot kommunens kostnader för just den
            speciella verksamheten. Den innebär också att eventuella överskott
            som genereras ska stanna kvar i verksamheten. Det råder förvirring
            om huruvida allmännyttiga bostadsbolag drivs enligt självkostnadsprincipen
            eller inte. Det framstår som obegripligt att en lagstiftning hyres-
            och hyresförhandlingslagen bygger på att de allmännyttiga kommunala
            bostadsföretagen ska verka enligt självkostnadsprincipen och att
            kommunallagen samtidigt säger att de inte ska göra detta.
          </p>
          <p xml:id="i-QSp2hJzh7wRLrgrehhg2jn">
            I samband med bruksvärdets införande uttalades i förarbetena
            till proposition (prop. 1968:91) att de allmännyttiga företagen
            ska tillämpa självkostnadsprincipen, vilket innebär att hyrorna
            sätts så att de på lång sikt täcker de faktiska kostnaderna. Härigenom
            garanteras att det inte förekommer oskäliga hyror.
          </p>
          <p xml:id="i-2nh59fqZ7XiHvgdzDXZvmS">
            På den allmännyttiga sektorn används en annan förhandlingsmetod.
            Hyresläget för det allmännyttiga lägenhetsbeståndet fastställs
            med utgångspunkt i respektive bostadsföretags självkostnad. Till
            grund för hyresförhandlingarna ligger en av bostadsföretaget upprättad
            hyreskalkyl, som innehåller uppgifter om företagets självkostnader
            för kapital, underhåll och drift. På grundval av kalkylen försöker
            parterna komma överens om hur stora företagets sammanlagda kostnader
            för bostäder ska anses vara under den tid, vanligen ett år, som
            de nya hyrorna ska gälla.
          </p>
          <p xml:id="i-L474vVwe5eKj1P1Pn7PJK5">
            Många kommuner frångår på olika sätt dessa regler och använder
            bostadsbolagen till annan verksamhet. Hyresgästerna får på så
            sätt betala skatt två gånger, dels genom kommunalskatten, dels
            genom hyran.
          </p>
          <p xml:id="i-VgGXt7n98HBhzRRqpgDpuw">
            De vanligaste sätten att kringgå självkostnadsprincipen är följande.
          </p>
          <list style="ul">
            <item xml:id="i-FGWsqzc4tQ9hRQox2vEny1">
              Kommuner ålägger i ägardirektiv bolag orimliga avkastnings- och
              utdelningskrav.
            </item>
            <item xml:id="i-JEbwEVtAYPJAQ3PhpLHtuk">
              Kommuner beslutar om orimliga borgensavgifter.
            </item>
            <item xml:id="i-DrX2EcX93rDowe4EDB1D7b">
              Kommuner överlåter bostadsföretag till ett annat kommunalt bolag
              som finansierar förvärvet med räntebärande lån från kommunen.
            </item>
            <item xml:id="i-5FRcdUwt5Ttn1hSQ6kxwK6">
              Utökning av bolagets aktiekapital på felaktig grund sker i det
              uppenbara syftet att tillförsäkra kommunen en högre utdelning
              på insatt kapital.
            </item>
          </list>
          <p xml:id="i-RdJsSKweK3AwaC34uszr3H">
            Hyresförhandlingar ska inte leda till hyreshöjningar för hyresgästerna
            som kan härledas till kommunens önskemål om ekonomisk avkastning.
            Utgångspunkten för förhandlingarna ska i stället vara att nå en
            överenskommelse utifrån varje bostadsföretags självkostnader.
            Om ingenting görs är risken stor att alltfler förhandlingar kommer
            att stranda och att hyresnämnderna i större utsträckning kommer
            att belastas med hyrestvister. De kommunala bostadsbolagens roll
            på många orter kommer att ifrågasättas och därmed ifrågasätts
            hela bruksvärdessystemets legitimitet.
          </p>
          <p xml:id="i-NFYVyWqZfTV46ijLeHzBP4">
            Självkostnadsprincipen bör därför skrivas in i allbolagen som
            en princip för allmännyttiga kommunala bostadsbolag. Regeringen
            bör därför snabbt tillsätta en utredning i frågan om självkostnadsprincipen
            och återkomma till riksdagen med ett lagstiftningsförslag som
            även förhåller sig till hyreslagen och hyresförhandlingslagen.
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-3UpYxZJnWLAQnWjaNyvv1g" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-TiR17PAnsgYUhw2STt5ure" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-7h9daSjrDp7U9o6qFwDCcx" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-LUCfPFMTWMRLRvLZoaqrW9" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-Bgeqf4ML3wA1TDCBi27qEC" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-H4AmgB1r3KLTyVTD8JajEA" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-Bzi8ourtDv1owSdE34VUam" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
