<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00456">
  <teiHeader>
    <fileDesc>
      <titleStmt>
        <title>En nationell aluminiumpolitik, m. m.</title>
        <author>Paul Lestander och Jörn Svensson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En nationell aluminiumpolitik, m. m.</title>
          <idno type="rdwebb">G702456</idno>
          <rs type="number">456</rs>
          <ref type="dokument_url_text">http://data.riksdagen.se/dokument/G702456/text</ref>
          <ref type="dokument_url_html">http://data.riksdagen.se/dokument/G702456</ref>
          <ref type="dokumentstatus_url_xml">http://data.riksdagen.se/dokumentstatus/G702456</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xncfe1szgnEB2oHPgxWhmW</idno>
            <name>PAUL LESTANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7cXJyMeyS7yTPkNg4pcm4B" type="signed"/>
        <correspContext corresp="i-7cXJyMeyS7yTPkNg4pcm4B">
          <note type="signatory" corresp="i-Xncfe1szgnEB2oHPgxWhmW"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__456/mot_198384__456-001.pdf"/>
      <div type="motHeader" xml:id="i-VZeJ74yr3TFqQ8jPssUYYv">
        <div type="motTitle" xml:id="i-CW8ZUPQQijviJmULESsxZC"/>
        <div type="motSubmissionInfo" xml:id="i-CZu4qJxxVTBbexo5Bs1uUq"/>
      </div>
      <div type="motBody" xml:id="i-G7aVNSE4iGK3Xsm5nYD9uw">
        <div xml:id="i-EWPWV6sjqJHV6BJjuESnGn">
          <p xml:id="i-3Xd31tps9FWusTMo1diYgB">
            14
          </p>
          <p xml:id="i-7NHB1HWYqXvH7K9RYTZLRV">
            Motion 1983/84:456
          </p>
          <p xml:id="i-KjZSBmA65YYugpLa2DeT7P">
            Paul Lestander och Jörn Svensson En nationell aluminiumpolitik,
            m. m.
          </p>
          <p xml:id="i-JTTWcMR5PUANWCLkB8YMcb">
            Piteå kommun har lagt ned avsevärda belopp för iordningställande
            av markområde för ett aluminiumsmältverk. Samtidigt växer farhågorna
            att denna industrisatsning inte blir av. Projektet har utvecklats
            utan några inslag av nationell långsiktig planering. De avgörande
            besluten förefaller f. n. ligga hos utländska finansiärer sedan
            väl myndigheterna i vårt land sagt sitt. Aluminiumproduktion och
            -handel är en ytterst internationaliserad verksamhet. ”De sex
            stora” aluminiumbolagen har ett avgörande inflytande över produktion
            och handel med aluminium och dess råvaror. De samarbetar och delar
            ofta upp intresseområdena mellan sig, bl. a. för att tilltvinga
            sig billiga råvaror och billig energi. ”De sex storas” verksamhet
            i aluminiumbranschen är närmast att likna vid en transnationell
            planekonomi, kontrollerad av ett fåtal finansfamiljer och bolagsstyrelser.
            Fyra av de sex är amerikanska, nämligen Alcoa, Alcan, Kaiser och
            Reynolds. De övriga två är franska Pechiney och schweiziska Alusuisse.
            Det svenska Gränges Aluminium har varit nära knutet till Alcan
            och är beroende av detta och andra bolag för sin försörjning av
            aluminiumoxid. Om smältverket i Piteå blir verklighet kommer råvaran
            sannolikt att importeras från länder i tredje världen som Jamaica
            och Surinam. 1974 slöt sig de bauxitproducerande länderna i tredje
            världen och Australien samman i den gemensamma organisationen
            International Bauxit Organization — IBA. Organisationens syfte
            är att ta upp kampen för att IBA-länderna skall få ökad kontroll
            över sina råvarutillgångar, mer förädlingsindustrier och bättre
            inkomster från de råvaror som länderna exporterar. IBA kan sägas
            vara bauxitländernas motsvarighet till oljeländernas OPEC. I sammanhanget
            bör vi också komma ihåg de diskussioner som förs om en ny ekonomisk
            världsordning, som beskrivits i en FN-deklaration från 1974. Det
            faktum att världens aluminiumförsörjning kontrolleras av ett litet
            antal stora bolag och att konflikter mellan råvaruländer i tredje
            världen och industriländer ligger latent kan innebära risker för
            styrd prissättning och för att Sverige missgynnas i brist- eller
            konfliktsituationer. Dessa farhågor har uttalats av den mineralpolitiska
            utredningen (SOU 1979:40). Ur såväl nationell försörjningssynpunkt
            som av olika politiska skäl är det önskvärt att aluminium för
            svensk konsumtion tillverkas av svensk råvara. Den mineralpolitiska
            utredningen har pekat på flera olika råvarutillgångar i Sverige.
            Bland annat innehåller anrikningssanden i Aitik 9 20 aluminium,
          </p>
          <pb facs="riksdagen-motions-pdf/data/198384/mot_198384__456/mot_198384__456-002.pdf"/>
          <p xml:id="i-YPXd9hy7c4MmF4qH9VPhqJ">
            Mot. 1983/84:456 15
          </p>
          <p xml:id="i-Uh9Hat1Y6pFLfgdP6ccbd1">
            vilket skulle räcka till en aluminiumproduktion på 300000 ton
            per år. Tillverkning av aluminiumråvara i Sverige skulle ge välkomna
            arbetstillfällen och kanske minska transportkostnaderna. Om man
            i framtiden kommer att tillverka aluminium av svensk råvara kan
            det inte uteslutas att den bästa ekonomin nås om alla förädlingssteg
            läggs i anslutning till råvarukällan — kanske i Norrbottens inland.
            På sikt är det också önskvärt att metoder för aluminiumframställning
            utformas så att energiförbrukningen, miljöskadorna och kapitalkostnaderna
            minskar. Mycket tyder på att dens. k. Toth-metoden kan bli en
            sådan metod, som dessutom kan passa bra vid användning av svensk
            råvara. De osäkra finansieringsfrågorna, det internationella beroendet
            av råvara och önskvärdheten att få fram bättre processer anpassade
            till svensk råvara talar starkt för ett statligt övertagande av
            smältverksprojektet i Piteå och en snabb statlig utredning av
            hur den nationella försörjningen med aluminium och dess råvaror
            på sikt skall organiseras.
          </p>
          <p xml:id="i-TJxNmNKEfAKa2oGhKoPCge">
            Svensk produktion, förbrukning och handel med aluminiumprodukter
          </p>
          <p xml:id="i-DPJbhTi22hwcr54WQm2cLJ">
            I tabellerna nedan redovisas den svenska produktionen, tillförseln
            och nettoförbrukningen av aluminiumprodukter åren 1960-1982. Vidare
            framgår nettoförbrukningens fördelning på olika produkter under
            samma tidsperiod. Uppgifterna har hämtats från statistiska centralbyråns
            utrikeshandels- och industristatistik och från Gränges Aluminium.
          </p>
          <p xml:id="i-TnZFzsUL7oiZomASBRmRFm">
            Förbrukning av aluminium i Sverige 1960-1982. Tusen ton aluminiuminnehåll
          </p>
          <p xml:id="i-QtQyKE6TNe4A4nvRkWvMD3">
            1960 1970 1982 Produktion av obearbetad aluminium genom elektrolys
            och omsmältning 18,7 78,3 108,8 Nettoimport av obearbetad metall
            och skrot 28,0 24,2 10,3 Summa tillförsel av obearb. aluminium
            46,7 102,5 119,1 Nettoimport av halvfabrikat 5,3 1153 27,7 Summa
            svensk nettoförbrukning av aluminium! 55,4 119,6 149,8
          </p>
          <p xml:id="i-VfvNnXQiCkFDYphp3yAmkf">
            ! Summan av svensk nettoförbrukning innehåller korrigeringar
            för lagerförändringar och förbrukning av gammalt svenskt skrot.
          </p>
          <p xml:id="i-S1K7LMjckLPET3HkvtFiyC">
            Källa: Gränges Aluminium Som framgår av tabellen har den svenska
            nettoförbrukningen av aluminium ökat från ca 55,4 tusen ton år
            1960 till ca 149,8 tusen ton år 1982. Under samma period ökade
            den svenska inhemska produktionen av
          </p>
          <p xml:id="i-UZu8jN3p2TQ5Sme2xYSQPG">
            obearbetad aluminium från ca 18,7 tusen ton år 1960 till ca 108,8
            tusen ton år 1982.
          </p>
          <p xml:id="i-VUga77mZUVPA9rAudGsU31">
            Vidare sjönk nettoimporten av obearbetad aluminium från ca 28
            tusen ton till ca 10,3 tusen ton år 1982. Nettoimporten av halvfabrikat
            av aluminium
          </p>
          <pb facs="riksdagen-motions-pdf/data/198384/mot_198384__456/mot_198384__456-003.pdf"/>
          <p xml:id="i-B4JUvnXyrKTadnKwuZqmdy">
            Mot. 1983/84:456 16
          </p>
          <p xml:id="i-CQyZmESyPT1ytTaBhDpr1">
            ökade däremot med ca 22,4 tusen ton, från 5,3 tusen ton år 1960
            till 27,7 tusen ton år 1982. Värdet av importen år 1982 av obearbetad
            aluminium var ca 340 milj. kr. medan exporten uppgick till ca
            264 milj. kr. Värdet av importen av halvfabrikat och övriga varor
            av aluminium uppgick till ca 1366 milj. kr. år 1982 medan exporten
            var ca 1150 milj. kr.
          </p>
          <p xml:id="i-Tdd58yHdhonW3BBFy5GJ9q">
            Nettoförbrukningens fördelning på olika produkter 1960-1982.
            Tusen ton alumini- uminnehåll
          </p>
          <p xml:id="i-BawLbvi4mfo4WVTUqL3mn2">
            (Produkter) 1960 1970 1982 Valsprodukter 26 49 65 Pressprodukter
            4 17 IX Trådprodukter 8 21 17 Övrigt halvfabrikat 2 2 Tr Summa
            halvfabrikat 40 89 116 Gjutgods 10 16 21,3! Pulver 1 - 2,5 Aluminium
            för stålindustrin 1 4 r Summa aluminiumprodukter 12 22 25,8 Totalt
            52 111 141,8
          </p>
          <p xml:id="i-Fh82xMBVo7jfKVYjJ557HH">
            ! Uppskattningar gjorda av Gränges Aluminium. Källor: SCB:s utrikeshandels-
            och industristatistik, Gränges Aluminium.
          </p>
          <p xml:id="i-FnunkfCMWYuYBsM51g9XHf">
            Som framgår av tabellen ökade produktionen av halvfabrikat av
            aluminium från ca 40 tusen ton år 1960 till ca 116 tusen ton år
            1982. Produktionen av färdiga aluminiumprodukter ökade endast
            från ca 12 tusen ton år 1960 till ca 25,8 tusen ton år 1982. Vad
            som här anförts ger klara belägg för att tiden är mogen för att
            utforma en samlad statlig politik på aluminiumområdet. En sådan
            politik utformar inte sig själv — en underlåtenhet från samhällsorganen
            är ett accepterande av beroende i förhållande till multinationella
            privatintressen.
          </p>
          <p xml:id="i-9VLS4bynEKVNgDiwXeZbgr">
            Hemställan
          </p>
          <p xml:id="i-SchJm9FMaoCNuvHpT4Nbcx">
            Mot bakgrund av det anförda föreslås att riksdagen hos regeringen
            begär förslag till handlingsprogram på aluminiumområdet med syfte
            att trygga en nationell försörjning oberoende av multinationella
            intressen och med hänsynstagande till energi- och miljöaspekter
            och regionalpolitiska behov.
          </p>
          <p xml:id="i-BuyMYgKSy6cJAyetMCBHKg">
            Stockholm den 16 januari 1984
          </p>
          <p xml:id="i-3QiCcBrfT2dGnbm8BnWUMg">
            PAUL LESTANDER (vpk) JÖRN SVENSSON (vpk)
          </p>
          <p xml:id="i-BHhbRjaHfxSYaKWHUkr3vx">
            minab/gotab Stockholm 1984 77551
          </p>
        </div>
      </div>
    </body>
  </text>
</TEI>
