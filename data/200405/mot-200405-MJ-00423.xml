<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_423/mot_200405_MJ_423-0001.pdf"/>
      <pb facs="riksdagen-motions-pdf/data/200405/mot_200405_MJ_423/mot_200405_MJ_423-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            EG
          </p>
          <p>
            Enskild motion
          </p>
          <p>
            Motion till riksdagen 2004/05:MJ423 SO av Kenneth Johansson och
            Eskil Erlandsson (c)
          </p>
          <p>
            Utvärdering av den svenska rovdjurspolitiken
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs
          </p>
          <p>
            om behovet av att snarast påbörja en utvärdering av den svenska
            rovdjurspolitiken.
          </p>
          <p>
            Motivering
          </p>
          <p>
            Undertecknade underströk i en motion 2003/04: MJ260, behovet
            av att med hänsyn till nya fakta om vargens biologi revidera målet
            för vargstammens storlek. Bakgrunden till motionen var främst
            — den problembild och den starka oro som finns bland många som
            bor i områden med varg; - att det saknas ett tydligt mål för vargstammens
            utveckling; samt — att det efter riksdagsbeslutet tillkommit fakta
            som inte var kända när rovdjursutredningen genomfördes. Motionen
            har ännu inte behandlats av riksdagen. Ett år senare kan konstateras
            att polariseringen kring rovdjursfrågorna tyvärr tycks ha fortsatt
            att öka. Konflikterna är mest uttalade i Mellansverige — inom
            ca 1/3 av landets yta — som får bära en stor del av tyngden av
            en, vad gäller antalet rovdjur, mycket ambitiös rovdjurspolitik.
            Vargstammens tillväxt och koncentration inom begränsade områden
            och följdverkningar som vargangrepp på renar, tamkreatur och hundar
            samt försämrade möjligheter till älgjakt, fortsätter att påverka
            människors livsvillkor. Inom samma del av landet finns också en
            stark lodjursstam. Utanför renskötselområdet har lodjursstammen
            mer än fördubblats de senaste tio åren. Stammen fortsätter att
            öka, men inom delar av området har tillväxten avtagit p.g.a. minskande
            födotillgång. Inom renskötselområdet har stammen reducerats till
            följd av den skyddsjakt som medgivits i
          </p>
          <p>
            enlighet med riksdagens mål. Lodjuren orsakar skador på renar
            och får, samt har stor
          </p>
          <pb facs="riksdagen-motions-pdf/data/200405/mot_200405_MJ_423/mot_200405_MJ_423-0002.pdf"/>
          <p>
            inverkan på rådjursstammen - många jägare har fått försämrad
            jakt och i en del områden finns inte längre en jaktbar rådjursstam.
            Eftersom inventeringar 2003 tydde på att lodjursstammen i landet
            understiger beslutad miniminivå på 300 lodjursföryngringar medgav
            Naturvårdsverket ingen lojakt utanför renskötselområdet — där
            stammen är stark, medan jakt medgavs i mindre omfattning än tidigare
            inom renskötselområdet. Beslutet har väckt en våg av protester
            och brist på förståelse. Därtill har ny kunskap om lodjurets biologi
            satt fokus på frågan om beslutad miniminivå för lodjur är realistisk.
            Vid en hearing som genomfördes av Miljö- och Jordbruksutskottet
            i mars 2004 konstaterade professor Henrik Andrén att expansionen
            av lodjur i Götaland går sakta och att de täta lodjursstammarna
            i mellersta och södra Svealand sannolikt kommer att minska oavsett
            om man jagar lodjur eller ej. Anledningen är att lodjuren överbeskattar
            rådjursstammarna i området, med sviktande bytesunderlag som följd.
            Av allt att döma är det således inte möjligt att upprätthålla
            dagens lodjursstam i Svealand. Eftersom det inte är sannolikt
            att motsvarande ökning sker i Götaland blir konsekvensen att det
            kan ifrågasättas om det långsiktigt är möjligt att uppfylla de
            mål för lodjursstammen som riksdagen fastställt. Sammanfattningsvis
            kan konstateras att det med tanke på vargfrågans starka polarisering
            samt att ny biologisk kunskap erhållits inte är rimligt att vänta
            med att påbörja den av riksdagen beslutade utvärderingen av vargförekomstens
            effekter tills etappmålet om 20 vargföryngringar har uppnåtts.
            Ett annat tungt vägande skäl för att utvärdera även andra delar
            av rovdjurspolitiken är konsekvenserna av Naturvårdsverkets beslut
            att stoppa lodjursjakten utanför renskötselområdet och de frågetecken
            som idag finns om målen för lodjursförvaltningen är realistiska.
            De många oroande signalerna om en växande klyfta mellan beslutsfattare
            och människor vars vardag påverkas negativt av rovdjurens närhet
            måste också tas på stort allvar. Det kan ifrågasättas om dagens
            rovdjurspolitik, i den omfattning som utredaren Sören Ekström
            föreslog, tar hänsyn till sociala aspekter d.v.s., hur rovdjursförekomsten
            påverkar det dagliga livet för människor som bor i områden där
            stora rovdjur förekommer. Såväl biologiska fakta som många oroande
            signaler om en växande oro, frustration och misstro mot rovdjurspolitiken
            understryker behovet av att Riksdagen snarast tar initiativ till
            att utvärdera konsekvenserna av dagens rovdjurspolitik. Detta
            bör ges regeringen till
          </p>
          <p>
            känna.
          </p>
          <p>
            MOT 200405 MJ 423.doc/SO 2004-10-01
          </p>
          <pb facs="riksdagen-motions-pdf/data/200405/mot_200405_MJ_423/mot_200405_MJ_423-0003.pdf"/>
          <p>
            Stockholm den 1 oktober 2004
          </p>
          <p>
            Kenneth Johansson (c) Eskil Erlandsson (c)
          </p>
          <p>
            MOT 200405 MJ 423.doc/SO 2004-10-01
          </p>
        </div>
      </div>
    </body>
  </text>
</TEI>
