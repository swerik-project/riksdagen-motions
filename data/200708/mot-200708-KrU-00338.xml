<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KrU-00338">
  <teiHeader>
    <fileDesc>
      <titleStmt>
        <title>Forskning kring ”Kirunasvenskarna”</title>
        <author corresp="i-XcAqMe3ntVBboWUxqACfz i-UnkrZ3NAvoWXY6Krxbkudq">av Gunnar Andrén och Tobias Krantz (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskning kring ”Kirunasvenskarna”</title>
          <idno type="rdwebb">GV02Kr338</idno>
          <rs type="number">Kr338</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GV02Kr338/text</ref>
          <ref type="dokument_url_html">http://data.riksdagen.se/dokument/GV02Kr338</ref>
          <ref type="dokumentstatus_url_xml">http://data.riksdagen.se/dokumentstatus/GV02Kr338</ref>
          <ref type="doc">http://data.riksdagen.se/fil/EED79C7F-B33E-4559-AAE3-4F1BE53D9B36</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-UnkrZ3NAvoWXY6Krxbkudq</idno>
            <name>Tobias Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ct7Kv5Nu5nXj8KtYJsxQXZ" type="signed"/>
        <correspContext corresp="i-Ct7Kv5Nu5nXj8KtYJsxQXZ">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-UnkrZ3NAvoWXY6Krxbkudq"/>
        </correspContext>
        <correspAction xml:id="i-R1T52hhEQavDeMH9c53RQT" type="referral">
          <date when="2007-10-16"/>
        </correspAction>
        <correspAction xml:id="i-LfkViye5B84GfxqeCUErGL" type="dismissal">
          <date when="2007-10-16"/>
        </correspAction>
        <correspAction xml:id="i-Rixf2kRGhXF4ZuQSztsZHC" type="numbering">
          <date when="2007-10-09"/>
        </correspAction>
        <correspAction xml:id="i-4KWLMHnzkPEAAMcbcQAMvW" type="submission">
          <date when="2007-10-05"/>
        </correspAction>
        <correspAction xml:id="i-Qw6jFyxhskWww2MvXQTWUY" type="transfer">
          <date when="2007-10-04"/>
        </correspAction>
        <correspAction xml:id="i-8ZZgwKhuk1gCWYmPYdQ7zz" type="assigned"/>
        <correspContext corresp="i-8ZZgwKhuk1gCWYmPYdQ7zz">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JBRyW9kLxZ9qbbkuJTYkwg" type="motBody">
        <div xml:id="i-NCH8qr4JrWYrw165TVgEBx" type="motProposal" subtype="förslag">
          <head xml:id="i-LKkx2VLdC48fDVi5ggPv1A">
            Förslag till riksdagsbeslut
          </head>
          <list xml:id="i-Y6sb79L33ennkCd1iqTCZ9" style="ol">
            <item xml:id="i-UrsriL1fawJUtoJnUu8M9W">
              Riksdagen tillkännager för regeringen som sin mening vad som
              anförs i motionen om Kirunasvenskarna och deras okända öde i Sovjetunionen.
            </item>
            <item xml:id="i-VLkES5BfqMj4VcLr4vBo8s">
              Riksdagen tillkännager för regeringen som sin mening vad som
              anförs i motionen om behovet av granskning av vad som hände på
              Sveriges ambassad i Moskva i samband med att svenskar och deras
              anhöriga sökte hjälp under slutet av 1930-talet.
            </item>
          </list>
        </div>
        <div xml:id="i-PJV9yXhhcyvJaV1n7RnrXp" type="motContent">
          <head xml:id="i-S2mtJTxZdKkSTkbQAvuxja" type="h1">
            Motivering
          </head>
          <p xml:id="i-4LjirEJM1gUv4foyX3WNxq">
            Hur skall man se på Sovjetunionen (19171990)? Som en politisk
            parentes? Som ett oförblommerat terrorvälde? Som drömmen om det
            kommunistiska lyckoriket som försvann?
          </p>
          <p xml:id="i-CpaV7zu5NhBEwZp8Pm2B5v">
            Upptäckten av den nedskjutna DC-3:an år 1952 över Östersjön väckte
            i början på 2000-talet berättigad uppmärksamhet. Under mer än
            50 år kunde ingen berätta eller bevisa vad som var sant om vad
            som skett.
          </p>
          <p xml:id="i-NoKQztyTm6iz5MFKaMmVP4">
            Orsaken är enkel och brutal. Det kommunistiska Sovjetunionen
            var ingen möjlig samtalspartner, sanningen var omöjlig att spåra,
            sanningen skulle snarast döljas. Historieskrivningen var under
            mer än sju decennier politiskt styrd och tillrättalagd för att
            passa makthavarna i Moskva.
          </p>
          <p xml:id="i-92VtNUjbcPe3Ha7Bd3kntT">
            På samma sätt kunde diplomaten Raoul Wallenbergs öde efter försvinnandet
            i Budapest 1945 inte klarläggas förrän Sovjetstaten förintades
            av inre spänningar.
          </p>
          <p xml:id="i-5xeYHzh1YCCwicWnxZjnGY">
            Båda dessa händelser spelade på sin tid stor roll i vårt land
            för bilden av vår store granne i öster. Sveriges utrikespolitik
            påverkades. När sanningen nu, bitvis och delvis, avslöjats, avslöjar
            detta i sin tur politisk förljugenhet, diplomatiskt krypande och
            historisk desinformation.
          </p>
          <head xml:id="i-TBmbBHiyfJ7BLBegsnX9cu" type="h2">
            Kirunasvenskarnas dystra öde
          </head>
          <p xml:id="i-6VLJu3RN5wLPS7UjKxkcSa">
            Det är i det här perspektivet man skall se bristen på engagemang
            för att reda ut vad som hände vad vi vill kalla Kirunasvenskarna.
            I riksdagen har deras öde nästan aldrig berörts, med undantag
            för en interpellation (2006/07:622, besvarad av utrikesminister
            Carl Bildt den 21 juni 2007).
          </p>
          <p xml:id="i-SwfPT8NgECb3stn3W8TF48">
            DC-3:an och Raoul Wallenberg är inte de enda ouppklarade affärerna
            de till Sovjetunionen utvandrade svenskarna har också rätt att
            få en sanningsenlig beskrivning av vad som hände dem i deras nya
            hemland. Varför har så få intresserat sig för sanningen om vad
            som hände Kirunasvenskarna?
          </p>
          <p xml:id="i-HR2PCLPBo3RRJ7rg7Aes1t">
            De voro svenskar också de, om än avrättade i främmande land.
            Det är en skam på Sveriges baner, att så litet intresse genom
            åren visats deras öde. Varför har så litet forsknings- och samhällspolitiskt
            intresse visats dessa, våra medborgare? Finns det ännu okända
            skäl att dölja vad som inträffade? Har politiska partier ett sådant
            intresse? Svenska staten? Ryssland? Den svenska diplomatin?
          </p>
          <p xml:id="i-EYHY8ix6o2k2CQY4MUwkc1">
            Oavsett hur det förhåller sig är det mycket otillfredsställande
            att inte långt större forskningsintresse visats de svenskar som
            gav sig iväg för att aldrig återvända. Forum för Levande Historia
            borde vara ett forum för sådan forskning, de historiska institutionerna
            vid de svenska universiteten andra.
          </p>
          <p xml:id="i-T2Nh9zViMTtsUeiP46yFZz">
            Bristen på engagemang utgör fortsatt bakgrunden till denna motion.
            Kirunasvenskarnas öden är värda att berätta, deras tragiska öde
            gör det om möjligt än angelägnare att göra så.
          </p>
          <p xml:id="i-Yb4wrSkKwwercwse5U5MJP">
            Låt oss samtidigt påpeka att år 1944, efter att ha varit internerade
            på olika håll i Sverige men i huvudsak i Västmanland namnet Ryssvägen,
            Skinnskattebergs kommun minner ännu om vad som hände deporterades
            den 12 oktober 1944 cirka 900 ryska soldater via Gävle till dåvarande
            Sovjetunionen.
          </p>
          <p xml:id="i-SkcYgWSdLLiTNNwFpj7sh">
            Genom intensivt forskningsarbete har journalisten Hans Lundgren,
            verksam vid Upsala Nya Tidning, bland annat genom en större artikelserie
            2001 kartlagt vad som hände dessa i Sverige internerade ryska
            soldater.
          </p>
          <p xml:id="i-4pqC2NZH3jS5ToHxKpfW4T">
            Därtill kommer naturligtvis den 1946 väldokumenterade utlämningen
            till, dåvarande Sovjetunionen av 148 balter som varit i tysk krigstjänst.
          </p>
          <p xml:id="i-NhkxCFfNgqxbMkXYLXDQLg">
            Här skall dock en annan fråga som kräver både forskning och återupprättelser
            av människor, varav ett fåtal ännu lever, att beskrivas: Det som
            hände dem som begåvo sig till det påstått socialistiska lyckoriket.
          </p>
          <head xml:id="i-Fw7CZMDxktrH7U8AQ8RqC" type="h2">
            Den ideologiska bakgrunden
          </head>
          <p xml:id="i-ARwarGByGVpNyPCEDQfJjM">
            Här är platsen att börja med att beskriva den ideologiska bakgrunden
            och samtidigt vandra vidare mot den brutala verkligheten. Under
            1920- och 1930-talen reste ett betydande antal svenskar till dåvarande
            Sovjetunionen, både från Stockholm och andra orter i södra Sverige
            men framför allt från Norrbotten. De utresande har därför ofta
            kommit att benämnas Kirunasvenskarna, efter den UD-dossier som
            märktes så.
          </p>
          <p xml:id="i-3NYnnJkhh6wrtyK5JcPsn9">
            De reste i huvudsak av ideologiska skäl. Sovjetunionen framställdes
            i de kretsar där arbetskraft värvades till Sovjetunionen som ett
            socialistiskt lyckorike där socialismen skulle byggas och kommunismen
            förverkligas. Praktiskt taget alla resande var övertygade svenska
            kommunister. De fick ideologiskt stöd av dåtidens svenska kommunister.
          </p>
          <p xml:id="i-KfPoEn6wCEd5r28uKnbcTR">
            Verkligheten de mötte blev brutalt svart och blodröd. Många,
            i själva verket flertalet, kom att möta döden i Sovjetunionen,
            ytterst få kom någonsin åter till Sverige. De flesta mötte döden
            av sjukdomar och/eller dåliga levnadsförhållanden, andra dokumentationen
            är som lätt inses ofullständig mötte döden genom skenrättegångar
            och exekutioner.
          </p>
          <p xml:id="i-4Cb8sJJFNKrHgtujN5ae4j">
            För Sveriges del handlar det om ett svart hål i vår historia
            om sådana hål kan ha en färg. Denna mörka del måste nu belysas,
            praktiskt och ideologiskt. Det är enligt vår mening lämpligt att
            detta sker genom projektet Levande historia, hittills mest inriktat
            på mycket allvarliga mänskliga förbrytelser under andra världskriget,
            mindre på enskilda svenskars öden under första delen av 1900-talet.
          </p>
          <p xml:id="i-3R9wDyJQf5dm9c9g1pLvWB">
            Den tidigare journalisten på Dagens Nyheter, Kaa Eneberg, har
            gjort ett pionjärarbete genom privat forskningsarbete som 1999
            resulterade i de första mycket uppmärksammade artiklarna om svenskarnas
            tragiska öden i Sovjetunionen, och hösten 2000 i boken Tvingade
            till tystnad (Hjalmarson och Högberg, Stockholm 2000).
          </p>
          <p xml:id="i-QfqZZv3w5kyV4sMwpU3TPJ">
            Dåvarande statsrådet och chefen för Kulturdepartementet Marita
            Ulv-skog (s) lovade i sammanhanget att nu skulle tidigare ovända
            stenar i fråga om svenskarnas öden vändas. Dessvärre har de goda
            ambitionerna inte följts av konkreta åtgärder.
          </p>
          <p xml:id="i-X4bwCgWoDRTDS6Jq6ZtLtZ">
            Också Vänsterpartiet, tidigare Sveriges Kommunistiska Parti och
            däremellan Vänsterpartiet kommunisterna, lovade i högstämda ordalag
            att gräva i sin egen historia. Låt oss konstatera att den högtidliga
            retorik som hördes vid den tiden inte följts av minsta synliga
            resultat vare sig ideologiskt eller forskningsmässigt.
          </p>
          <p xml:id="i-MChaEUrKYh9YQeobyy8tHg">
            Vänsterpartiets ledning är uppenbart, nu som tidigare, i denna
            fråga totalt handlingsförlamad. När det gäller partiets tidiga
            ideologiska ogärningar föredrar partiledningen att vara totalt
            passiv inför varje tänkbar uppgörelse med partiets ryggradslösa
            historia. Likheten med strutsen som så snart fara hotar sticker
            huvudet i sanden ligger nära till hands. Förtigandet av sanningen,
            väl illustrerad genom omskrivningar av brev där både de nuvarande
            och tidigare partiordförandena i Vänsterpartiet, Lars Werner,
            Gudrun Schyman och Lars Ohly, varit inblandadena är illustrationer
            till detta. Problemen med sanningen har väl skildrats i ett tv-program
            av redaktören Jan Josefsson i programserien Uppdrag granskning
            i Sveriges Television hösten 2004.
          </p>
          <head xml:id="i-STKSD2zDenXHd1nui4km1x" type="h2">
            De avrättade och de som bara försvunnit
          </head>
          <p xml:id="i-JgnmrQb9CSyLVkbKw8M3MP">
            Journalisten Kaa Eneberg har intensivt arbetat med kartläggning
            av så många som möjligt av de avresta svenskarnas öden i Stalins
            Sovjetunionen. I boken Förnekelsens barn (2003) konstaterade hon
            att ännu har ingen svensk forskare tagit itu med detta svarta
            hål.
          </p>
          <p xml:id="i-JDB8pdRrzvDfD3MSrbTRLp">
            Jag kan bara beklaga att mitt journalistiska arbete, som väckt
            stort intresse, ännu inte lockat till professionellt forskningsarbete,
            skrev hon då.
          </p>
          <p xml:id="i-MX2FyCb4NMJTAcmxbWTe8E">
            Snart fem år senare är forskningsläget oförändrat.
          </p>
          <p xml:id="i-de1RjoBy2iMswD93GGLyY">
            Detta vetenskapliga tillkortakommande har lett till att alla
            de frågetecken om den nedtystade emigrationen som väcktes genom
            DN-artiklarna förblivit obesvarade. Vi vet i dag, sex sju år efter
            de första avslöjandena i Dagens Nyheter, inte mer om omfattningen
            av emigrationen, om antalet arkebuserade eller ens hur många svenskar
            som återvände hem än vad som redovisades då eller i Enebergs kompletterande
            böcker.
          </p>
          <p xml:id="i-7j1TbxYqWkuhLvgpXkrerz">
            Eneberg fann att 33 svenskar avrättats i 1930-talets Stalinland
            och att minst 45 fortfarande är bara försvunna. Källan är i samtliga
            de 33 klarlagda fallen den sovjetiska så kallade säkerhetstjänsten
            NKVD:s arkiv. Eneberg har genom studium av dessa tidigare hemliga
            arkiv funnit att de slutat sina dagar efter att ha anklagats för
            att vara sovjetfiender.
          </p>
          <p xml:id="i-QDB5BaSwsQxCNsjvtaG2rL">
            Det finns skäl att tro att de ovan 45 ännu försvunna svenskarna
            mött samma öde som de 33 som hittats i arkiven: De slutade i en
            massgrav med en kula i nacken, flertalet i Karelens tallbevuxna
            grusåsar åren 19371939.
          </p>
          <head xml:id="i-TLrzUB98uug2PbFyMGiAa2" type="h2">
            En historisk skandal
          </head>
          <p xml:id="i-NDQLqxNbMPEXPBhuQE941a">
            Den bristande forskningen kan komma att resultera i inte bara
            att värdefull förstahandsinformation från fåtalet ännu kvarlevande
            resenärer eller deras barn går förlorad utan också i något som
            har likheter med historisk skandal. Därför måste Enebergs hittills
            privata forskningsprojekt få omfattande vetenskapligt stöd, både
            i vårt land och inte minst i de sovjetiska arkiv som redan finns
            tillgängliga eller kan komma att öppnas.
          </p>
          <p xml:id="i-5uedNTYjpNkk8m14KpyFhm">
            En mycket angelägen forskningsuppgift är att klarlägga, om det
            är möjligt, vad som hände de svenskar eller anhöriga som under
            de aktuella åren, uppenbarligen huvudsakligen förgäves, sökte
            stöd hos Sveriges ambassad i Moskva. Förmodanden, bland annat
            av utrikesministern (21 juni 2007) att det i UD-arkiven finns
            föga att finna, kan vara riktiga. Men i så fall bör även det klarläggas.
          </p>
          <p xml:id="i-NHDxJmWtoo4Eq5coDghSHQ">
            Ty eljest ligger det nära till hands att misstänka att det kan
            finnas diplomater eller andra diplomatiska skäl som gör att det
            ännu inte anses möjligt att kartlägga vad som hände på Sveriges
            beskickning i Moskva. 2004/05 års riksmöte beslöt liksom 2005/06
            års och 2006/07 års att lämna denna hemställan utan bifall. Den
            är därför än mer angelägen:
          </p>
          <p xml:id="i-Uk3ypjMvXXRYXJGhhD7R9S">
            Ytterligare ett år har gått, fortfarande finns diplomater som
            var verksamma vid Sveriges ambassad i Moskva i början på 1940-talet
            i livet och kan tillfrågas.
          </p>
          <head xml:id="i-BtbwaANDgZbU3wKb89vymw" type="h2">
            Breddad undersökning med vetenskapligt stöd
          </head>
          <p xml:id="i-EWPE3xv1hcbjj8V6PFevhD">
            Det tycks fortfarande bara vara Kaa Eneberg som med rysk hjälp
            letar efter svenskar i den en gång så fruktade sovjetiska säkerhetstjänstens,
            NKVD, olika redovisningar.
          </p>
          <p xml:id="i-NmdTRTewHNCYGCfG7AZ4Q1">
            I sin senaste bok skriver hon att flera unga forskare har hört
            av sig och förvånats över bristen på samlad historieskrivning,
            men tydligen lagt sina egna uppsatsplaner på is tills vidare.
            Forskningen är definitivt lågprioriterad. Den historiska skandalen
            väntar bakom nästa hörn. Men inte ens tidens gång kan utplåna
            en annan tids ideologiska ogärningar.
          </p>
          <head xml:id="i-5vAu1QCbErEX7L7sKh6vWj" type="h2">
            Forskningen i våra grannländer
          </head>
          <p xml:id="i-Jjou3MvjsnxJqW73KcBzPx">
            Det är värt att notera att forskningsarbeten utgivits i våra
            grannländer. I Norge utkom 2001 journalisten Morten Jentoft med
            boken De som dro östover (Gyldendal, utgivningen bekostad delvis
            av norska UD) om norska kommunisters öden på Kolahalvön.
          </p>
          <p xml:id="i-WgWkHHnNHhvtSySVtnKCAQ">
            I Finland har åtskilliga böcker om Rysslandsfarare och deras
            öden utgivits Emigrantinstitutet i Åbo, statligt finansierat,
            bekostade 2001 utgivningen av den karelska journalisten Eila Lahti-Argutinas
            andra bok om finska terroroffer (Olimme joukko vieras vaan Vi
            var bara en skara främlingar).
          </p>
          <p xml:id="i-DTUpzFbvUfaBqhodMxx5t1">
            Dåvarande statsrådet Ulvskog talade våren 2001 i en riksdagsdebatt
            om vikten av att forskning om kommunismens historia nu kommer
            i gång även i Sverige.
          </p>
          <p xml:id="i-XE7ueUKEFJCeePAUZt389c">
            Bakgrunden torde bland annat ha varit att flera böcker av fransmannen
            Stéphane Courtoise, exempelvis Kommunismens svarta bok (svensk
            översättning Bokförlaget DN 1999 av Le livre noire du communisme,
            Paris 1997), då hade kommit ut i Sverige och väckt insikten om
            behovet av en granskning av den svenska kommunismens historia.
          </p>
          <p xml:id="i-CVjW2CDhBkxxb6XsKUkZyc">
            Vetenskapsrådet fördelade för några år sedan, 2002, bland annat
            mot bakgrund av statsrådet Ulvskogs riksdagsuttalanden drygt nio
            miljoner kronor, särskilt öronmärkta, till sju vetenskapliga treårsprojekt
            för att studera kommunistiska regimer. Men dessvärre hade bara
            några få kopplingar till Sverige, däribland medieforskaren Göran
            Leths studie om den svenska nyhetsförmedlingen i Sverige på 1930-talet,
            redovisat tillsammans med Ester Pollack under rubriken Varför
            teg den svenska pressen? i publikationen Arbetarhistoria 4:2001
            (Arbetarrörelsens arkiv).
          </p>
          <p xml:id="i-MvFja3q8diHeq9AGWGJPUB">
            I Sverige har emellertid inga grundläggande forskningsprojekt
            kommit att riktas mot Kirunasvenskarnas öden. Det är uppseendeväckande
            och i grunden mycket allvarligt. Därigenom förtigs en viktig del
            i svensk modern historia.
          </p>
          <head xml:id="i-ELZeGqJL49AaF38EdABMdT" type="h2">
            Det går långsamt
          </head>
          <p xml:id="i-StZVZngg9Twdi3SRmWGQWu">
            Den ideologiska uppgörelsen från 2001 och framåt med kommunismen
            och Stalinterrorn går trögt i Sverige. Ett exempel är hur den
            planerade minnesplaketten över Rysslandsfararna som riksdagsledamöter
            (s) från Norrbotten ville ha 2001 i Kiruna inte finns uppsatt
            ännu. Projektet är lika dött som många av de svenskar som utvandrade.
          </p>
          <p xml:id="i-HH3Da7UUsf4akvEPDUHoLn">
            Kaa Eneberg som symbol för ett eftersatt forskningsområde i vår
            tid behöver vetenskapligt stöd, tiden går fort och det är bråttom,
            bråttom. Enebergs grundläggande studier av dömda svenskars personakter
            i Ryssland har stärkt henne i övertygelsen om att renläriga kommunister
            far med osanning då de än i dag hävdar att deras försvunna partivänner
            gjort sig skyldiga till ett lagbrott i Sovjetunionen underförstått
            att dödsdomarna och avrättningarna mot dem var helt i sin ordning.
          </p>
          <p xml:id="i-XkSsiSBzBeTmR6dvLmhr5t">
            Har hon rätt eller fel? Det måste klarläggas nu!
          </p>
          <head xml:id="i-V1w1epViTSeXhxMWSGjWSB" type="h2">
            Vikten av klarläggande forskning
          </head>
          <p xml:id="i-AfWFpqbdtfHfHxgNypn3p5">
            Vänsterpartiets roll i sammanhanget är värd ett särskilt studium
            och forskningsklarlägganden. Partiet och dess föregångare har
            enligt Eneberg inte visat minsta intresse för att hjälpa till
            att belysa detta sorgliga kapitel i svensk historia. Varför? Varför
            vill eller orkar det enligt egen uppfattning så demokratiskt trovärdiga
            Vänsterpartiet inte ifrågasätta den gamla lojaliteten med centrala
            direktiv?
          </p>
          <p xml:id="i-BzbsSiN4b6nkogJhNxb4cH">
            Det intressanta är ju att tystnaden till trots har partiet hjälpt
            några partivänner, som drabbades av Stalins terror att komma tillbaka
            till Sverige, dock har det inte i något känt fall gällt utresta
            Kirunasvenskar. Liken i garderoben finns kvar.
          </p>
          <p xml:id="i-PpNC8WZDtQkVQMh4UPJhJE">
            Inom den socialdemokratiska arbetarrörelsen har det också varit
            svårt att väcka frågan om forskning om vad som hände de ideologiska
            emigranterna till Sovjetunionen. Som framgick av Anna-Lena Lodenius
            bok Tvåfrontskrig (Hjalmarson och Högberg, Stockholm 2002) är
            den fackliga rörelsens udd i dag riktad mot nynazisterna, inte
            som tidigare mot både nazister och kommunister.
          </p>
          <head xml:id="i-L91nBjyQJazQd4AwCyDCfi" type="h2">
            Svensk eftergivenhet finns den?
          </head>
          <p xml:id="i-JbqyhqKVC3pxLTDQPtvAJm">
            En intressant utrikespolitisk aspekt gäller Sveriges förhållande
            till Sovjetunionen, i dag Ryssland. Har eftergivenhet mot den
            förr så militärt mäktige grannen kommit att påverka också svensk
            historieforskning? Eneberg har antytt att anhöriga till svenskar
            i Sovjetunionen har, oftast förgäves, vädjat om hjälp hos politiker
            av olika schatteringar. Även icke-socialistiska statsråd har tillrått
            efterlevande släktingar att inte störa pågående dialog med Kreml.
            Ofta har sökandet efter den 1945 i Budapest av Sovjetarmén bortförde
            svenske diplomaten Raoul Wallenberg använts som förevändning att
            inte göra någonting.
          </p>
          <p xml:id="i-K2LUugTugcroPpsF7uyhFf">
            Det måste vara en intressant forskningsuppgift att klarlägga
            vilka återverkningar medveten eller omedveten eftergivenhet av
            helt andra skäl som påverkat Sveriges agerande.
          </p>
          <p xml:id="i-RqUE55TyZjWFknivoghBEj">
            Professor Gunnar Richardson i Skara, tidigare riksdagsledamot
            (fp), har på ett förtjänstfullt sätt tagit sig an uppgiften att
            belysa detta ifråga om svensk eftergiftspolitik gentemot Nazityskland.
            Men fanns samma attityd, och kanske under mycket längre tid, gentemot
            Stalins Sovjetunionen och därefter?
          </p>
          <p xml:id="i-77BtgcqxCZLQncHfXCzGag">
            Att diskutera ödet för svenskar, som frivilligt eller under tvång
            blivit sovjetiska medborgare, skulle kunna komplicera den diplomatiska
            diskussionen. Det resonemanget förekom ända in på 1990-talet.
            Det politiska samförståndet om att inte irritera ryssarna bestod
            mycket länge.
          </p>
          <head xml:id="i-TKNahu6UKjc2DfZjRXsBCK" type="h2">
            Grundforskningen saknas
          </head>
          <p xml:id="i-WDVbus55q1aiyooegGY3VH">
            Var finns mer material om Sverigeemigranterna till Sovjet att
            hämta?
          </p>
          <p xml:id="i-JgRmPa1454416wbqRRfDzx">
            Lars Björlin, Södertörns högskola, konstaterade häromåret att
            det saknas så kallad grundforskning att utgå från.
          </p>
          <p xml:id="i-L1LiGapD6aPr1xzuXs5mZ4">
            Ett projekt, som kan få betydelse för Sverige, är den bearbetning
            av den internationella partiorganisationen Kominterns arkiv (officiellt
            benämnt Ryska statens arkiv för social och politisk historia)
            som den amerikanske forskaren John Heynes arbetar med. Sverige
            deltar här via Riksarkivet. Av intresse för oss är de 1 300 svenskar
            som finns i dessa arkiv som aktiva i den kommunistiska rörelsen.
            Enligt Björlin är det inte endast kommunisters namn som finns
            upptecknade.
          </p>
          <head xml:id="i-3XGocfbPQkRquGTNw4utEX" type="h2">
            Mycket material i dagens Ryssland
          </head>
          <p xml:id="i-Vs9DMzu1DnCGUFRamX3kvf">
            I Ryssland trycks numera oräkneliga dokument över dömda och arkebuserade
            människor under terroråren 19371938. Under 2003 gavs bland annat
            ut en 600 sidor tjock bok om 13 000 offer enbart i Karelen där,
            det bör påpekas, också de flesta svenskarna mördades. I boken
            Pominaljnije Spiskij Karelij 19371938 (Listor över avlidna i Karelen,
            Petrozavodsk 2002) har forskaren Jurij Dmitrijev, Petrozavodsk,
            sammanställt mycket material, av mördande karaktär. Det märkliga
            är att denna forskning bekostats med offentliga medel i dagens
            Ryssland.
          </p>
          <head xml:id="i-NwvNaePsg9F89AmzzDRo3A" type="h2">
            Vår okända historia som kan bli känd
          </head>
          <p xml:id="i-LfDhx2jdrP5eMxY1hbJs8r">
            Intresset för historia, särskilt svensk historia, är större i
            vårt land än på många decennier. Forskningen har via mängder av
            populärt skrivna böcker nått en bred allmänhet. Den som vill veta,
            kan finna mycket.
          </p>
          <p xml:id="i-CpqbBA8wUJkyYB9PB5fQeN">
            Men de öden som de svenskar som av ideologiska skäl emigrerade
            på 1920- och 30-talen till Sovjetunionen gick till mötes utgör
            en del av vår okända historia. De finns inte i våra historieböcker
            dessa många hundra, kanske tusen svenska arbetare som sökte lyckan
            österut.
          </p>
          <p xml:id="i-RNbQkwGgRtQfxKTwEW9Qb3">
            Men visst finns mycket forskningsmaterial att arbeta med, inte
            minst personliga som arkivchefen Carl-Uno Hannu i Luleå gjorde
            på 1970-talet med återvända svenskar, intervjuer som stannat i
            arkiven.
          </p>
          <p xml:id="i-VijxyLuh34arTyeVTUkNkb">
            Berättelserna om dessa svenska arbetares öden i Sovjetunionen,
            skriver Kaa Eneberg, har begränsat sig till någras personliga
            vittnesbörd. Kritik av sovjetsystemet har av kommunistpartiet
            uppfattats som propagandistisk och lögnaktig.
          </p>
          <head xml:id="i-Jp3aHvNVKi7GBa8zRqR9CH" type="h2">
            Begreppet Kirunasvenskarnas ursprung
          </head>
          <p xml:id="i-NFJL3hsq86DuMRCkUAGU5r">
            Varifrån kommer begreppet Kirunasvenskarna? Svaret som ovan nämnts
            är en UD-dossier. Det är emellertid ett vilseledande samlingsbegrepp
            för den svenska arbetaremigrationen till Stalins Sovjetunionen.
            De flesta kom visserligen från Norrbotten, men en mer systematisk
            inventering än den jag själv är kapabel till skriver Eneberg skulle
            redovisa stora grupper även från andra industriområden än malmfälten.
          </p>
          <p xml:id="i-58U51jEXNgaFubjZHbyt4f">
            Många kom i själva verket från Nacka och Tumba och industrier
            där, andra från Småland. I svenska utflyttningslängder återfinns
            också större grupper från sågverksområdena kring Sundsvall som
            Njurunda och från Hallstavik norr om Norrtälje.
          </p>
          <p xml:id="i-M2eKwEPocxjwgKsTNMrFFP">
            Den historiska forskningsuppgiften är stor, källorna många, möjligheterna
            närmast obegränsade men det behövs stöd och ledning och beprövade
            vetenskapliga forskningsmetoder. Och det är bråttom, bråttom!
          </p>
        </div>
        <div xml:id="i-Es52bzqtm13z6YcQDJKP9Y" type="signatureBlock">
          <list xml:id="i-PEa7PVSxw22MNdce1roQEp">
            <item xml:id="i-T8F8PRHSKjE8KTeiJzeMHP" who="i-XcAqMe3ntVBboWUxqACfz" type="signature">
              Gunnar Andrén (fp)
            </item>
            <item xml:id="i-8y3fPu7WsQJYQfXJo8SpaW" who="i-UnkrZ3NAvoWXY6Krxbkudq" type="signature">
              Tobias Krantz (fp)
            </item>
          </list>
        </div>
      </div>
    </body>
  </text>
</TEI>
