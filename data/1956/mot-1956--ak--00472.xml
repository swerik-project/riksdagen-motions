<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--ak--00472">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__472/mot_1956__ak__472-001.pdf"/>
      <fw xml:id="i-XJWaEgYMbp6uNCecv7wfcy">
        10 Motioner i Andra kammaren, nr 472 år 1956
      </fw>
      <div xml:id="i-NahT1ddtxVA1ooK2sGA6sH" type="motHeader">
        <div xml:id="i-H3h1Zd6ADjouV9UXN2HZDR" type="motTitle"/>
        <div xml:id="i-RtNXS3XG1vhAWqz1i5Ug1N" type="motSubmissionInfo"/>
      </div>
      <div xml:id="i-5NbXP5VP1U7hL7e1upnJxQ" type="motBody">
        <div xml:id="i-FqJjpb3SXQ4CdSn7d5FEzr">
          <p xml:id="i-LeKVoEycGtayRUj7Xkd9C7">
            Nr 472
          </p>
          <p xml:id="i-3Wnca8hDksFqZY3x9XZayP">
            Av herr Carlsson i Stockholm m. fl., om utredning angående enhetliga
            bestämmelser för kommunal anskaff- ning och upphandling.
          </p>
          <p xml:id="i-QQDTCrD3Mgrc5PtjVht3MW">
            Under tioårsperioden efter krigets slut har de svenska kommunernas
            verksamhet starkt utökats. Kommunernas utgifter för både investerings-
            och konsumtionsändamål visar en ytterst kraftig expansion. Sålunda
            har t. ex. kommunernas andel av de totala bruttoinvesteringarna,
            om bostads- byggandet frånräknas, vuxit från 9,1 920 1946 till
            14,3 20 1955. Anled- ningen är naturligtvis de växande uppgifter
            kommunerna fått att fylla inom t. ex. sociala och kulturella områden,
            de ökade anspråken på gator och vägar, kommunikationsmedel och
            serviceorgan av olika slag. Härtill kommer kommunernas stora andel
            i bostadsbyggandet. Denna utveckling innebär också, att den kommunala
            anskaffningen och upphandlingen av nyttigheter av alla olika slag
            fått en allt större bety- delse för näringslivet och den ekonomiska
            utvecklingen över huvud taget. I och för sig skulle detta förhållande
            vara förtjänt av en mera ingående belysning än hittills från flera
            olika synvinklar, icke minst konjunktur- politiska. För närvarande
            vill vi emellertid stanna vid att i detta sam- manhang framhålla
            följande omständigheter. Kommunen som avnämare och kund har för
            industri, handel och hant- verk blivit av allt större vikt. I
            vårt land råder en självklar enighet om principen, att det allmänna
            — det må vara stat eller kommun — vid upphandling måste med absolut
            oväld tillse, att de företag, som kan och önskar lämna anbud,
            också får göra detta och att det anbud, som vid objektiv prövning
            visat sig förmånligast, blir antaget. Regler bl. a. för tillämpningen
            av denna princip och till skydd mot obehöriga inflytelser i sådana
            sammanhang har för den statliga upphandlingsverksamhetens del
            fastlagts i särskild lag. För kommunal upphandling finnes inga
            motsva- rande, i lag fastställda bestämmelser. Däremot förekommer
            naturligtvis i större eller mindre utsträckning inom de olika
            kommunerna av kom- munerna själva bestämda regler eller en utbildad
            praxis. Alldeles oavsett om i lag eller förordning finnes bestämmelser
            eller icke, torde således skäligheten hos rättskravet, att alla
            företag och före- tagsformer i sina affärsförbindelser med det
            allmänna skall kunna känna säkerhet för att inga obehöriga inflytelser
            eller intressen skall få göra sig gällande, allmänt erkännas.
            För tillgodoseendet av detta rättskrav har i vårt land såväl staten
            som kommunerna haft ett mycket värdefullt stöd i den utpräglade
            objektivitet och lojalitet, som traditionellt präglar kåren av
            offentliga tjänstemän. Både den statliga och den kommunala förvalt-
          </p>
          <pb facs="riksdagen-motions-pdf/data/1956/mot_1956__ak__472/mot_1956__ak__472-002.pdf"/>
          <fw xml:id="i-CkwdcBPVz2nJf1Nduufz9t">
            Motioner i Andra kammaren, nr 472 år 1956 11
          </fw>
          <p xml:id="i-2ZxMfu3dmEFYBgKGwdxPU4">
            ningen och dess utgreningar är nu avsevärt större än under trettiotalet.
            För kommunernas del sammanhänger naturligtvis ansvällningen med
            den inledningsvis berörda utvecklingen. Därvid har ett särskilt
            stort an- tal i offentlig eller halvoffentlig tjänst tidigare
            oprövade krafter under en relativt kort period inträtt i sådan
            tjänst. Andan av saklighet och objek- tivitet har säkerligen i
            allt väsentligt kunnat genomsyra även den sålunda ganska hastigt
            växande kåren av offentliga tjänstemän. Att en stark expansion
            av detta slag i och för sig kan medföra vissa risker för en god
            ordning beträffande i denna motion behandlade angelägenheter framgår
            emellertid av att undantagsvis missförhållanden framträtt. I samband
            med den kommunala upphandlingen bör också uppmärksammas, att po-
            litiskt valda förtroendemän ofta övar inflytande på besluten och
            alltså bör beakta ovan angivna rättsnorm. När det gäller den statliga
            sektorn har säkerligen de gällande, i lag fastställda bestämmelserna
            för upphandling varit av betydelse för att reducera riskerna för
            felaktigheter och orättvisor. Utan tvivel skulle det vara en styrka
            ur rättssäkerhetssynpunkt om klara och enhetliga regler även för
            den kommunala upphandlingen i vidaste mening funnes i större utsträckning
            än för närvarande är förhållandet. I och för sig ligger det nära
            till hands att tänka sig lagfästa bestämmelser i detta avseende
            även för kommunernas del. Utan föregående utredning vill vi emellertid
            icke bestämt förorda en sådan lösning. Kommunerna själva och deras
            organi- sationer, Svenska stadsförbundet och Landskommunernas
            förbund samt Landstingsförbundet, har givetvis möjligheter att
            gemensamt utarbeta normer för den kommunala upphandlingen, som
            sedan kan antagas av de olika kommunerna. En sådan framgångsväg
            kan eventuellt visa sig praktiskt lämpligare än lagstiftning.
            Å andra sidan torde en lagstiftning ge säkrare rättsgarantier,
            varför en sådan, åtminstone för att fastlägga själva huvudriktlinjerna,
            borde övervägas. Under alla förhållanden anser vi, att den expanderande
            kommunala verksamheten gör det angeläget att riksdagen tar ett
            initiativ på detta område, och föreslår därför, att riksdagen
            anhåller hos Kungl. Maj:t om tillsättande av en utredning under
            medverkan bl. a. av Svenska stads- förbundet, Landskommunernas
            förbund, Landstingsför- bundet och företrädare för näringslivets
            organisationer i syfte att klarlägga hur enhetliga och ur rättssynpunkt
            till- fredsställande bestämmelser för kommunal anskaffning och
            upphandling bäst bör åstadkommas.
          </p>
          <p xml:id="i-FnpmT2UAo5kEXkbCpXaBbG">
            Stockholm i januari 1956 C. W. Carlsson Sven Wedén Olle Dahlén
          </p>
          <p xml:id="i-BdFdenh9Ff4bvJ9WiewTXx">
            Bertil Ohlin Ture Königson
          </p>
        </div>
      </div>
    </body>
  </text>
</TEI>
