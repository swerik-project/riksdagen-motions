<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-FiU-03630">
  <teiHeader>
    <fileDesc>
      <titleStmt>
        <title>med anledning av prop. 2019/20:181 Extra ändringsbudget för 2020 - Förstärkt stöd till välfärd och företag, insatser mot smittspridning och andra åtgärder med anledning av coronaviruset </title>
        <author corresp="i-TodycJLEopZCV6uNkQANDV">av Jakob Forssmed m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3630 av Jakob Forssmed m.fl. (KD)</title>
          <idno type="rdwebb">H7023630</idno>
          <rs type="number">3630</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H7023630/text</ref>
          <ref type="dokument_url_html">http://data.riksdagen.se/dokument/H7023630</ref>
          <ref type="dokumentstatus_url_xml">http://data.riksdagen.se/dokumentstatus/H7023630</ref>
          <ref type="docx">http://data.riksdagen.se/fil/3E400A66-7C44-4945-AF7F-D1CE6115FAD8</ref>
          <ref type="pdf">http://data.riksdagen.se/fil/599B7B65-0E91-48A2-96E7-C406BF8C0E61</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-VSiy2mHN5m8fAgo9SDAGyR</idno>
            <name>Hampus Hagman</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-VZgdTqzydJEYv9HGsNNMX5"/>
        <correspContext corresp="i-VZgdTqzydJEYv9HGsNNMX5">
          <ref>Proposition 2019/20:181</ref>
        </correspContext>
        <correspAction xml:id="i-JdUpwH2C3x7cMAkQYathsp" type="signed"/>
        <correspContext corresp="i-JdUpwH2C3x7cMAkQYathsp">
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-VSiy2mHN5m8fAgo9SDAGyR"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction type="submitted" xml:id="i-UqT6bDTEFhkvmn8RNc5RBy">
          <date when="2020-06-12"/>
          <time when="15:04:11"/>
        </correspAction>
        <correspAction type="reviewed" xml:id="i-CjNbkNXqpbv8QPe8V9SU4c">
          <date when="2020-06-12"/>
          <time when="16:41:32"/>
        </correspAction>
        <correspAction type="dismissed" xml:id="i-BU8KnyjMkAZBzPijggsXFy">
          <date when="2020-06-15"/>
        </correspAction>
        <correspAction type="referred" xml:id="i-R8N9JNCow44f7ZWL2eJk7w">
          <date when="2020-06-15"/>
        </correspAction>
        <correspAction type="assigned" xml:id="i-8ZYTUzDZdwrwYz6VVQTYQb">
          <date when="2020-06-17"/>
          <time when="14:31:03"/>
        </correspAction>
        <correspContext corresp="i-8ZYTUzDZdwrwYz6VVQTYQb">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-GtMpxyxTKcA2Xv5A4ajXM5"/>
        <correspContext corresp="i-GtMpxyxTKcA2Xv5A4ajXM5">
          <ref type="uppgift">2019/20:FiU61</ref>
          <ref type="ref_dok_id">H701FiU61</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU61</ref>
          <ref type="ref_dok_titel">Extra ändringsbudget för 2020 - Förstärkt stöd till välfärd och företag, insatser mot smittspridning och andra åtgärder med anledning av coronaviruset</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3630 av Jakob Forssmed m.fl. (KD) med anledning av prop. 2019/20:181 Extra ändringsbudget för 2020 – Förstärkt stöd till välfärd och företag, insatser mot smittspridning och andra åtgärder med anledning av coronaviruset</div>
      </div>
      <div type="motBody">
        <div type="motProposal" subtype="förslag">
          <head xml:id="i-HSyK24yGqqXRiVdKNJcm2A">
            Förslag till riksdagsbeslut
          </head>
          <list style="ol">
            <item xml:id="i-RvYGX6jMfED3QWyod8aEa5">
              Riksdagen ställer sig bakom det som anförs i motionen om att
              regeringen bör utvärdera konsekvenserna av sin bedömning när det
              gäller tidsbegränsningen mars–april i omställningsstödet och tillkännager
              detta för regeringen.
            </item>
            <item xml:id="i-Aw8n4Bm7t1F7tpRcw7Hpvj">
              Riksdagen ställer sig bakom det som anförs i motionen om att
              utvärdera konsekvenserna av den gällande definitionen av nettoomsättning
              enligt 13 kap. 1 § inkomstskattelagen (1999:1229) där sådana intäkter
              som rör medlemsavgifter, gåvor och bidrag inte är inkluderade
              och tillkännager detta för regeringen.
            </item>
            <item xml:id="i-9D6ECwL2jYLqgp9PLBXgxH">
              Riksdagen ställer sig bakom det som anförs i motionen om att
              utvärdera tillämpningen av 3 § utifrån privat ägda företag vars
              huvudsakliga försäljning sker till offentliga aktörer och tillkännager
              detta för regeringen.
            </item>
            <item xml:id="i-PKyC6Nahk22JtH9QsXjXes">
              Riksdagen ställer sig bakom det som anförs i motionen om att
              utvärdera tillämpningen av beräkningsunderlaget för fasta kostnader
              och tillkännager detta för regeringen.
            </item>
            <item xml:id="i-3TP1E8uEVWfxrLjjuwAL7D">
              Riksdagen ställer sig bakom det som anförs i motionen om att
              utvärdera konsekvenserna av den föreslagna jämförelseperioden
              mars–april 2019 vid beslut om omställningsstöd och tillkännager
              detta för regeringen.
            </item>
            <item xml:id="i-LEUzzD1qKLrsDUhpCMMzdT">
              Riksdagen ställer sig bakom det som anförs i motionen om att
              utvärdera kravnivån på underlag vid bedömning om en försäkring
              för ekonomiskt bortfall ska innebära en avräkning från omställningsstödet
              och tillkännager detta för regeringen.
            </item>
            <item xml:id="i-CukgzuqCdoFPc3YRTJ6QJz">
              Riksdagen ställer sig bakom det som anförs i motionen om att
              utvärdera konsekvenserna av att ideella föreningar och trossamfund
              hanteras som enskilda föreningar och inte som en koncern och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-aCYsjiCEJp3vPuzVwWRoE">
            Motivering
          </head>
          <p xml:id="i-Ge2KNfRNsRgBxphNStVASa">
            Följdmotionsrätten gällande ändringsbudgetar är starkt begränsad
            i praxis. Det gör att Kristdemokraternas yrkanden i denna följdmotion
            inte omfattar hela motionens inten­tioner. Texten redogör för
            Kristdemokraternas syn på åtgärderna i propositionen.
          </p>
          <head type="h2" xml:id="i-4kQBs2ni9r9LrbdJzDUxgU">
            En förlängning av omställningsstödet bör ske
          </head>
          <p xml:id="i-BCskA4M9hzErQd8THvfDQT">
            Regeringen föreslår i propositionen att omställningsstödet bara
            ska gälla för månaderna mars–april 2020. Kristdemokraterna anser
            att det är en väl snäv tidsram och riskerar att missa månader
            av kraftiga omsättningsfall, vilket kan öka risken för att företag
            behöver vidta kostnadsbesparande åtgärder i form av extra uppsägningar
            och en ökad risk för konkurs.
          </p>
          <p xml:id="i-Cgqo26vLzwBcbyxbxALjyB">
            Detta stöds av flera remissinstanser, såsom Stockholms Handelskammare,
            Företag­arna, Småföretagarnas Riksförbund, Länsstyrelsen i Västra
            Götaland, Sparbankernas Riksförbund, Region Norrbotten, Region
            Stockholm, Statens kulturråd, Tillväxtverket och Svenskt Näringsliv.
          </p>
          <p xml:id="i-4zjRD4QtG4qYaiDApABfab">
            Kristdemokraterna presenterade tidigare i år en egen modell för
            omsättningsstöd. I den föreslog vi att stödet skulle gälla under
            tre månader, eftersom vår bedömning är att detta bättre fångar
            upp de månader som myndigheternas restriktioner dämpat och kom­mer
            att dämpa efterfrågan i det breda näringslivet. Sverige är också
            beroende av omvärl­den, och det faktum att många länder drabbats
            av pandemin senare än Sverige, och där­med vidtagit motåtgärder
            senare, ger även senare effekter på svensk ekonomi.
          </p>
          <p xml:id="i-GJqTFAdsr2EmSkqGrg9cCQ">
            Regeringen gör med sin avgränsning också en annan bedömning än
            grannländerna Norge och Danmark som valde tre månader och där
            dessutom Danmark valt att förlänga med ytterligare en månad, något
            som regeringen också noterar i propositionen. Även fast Danmarks
            och Norges strategi gällande corona varit mer restriktiv så har
            de eko­nomiska indikatorerna hittills inte gett stöd för att Sverige
            klarat sig väsentligt bättre. Exempelvis har regeringen visat
            i sina ekonomiska presentationer att korttransaktion­erna minskat
            lika mycket i Sverige som i Norge. Sveriges mjukare linje med
            färre hårda restriktioner och mer rekommendationer har ändå inneburit
            stora ekonomiska bortfall, och i en sammanflätad ekonomisk värld
            har också andra länders restriktioner påtagliga effekter på svenska
            företag.
          </p>
          <p xml:id="i-VVxaV8yjwyYtvQT64BPcKq">
            Med en längre period kan det å ena sidan vara så att färre företag
            kvalificerar sig, medan det å andra sidan för vissa branscher
            – som fortfarande inte sett någon större återhämtning – kan innebära
            ett avgörande stöd.
          </p>
          <p xml:id="i-8RJ7vQFYfAYUksxBn29CC3">
            Kristdemokraterna anser därför att regeringen bör utvärdera sin
            bedömning att stödperioden ska vara två månader, mars–april. Regeringen
            bör också snarast lämna besked om att stödet förlängs en–två månader,
            utifrån behoven av att kunna stödja branscher och företag som
            även efter april månad sett stora omsättningstapp.
          </p>
          <head type="h2" xml:id="i-Pt4TGJED2s1hPR9aku8wCf">
            Omställningsstödet behöver anpassas för civilsamhället
          </head>
          <p xml:id="i-56GRg7Co8MXFZaoy9zHGkk">
            Efter kritik mot kravet på F-skatt har regeringen valt att göra
            ett särskilt undantag från just det kravet för ideella föreningar,
            stiftelser och trossamfund. Kristdemokraterna välkomnar denna
            förändring som möjliggör för delar av civilsamhället att kvalificera
            sig för stöd. Men begränsningarna i stödet gör fortfarande att
            det inte är lämpat för dessa organisationer.
          </p>
          <p xml:id="i-7CQ7Cit3G173oVhnXtoEPr">
            För det första omfattas bara sådan nettoomsättning som utgör
            näringsverksamhet enligt 13 kap. 1 § inkomstskattelagen (1999:1229).
            Sådan nettoomsättning rör försäljning av varor och tjänster, vilket
            för organisationerna innebär exempelvis kafé- och restaurang­verksamhet,
            secondhandförsäljning, deltagaravgifter och reklam- och sponsorintäkter.
          </p>
          <p xml:id="i-68tBZ7QyYX5FK6nRo1pYJY">
            Men civilsamhällets organisationer har även andra viktiga intäktsströmmar
            i form av t.ex. medlemsavgifter, gåvor och bidrag, men även kapitalinkomster.
            Dessa intäkter omfattas dock inte av propositionen och exkluderar
            därmed sådan omsättning som är central för verksamheten. Just
            insamlingsverksamhet i samband med olika typer av samlingar är
            typexempel på sådant som spelar stor roll för många organisationer,
            men som inte varit möjligt under pandemin.
          </p>
          <p xml:id="i-EVcU5X17SFuk1y99x2eSzW">
            För det andra gäller omställningsstödet bara för omsättningstapp
            som skett månader­na mars–april 2020. Den avgränsningen kan verka
            logisk i viss mån eftersom restriktio­nerna för att hantera coronakrisen
            hade sitt epicentrum under dessa två månader, dock med effekter
            som fortsatt under efterföljande månader och därmed bör inkluderas.
            Det uppstår dock ett påtagligt problem för civilsamhället där
            årscyklerna i intäkter ofta är tydliga, med sommarmånaderna som
            utgör en mycket viktig del av verksamhetens om­sättning. Enligt
            ett yttrande från Famna, Forum, Giva Sverige, KFO och Idea gör
            den avgränsningen att sådan omsättning som rör inställda sommaraktiviteter
            – som läger för barn och unga – inte syns i räkenskaperna för
            den period som regeringen föreslår att stödet ska gälla. I stället
            kommer omsättningstappet senare när verksamheter – till följd
            av restriktionerna från myndigheterna – ställs in och medlems-
            och deltagaravgifter måste betalas tillbaka.
          </p>
          <p xml:id="i-7pSEPMYzv3EAJVd1oTtzZh">
            Dessa effekter visar att ett särskilt riktat omställningsstöd
            för civilsamhällets orga­nisationer bör införas av regeringen.
            Men i avvaktan på ett sådant, och för att det bråd­skar, anser
            vi också att regeringen bör föreslå förändringar i nuvarande omställningsstöd
            så att det kommer civilsamhället till del på ett rimligt sätt.
          </p>
          <p xml:id="i-RrTFSvH4feaqLk8NbLrKqi">
            Vi anser därför att omställningsstödet för ideella föreningar,
            stiftelser och trossam­fund bör förlängas så att nettoomsättning
            fram till sista juni kan vara föremål för stöd.
          </p>
          <p xml:id="i-TMobMFKK7CVf9eJYcajeRe">
            Vi anser också att det bör göras ett undantag för ideella föreningar,
            stiftelser och trossamfund när det gäller definitionen av nettoomsättning
            enligt 13 kap. 1 § inkomst­skattelagen (1999:1229) och att sådana
            intäkter som rör medlemsavgifter, gåvor och bidrag bör inkluderas.
            Regeringen bör återkomma snarast till riksdagen med lagförslag
            som tillgodoser detta och utvärdera konsekvenserna av den föreslagna
            lagstiftningen i denna del.
          </p>
          <head type="h2" xml:id="i-TNJB2Pq12moEjnQu2bb6zP">
            Det måste tydliggöras att privata vårdföretag kan få del av stödet
          </head>
          <p xml:id="i-7FoDes8dv5LAhngXEYZ9Ze">
            På s. 31 i propositionen står det: ”Avgörande i detta sammanhang
            för bedömningen av om det är fråga om affärsverksamhet är att
            den inte huvudsakligen finansieras av anslags- eller skattemedel.
            Om verksamheten huvudsakligen finansieras av anslags- eller skattemedel
            ska den inte anses utgöra affärsverksamhet och därmed inte kunna
            få stöd. Ledning för vad som avses med huvudsakligen kan tas från
            den innebörd som detta begrepp har inom skattelagstiftningen,
            dvs. ca 75 procent. Bedömningen bör ske med utgångspunkt i det
            räkenskapsår som avslutades närmast före den 1 januari 2020.”
          </p>
          <p xml:id="i-AnSJdsXKbqr9pLc9zDSbV7">
            Av propositionen framgår å ena sidan att företag som finansieras
            genom allmänna medel inte ska kunna erhålla en statlig subvention
            – omställningsstöd i det här fallet. Därefter följer en uppräkning:
            Offentliga verksamheter och rättssubjekt som stat, kommun eller
            kommunförbund har bestämmande inflytande över ska inte kunna få
            stöd. Dessa undantag från möjlighet till stöd är rimliga.
          </p>
          <p xml:id="i-9e6yizoTtM62jNazd63PZn">
            Men så återkommer regeringen mot slutet av stycket och skriver
            att ledning för vad som ska avses med huvudsaklig finansiering
            ska vara minst 75 procent. Detta stycke kan uppfattas innebära
            att om ett privat företags försäljning sker med mer än tre fjärdedelar
            till kommuner eller statlig myndighet så kan detta företag inte
            erhålla omställningsstöd. Denna problematik riskerar också att
            gälla idéburna aktörer som har avtal med kommun­er och regioner.
          </p>
          <p xml:id="i-DBMJvESYTeWw7731aZoEN4">
            Kristdemokraterna är av uppfattningen att stöd ska kunna ges
            även till privatägda företag vars försäljning till mer än tre
            fjärdedelar sker till offentliga aktörer. Att sådana företag inte
            utesluts bör klargöras i lagstiftningen.
          </p>
          <p xml:id="i-ShJ36K7W6bSw86CzD1ZXtN">
            En bransch som Kristdemokraterna bedömer särskilt skulle drabbas
            om tolkningen av lagstiftningen blir att företag med mer än 75
            procents försäljning inte ska kunna få omställningsstöd är vårdbranschen
            – företag som levererar olika vårdtjänster till kom­muner och
            regioner och vars omsättning till långt mer än 75 procent handlar
            om för­säljning till det allmänna.
          </p>
          <p xml:id="i-NWov6xicnMYmi6xidzkMiR">
            Med anledning av ovanstående anser Kristdemokraterna att det
            bör tydliggöras att privat ägda företag omfattas av omställningsstödet
            oavsett verksamhetsinriktning och därmed att även privat och idéburen
            verksamhet som finansieras av allmänna medel, såsom vård- och
            omsorgsföretag, ska omfattas fullt ut av stödet. Regeringen bör
            därför utvärdera konsekvenserna av den föreslagna lagstiftningen
            i denna del.
          </p>
          <head type="h2" xml:id="i-DDNKzYZiPS39DyiS7dDWHH">
            Jämförelseperiod bör göras flexibel i vissa fall
          </head>
          <p xml:id="i-UuxHVZuvCjfZwBqX2hupZk">
            I propositionen föreslås att omställningsstöd införs för månaderna
            mars och april 2020. Kristdemokraterna stöder förslaget men vill
            även se en förlängning av stödet, vilket också framgår av denna
            motion.
          </p>
          <p xml:id="i-3GqzZCXhs9ddsnJ7goTcy5">
            Däremot anser Kristdemokraterna att jämförelseperioden som regeringen
            anger alltid ska vara mars och april 2019 kan vara problematisk
            av en rad orsaker. Företaget i fråga kan vara nystartat, vilket
            innebär att omsättningen i mars och april 2019 var låg. Det kan
            också röra sig om extraordinära händelser som ombyggnad eller
            att stora intäkt­er bokförts under närliggande månader och därmed
            ger en missvisande omsättning för mars och april 2019. Slutligen
            finns det framför allt många företag inom besöksnäringen som har
            en intjäningsperiod som inte harmonierar väl med regeringens modell,
            men som drabbas hårt av krisen.
          </p>
          <p xml:id="i-4fWvt6oAhCZDiLmUwoYHq9">
            Kristdemokraterna anser att Skatteverket bör ges möjlighet att
            tillåta en annan jämförelseperiod om myndigheten anser att ett
            företag kan styrka att mars och april 2019 inte är en representativ
            jämförelseperiod för företaget. Regeringen bör därför utvärdera
            konsekvenserna av den föreslagna lagstiftningen i denna del.
          </p>
          <head type="h2" xml:id="i-998uEarSLkTXcL9ouKA4z9">
            Klargör vissa fasta kostnader
          </head>
          <p xml:id="i-JHa6zhLmYXFueMxixkuDB">
            Inom företagssektorn är det vanligt att låta andra företag sköta
            vissa löpande uppgifter för att få till stånd en mer effektiv
            företagsorganisation. Det kan röra sig om ekonomi­administration
            och it-tjänster.
          </p>
          <p xml:id="i-PS5GtV176AVDjB2KwqSGB9">
            För ett företag som lagt ut dessa tjänster kan det totalt röra
            sig om relativt stora belopp. Även om försäljningen minskar är
            detta kostnader som måste fortlöpa för att upprätthålla företagets
            grundläggande verksamhet.
          </p>
          <p xml:id="i-WqthYx8wu5eEogKigFiveC">
            Enligt propositionen ska fasta kostnader definieras närmare i
            kommande förordning. Kristdemokraterna anser dock att riksdagen
            bör klarlägga att fasta kostnader som upp­handlad bokföring, administration
            och it-service bör kunna komma i fråga som underlag vid beräkning
            av omställningsstöd. Regeringen bör därför utvärdera konsekvenserna
            av den föreslagna lagstiftningen i denna del.
          </p>
          <head type="h2" xml:id="i-XUX3gxoKDhauY4oQ3auJ2b">
            Avräkning vid försäkringsersättning
          </head>
          <p xml:id="i-Ax283MHe45HhGQqigdxfbU">
            I propositionen anges att försäkringsersättning som företag erhåller
            för minskad omsätt­ning i samband med covid-19 ska avräknas från
            omställningsstöd. Kristdemokraterna instämmer i den principen.
          </p>
          <p xml:id="i-CHqvrjqW9sApy141mKjtiC">
            Dock är den typen av försäkringslösningar ovanlig och sannolikt
            har få företag erhållit eller kommer att erhålla försäkringsersättning
            för omsättningsminskning som härrör till effekterna av covid-19.
            I regeringens proposition är det oklart hur omfattande underlag
            som krävs i ett företags ansökan om omställningsstöd för att det
            ska anses klarlagt att försäkringsstöd inte kommer att erhållas.
          </p>
          <p xml:id="i-UTodtsSoiF3brwF8Q2srgc">
            Kristdemokraterna anser att det bör räcka med att ett företag
            intygar att man utrett möjligheterna till försäkringsersättning
            genom kontakt med sitt försäkringsbolag. Det vore orimligt att
            kräva att försäkringsersättningar utreds i botten eftersom det
            skulle handla om rättsliga processer som förmodligen inte skulle
            vara avslutade till den 31 augusti 2020 då ansökan om omställningsstöd
            ska vara inlämnad. Regeringen bör därför utvärdera konsekvenserna
            av den föreslagna lagstiftningen i denna del.
          </p>
          <head type="h2" xml:id="i-12E2U9t6mi81SW7yrooUzo">
            Möjlighet för ideella organisationer att söka omställningsstödet
            som koncern
          </head>
          <p xml:id="i-7gNKXBdX5nVE97P9W4yqKo">
            Regeringen skriver under 5.4 att varje enskild juridisk person
            i en koncern ska hanteras som en individuell stödmottagare. Under
            5 § skriver regeringen också att ”om flera före­tag som vid tidpunkten
            för ansökan ingår i en koncern av sådant slag som anges i 1 kap.
            4 § årsredovisningslagen (1995:1554) ska ansöka om omställningsstöd,
            ska ansökning­arna ges in samtidigt”. Vi tolkar detta som att
            varje ideell förening och trossamfund måste skicka in en egen
            ansökan om stöd. Men ideella föreningar och trossamfund har ofta
            väldigt många lokala föreningar, som har begränsade möjligheter
            att administrera en ansökan.
          </p>
          <p xml:id="i-2Lcn7bqyFqriZCLfPf229W">
            Det är av största vikt att ideella föreningar och trossamfund
            som omfattar flera juridis­ka personer kan söka omställningsstödet
            som en enhet för att stödet ska få någon verklig effekt för ideella
            organisationer. Annars riskerar många – var och en för sig – att
            inte nå upp till 250 000 kronor i omsättning. Det bör därför finnas
            ett undantag för ideella organi­sationer så att det går att söka
            som ”koncern”.
          </p>
          <p xml:id="i-T7YDsvjx6AdRJ2S3zHrvwA">
            Kristdemokraterna anser därför att det bör införas en särskild
            bestämmelse, eller regleras i kommande förordning, att ideella
            föreningar och trossamfund som omfattar flera juridiska personer
            ska ha möjlighet att betraktas som en koncern när de tillhör en
            riksorganisation. Regeringen bör därför utvärdera konsekvenserna
            av den föreslagna lagstiftningen i denna del.
          </p>
        </div>
        <div type="motSignatures">
          <list>
            <item xml:id="i-UTXzcE3qSdZEYmobwVR2dn">
              Jakob Forssmed (KD)
            </item>
            <item xml:id="i-K7q7Lf28qM3wANakJZWAjo">
              Sofia Damm (KD)
            </item>
            <item xml:id="i-CqNkBBeZyehEqYKJsr4sCs">
              Hans Eklind (KD)
            </item>
            <item xml:id="i-LiJzmbd8P4Fo9k57jLn7dJ">
              Hampus Hagman (KD)
            </item>
            <item xml:id="i-kenn3Dnzw4vaD6TYKhhfP">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
