<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-MJU-01651">
  <teiHeader>
    <fileDesc>
      <titleStmt>
        <title>Pantsystem ett modernt verktyg</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1651 av Jan Lindholm (MP)</title>
          <idno type="rdwebb">H2021651</idno>
          <rs type="number">1651</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H2021651/text</ref>
          <ref type="dokument_url_html">http://data.riksdagen.se/dokument/H2021651</ref>
          <ref type="dokumentstatus_url_xml">http://data.riksdagen.se/dokumentstatus/H2021651</ref>
          <ref type="docx">http://data.riksdagen.se/fil/A7BE9910-AC7C-4833-95F0-17EB9A19241A</ref>
          <ref type="pdf">http://data.riksdagen.se/fil/14F14D73-B1F8-434D-B899-733179F930CC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6oAPS1QYEQRnexVNZEJmrx" type="signed"/>
        <correspContext corresp="i-6oAPS1QYEQRnexVNZEJmrx">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-58WQpmih82qXmVykumdUNw" type="submitted">
          <date when="2014-11-07"/>
          <time when="15:59:44"/>
        </correspAction>
        <correspAction xml:id="i-KH7j2JM5jYpujAzR5ftsgR" type="referred">
          <date when="2014-11-12"/>
        </correspAction>
        <correspAction xml:id="i-SW8XLz2Nx7dBeEwAhvkscr" type="assigned">
          <date when="2016-04-27"/>
          <time when="13:58:09"/>
        </correspAction>
        <correspContext corresp="i-SW8XLz2Nx7dBeEwAhvkscr">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-Tb6BwEimBupkFRcezSh9Cv" type="behandlas_i"/>
        <correspContext corresp="i-Tb6BwEimBupkFRcezSh9Cv">
          <ref type="uppgift">2014/15:MJU8</ref>
          <ref type="ref_dok_id">H201MJU8</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU8</ref>
          <ref type="ref_dok_titel">Avfall och kretslopp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:1651 av Jan Lindholm (MP) Pantsystem
          ett modernt verktyg
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-G2iVfnCNUq8tBLwVC8AsuW">
            Förslag till riksdagsbeslut
          </head>
          <list style="ol">
            <item xml:id="i-GUYKjzNLoz9i6Btx6Syxh3">
              Riksdagen tillkännager för regeringen som sin mening vad som
              anförs i motionen om att sluta kretsloppet för ändliga råvaror.
            </item>
            <item xml:id="i-EYusHdEqZucXR9A3azDHty">
              Riksdagen tillkännager för regeringen som sin mening vad som
              anförs i motionen om behovet av att utveckla pantsystem som ett
              verktyg för medborgarna i det hållbara samhället.
            </item>
          </list>
        </div>
        <div type="motContent">
          <head xml:id="i-7nUkpYLccMYkZUSdeCvffv" type="h1">
            Bakgrund
          </head>
          <p xml:id="i-4XWk39VZkH69rE3MRmWZ2B">
            Trots en långvarig lågkonjunktur och det faktum att många bedömare
            anser att en uppgång av konjunkturen inte är nära förestående
            så förbrukas stora mängder ändliga råvaror. Priset på råvarorna
            varierar kortsiktigt i första hand på grund av förändringar av
            efterfrågetrycket. Ingen vill bli sittande med stora lager.
          </p>
          <p xml:id="i-CFzEqoftfkqnfk5XmQatuv">
            Långsiktigt syns dock en tydlig trend av stigande råvarupriser,
            och särskilt tydligt är detta när det gäller så kallade ändliga
            råvaror som mineraler och olja. När den här motionen skrivs så
            har visserligen råoljepriset dykt ner under 90 dollar per fat
            vilket är mycket lågt i ett tioårigt perspektiv. Även priserna
            på järnmalm och koppar har rasat på senare år. Inget talar dock
            för något annat än att den nuvarande lågprisnivån är något annat
            än en konsekvens av en långvarig global lågkonjunktur som nu även
            påverkar Kina.
          </p>
          <p xml:id="i-SGPqDmBoDrenJW1kvuUhx">
            Liksom konjunkturförändringar så skapar nya tekniska lösningar
            hack i priskurvorna, i hur vi värderar olika tillgångar men även
            i förbrukningstakten. Men att människan plockat de lägst hängande
            frukterna först och att vi med teknikens hjälp lär oss att även
            plocka allt mer svårplockade frukter över tid råder det ingen
            tvekan om. Allt mer utspädda eller ”fattiga” råvarukällor blir
            på så vis möjliga att exploatera.
          </p>
          <p xml:id="i-5Grr6boUSVv38Tr9HnRDWv">
            När en ständigt växande befolkning kräver allt mer av ändliga
            råvaror per capita för att upprätthålla en ständigt mer krävande
            nivå av välfärd så är risken stor att oönskade bieffekter exempelvis
            i form av föroreningar också växer. I den verkligheten blir det
            för vart år som går än viktigare att så lite som möjligt av de
            råvaror som vi brukar i vårt samhälle försvinner och hamnar utanför
            materialflödeskontroll. Det kan låta tråkigt men vi måste i allt
            större utsträckning återanvända, återbruka och återvinna. Det
            vi inte lyckas fånga upp och återcirkulera i samhället försvinner
            inte. En av fysikens grundlagar brukar populärt och förenklat
            formuleras sålunda: allting sprider sig och ingenting försvinner.
          </p>
          <p xml:id="i-Hw3G5T4iAaSfAiT6kqJ4qM">
            Det vi tappar från vår hantering samlas med tiden huvudsakligen
            upp i världshaven där det bildar enorma sopberg. Sopansamlingar
            stora som kontinenter flyter idag omkring i världshaven. I ett
            väldigt långt tidsperspektiv kan man hävda att mycket av det vi
            tappar kontrollen över sedimenterar och bildar nya mineraler.
            Men ekosystemen är dock så effektiva att mycket av det vi tappar
            först recirkulerar och anrikas i växt- och djurriken i många steg
            och på vägen hamnar en del av det på våra tallrikar ibland med
            svåra hälsokonsekvenser.
          </p>
          <p xml:id="i-Mu1sn7XP3tttszWSbChvrU">
            Eftersom våra borttappade sopor innehåller tungmetaller och giftiga
            svårnedbrytbara kemikalier förgiftar vi vår egen mat genom att
            vara slarviga med återvinning och återbruk. Det är bara genom
            sedimentation som det ekologiska kretsloppet bryts, men vi älskar
            ju att muddra och gräva och då virvlar välfärdsparadoxens gifter
            upp i matlådan igen.
          </p>
          <p xml:id="i-ATP4rkt1hVWaPi37goBuqQ">
            Det enda kända effektiva systemet för att nå närmast total återcirkulation
            på material är att sätta ett tillräckligt stort värde på materialet.
            Skrotningspremier är ett exempel, pant ett annat.
          </p>
          <head xml:id="i-KxosYcQqE1oEgYX9mC5ny7" type="h1">
            Villkor för välfärdssamhället
          </head>
          <p xml:id="i-BmsCSjJqQmn8tBiGbGvfWu">
            Vi blev under 2011 fler än 7 miljarder människor på jorden och
            vi blir ständigt fler. I debatten kan man fånga upp många olika
            prognoser för framtiden och en är att antalet människor på jorden
            troligen ska plana ut på 9 miljarder eftersom ökad välfärd beräknas
            ge lägre födelsetal. Under våren 2013 släpptes beräkningar på
            befolkningsutvecklingen som snarare tyder på en utplaning på nivån
            11 miljarder människor. Samtidigt finns det kalkyler på hur många
            människor jorden långsiktigt kan försörja med den levnadsstandard
            och konsumtion som vi har inom EU, och då hamnar man på intervallet
            0,8–1,5 miljarder människor. Dessa typer av prognoser kan självklart
            alltid ifrågasättas, men säger ändå en del om villkoren för människan
            och vår livsstil här på jorden. Framförallt säger det en del om
            vårt förhållningssätt till ändliga resurser.
          </p>
          <p xml:id="i-LnfBEguH7J22bMLX9v2RcK">
            Som påpekats i bakgrundsbeskrivningen så finns det ett samband
            mellan industrisamhällets framväxt, teknikens utveckling, befolkningsökningen,
            ökad välfärd m.m. och efterfrågan på ändliga råvaror liksom priset
            för dessa.
          </p>
          <p xml:id="i-8EmTQ5Rkjpiget14RWRcsk">
            Även livsmedelsförsörjningen är ansträngd. Haven är i stort sett
            utfiskade och 80 procent av alla bestånd anses hotade. Torsken
            som var billig mat på 1960-talet är idag en exklusiv fisk för
            dem med god köpkraft. Kampen mellan Kina, Japan, Taiwan och Filippinerna
            om fiskerättigheter i Kinesiska sjön är ett exempel på vad bristen
            på proteiner kan leda till. Så här kan man naturligtvis fortsätta
            att med flera exempel beskriva resursknapphet om man vill. Verkligheten
            skulle dock även kunna beskrivas som överuttag eller som överbefolkning.
          </p>
          <head xml:id="i-91TxMH7AkcNquASYKmGUZE" type="h1">
            Civilisation på marginalen
          </head>
          <p xml:id="i-A3dZRVHGg8Em9JXGNRDTLq">
            Det råder ingen tvekan om att mänskligheten lever över sina tillgångar.
            Det gäller inte bara för enskilda nationer utan för hela planeten.
            Vi har varit duktiga på att tänja ut den marginal vi lever på
            men vi måste bli än skickligare mycket snart. Förgiftningen av
            vår miljö handlar väldigt mycket om dåliga och oekonomiska system.
            Marknadsekonomin tar inte in de långsiktiga kostnaderna i kalkylen,
            och därför får skattebetalarna stå för notan när exempelvis bankerna
            krisar. Att lagstifta om slutna kretslopp för ändliga resurser
            skulle vara ett sätt att korrigera marknadsekonomins ofullkomlighet
            åtminstone på en punkt.
          </p>
          <p xml:id="i-NA2a4wJfxpTYXhavmM9EFs">
            Att sluta kretslopp kräver goda styrmedel. Premier, skatter,
            avgifter och panter kan här komplettera den prissättning som marknadens
            kortsiktiga och ofullständiga prismekanism utgör. Samhället har
            medel att både öka kostnaden för att ianspråkta ny råvara och
            premiera återanvändning, återbruk och återvinning som alternativ
            till ny råvara. Begreppet ”marknadsmisslyckande” har börjat användas
            bland annat för att beskriva marknadens oförmåga att prissätta
            i första hand produkters verkliga kostnader och den skuld som
            därmed uppstår utan att det finns någon utpekad betalningsansvarig.
            Detsamma gäller egentligen även vid konsumtion av tjänster även
            om få idag inser det.
          </p>
          <p xml:id="i-JuibK1yXJBuFRJKjz9r2x2">
            I den här motionen slår jag fast att en ambition måste vara att
            så långt möjligt sluta kretsloppet för ändliga råvaror. Sverige
            bör gå före men samtidigt driva frågan i Norden, I EU och i FN.
            Motiven kan vara många. Global rättvisa och till och med fred
            på jorden kan kopplas till hur vi förvaltar de ändliga råvarorna.
            Som ett konkret verktyg i arbetet att sluta kretsloppen behandlar
            motionen avslutningsvis möjligheten med utvecklade pantsystem.
          </p>
          <head xml:id="i-F6GFv5Gx7DFQPMvRetcr6n" type="h1">
            Pantsystem
          </head>
          <p xml:id="i-VoUcMY4828uQD7QPc37QcY">
            Pant känner vi alla till som ett system för öl- och läskburkar
            samt för några andra dryckesförpackningar. Vi som är äldre kommer
            kanske ihåg Systembolagets pantsystem för sina glasflaskor.
          </p>
          <p xml:id="i-LVz6WFwqqQSNkbT6pskNGo">
            Pantsystem kan bidra till att minska råvarubehovet, materialsvinnet,
            nedskräpningen och miljöförstöringen. På rätt område och med rätt
            teknik kan pantsystem även bidra till att sänka energiförbrukningen,
            minska belastningen på ekosystemen och i slutändan kostnaden för
            konsumenten. Panten utgör ju ingen kostnad för konsumenten om
            hen inte är tvungen att låna till panten, då blir ju räntan för
            pantlånet en kostnad. Genom pantsystem kan hen skapa morötter
            till förvaltning av material för att så långt möjligt sluta kretslopp.
          </p>
          <p xml:id="i-Mbm71wzAwrdLAVRZrf1rva">
            I Sverige har vi nu under rätt lång tid prövat och förfinat ett
            system med återvinning genom de så kallade materialbolagen. Vi
            konsumenter betalar för återtagandesystemen när vi köper varor.
            Materialbolagen tjänar bra på systemet eftersom vi konsumenter
            betalar för återvinning av exempelvis allt förpackningsmaterial
            vi köper, alla bildäck och all elektronik, bara för att nämna
            några exempel. Systemet saknar dock en morot för oss slutkonsumenter
            att bidra med vår del i kedjan, det vill säga att lämna in det
            som skall återtas. Om vi enbart lämnar in 70 eller 90 procent
            av det vi köper så gör materialbolagen en vinst genom att dom
            slipper ta hand om resten som vi betalat in pant för att omhänderta
            men som i stället då förmodligen skräpar ner i naturen. Att komplettera
            systemet med en morot för konsumenten skulle självklart öka återtagandet
            – det skulle kunna sluta kretsloppet bättre.
          </p>
          <p xml:id="i-RRyQoFVi8r524defXTj9ef">
            När vi tänker pant så tänker vi på rena, hela och tydligt definierbara
            produkter som enkelt kan räknas, vägas eller på annat sätt kvantifieras.
            Det måste ju vara rättvist om vi skall betala en pant. Här krävs
            en förändrad syn. Regeringen måste utveckla morötter som kan fungera
            även för återtagande av mer diffusa råvaror. Materialbolagen använder
            en del av de överskott dom gör i sin hantering till att utveckla
            hur det återtagna enklare och bättre kan återföras som råvara
            för produktion och samhället måste på samma sätt titta på ledet
            före. Att öka insamlingsnivåerna är ett måste för att nå målet
            att sluta kretsloppet för ändliga råvaror. Lyckas man väl med
            det så kan förmodligen även många andra produkter komma att återanvändas,
            återbrukas och återvinnas i högre utsträckning än idag.
          </p>
          <head xml:id="i-Ju8D4wUiM5E5dozct6wfXM" type="h1">
            Förslag
          </head>
          <p xml:id="i-QVEK29Up1L5nn3tkVzdCxF">
            Vi vet alla att vi har ont om tid när det gäller klimat- och
            resursfrågor och att utmaningarna är stora. Tekniska lösningar
            uppfattas som bekväma och man förlitar sig gärna till sådana.
            Det är emellertid uppenbart att beteendeförändringar också är
            nödvändiga om ett mindre miljö- och klimatbelastande samhälle
            ska kunna växa fram ur den kris vi befinner oss i.
          </p>
          <p xml:id="i-BDVVnTG7TpXBFjuaAmmpZC">
            Att fastställa långsiktiga mål kan ha stor styrande effekt. Riksdagen
            bör därför ge regeringen till känna som sin uppfattning att Sverige
            bör anta den utmaning det innebär att besluta om att vi i vårt
            land kan och ska sluta kretsloppen för ändliga råvaror. Regeringen
            bör återkomma till riksdagen även med en tidsplan för ett sådant
            mål.
          </p>
          <p xml:id="i-X7hF9f5BaAJipc248CBMnH">
            Riksdagen bör även ge regeringen till känna som sin uppfattning
            att ett projekt bör startas så som beskrivs i motionen med att
            utveckla morötter för ökat återtagande av material som innehåller
            ändliga råvaror där en utveckling av nya pantsystem utgör ett
            av flera metodval.
          </p>
        </div>
        <div type="motSignatures">
          <list>
            <item xml:id="i-2YgkdMBriEbtVqKxVUpXyC" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
