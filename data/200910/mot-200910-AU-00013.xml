<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00013">
  <teiHeader>
    <fileDesc>
      <titleStmt>
        <title>med anledning av prop. 2009/10:146 Valfrihetssystem hos Arbetsförmedlingen</title>
        <author corresp="i-Ty8QCuVFBPKpfBLfr6zVqn">av Berit Högman m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:146 Valfrihetssystem hos Arbetsförmedlingen</title>
          <idno type="rdwebb">GX02A13</idno>
          <rs type="number">A13</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A13/text</ref>
          <ref type="dokument_url_html">http://data.riksdagen.se/dokument/GX02A13</ref>
          <ref type="dokumentstatus_url_xml">http://data.riksdagen.se/dokumentstatus/GX02A13</ref>
          <ref type="doc">http://data.riksdagen.se/fil/11AB0352-12D7-4F8B-B614-BFA9679DE932</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-TNGoE23iJfaY3bMVx88LYe</idno>
            <name>Sylvia Lindgren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-D5W4KMbqzfAEfRXajZLt7z</idno>
            <name>Lars Lilja</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-WQEH21HSdcLmjsHsuuaU2U"/>
        <correspContext corresp="i-WQEH21HSdcLmjsHsuuaU2U">
          <ref>Proposition 2009/10:146</ref>
        </correspContext>
        <correspAction xml:id="i-9kotmEiWazBNsedGRWzs2c" type="signed"/>
        <correspContext corresp="i-9kotmEiWazBNsedGRWzs2c">
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-TNGoE23iJfaY3bMVx88LYe"/>
          <note type="signatory" corresp="i-D5W4KMbqzfAEfRXajZLt7z"/>
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-8WXKfVC5CVWBiV2pVhvraQ"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-LKQKWG3JJUBFg12z1vrFwt"/>
          <note type="signatory" corresp="i-Beux79YM43dDCxrVuBqfWw"/>
        </correspContext>
        <correspAction type="referral" xml:id="i-FbkSpAK6stU4Wt8ekBPtnU">
          <date when="2010-04-09"/>
        </correspAction>
        <correspAction type="dismissal" xml:id="i-6ToSC32gqK3h75cduWd2Dv">
          <date when="2010-04-08"/>
        </correspAction>
        <correspAction type="dismissal" xml:id="i-Rbk4jYizrAbERTr7zFXJqP">
          <date when="2010-04-08"/>
        </correspAction>
        <correspAction type="submission" xml:id="i-DzNDJFu3Ug5tLj7VrTL62P">
          <date when="2010-04-07"/>
        </correspAction>
        <correspAction type="transfer" xml:id="i-4wu4oU3ySuJnAhKaRZZH9D">
          <date when="2010-04-06"/>
        </correspAction>
        <correspAction type="assigned" xml:id="i-BuG6Lvp8XNVpYQDJ2qo8Xw"/>
        <correspContext corresp="i-BuG6Lvp8XNVpYQDJ2qo8Xw">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VrDUJx1inoTiPqHevuV7U3">
            Förslag till riksdagsbeslut
          </head>
          <list style="ol">
            <item xml:id="i-XedbRqZqnf7MLtejNudV2t">
              Riksdagen avslår propositionens förslag till lag om valfrihet
              hos Arbetsförmedlingen.
            </item>
            <item xml:id="i-Y1YRV3sTDhek1MKK7ToeDA">
              Riksdagen avslår propositionens förslag till ändring i lagen
              (1976:580) om medbestämmande i arbetslivet.
            </item>
          </list>
        </div>
        <div type="motContent">
          <head type="h1" xml:id="i-ET89TNakBbsTwrHZ8M1kQq">
            Motivering
          </head>
          <p xml:id="i-TwmHvLVosKRDVWbeAwCpCC">
            Med lagen om valfrihetssystem hos Arbetsförmedlingen lämnas fältet
            öppet för en privatisering av hela förmedlingsverksamheten. Detta
            är en genomgripande reform av Arbetsförmedlingen som vi tre partier,
            Socialdemokraterna, Vänsterpartiet och Miljöpartiet, är emot.
            Vi är också mycket kritiska till den slarviga hanteringen av lagförslaget.
            I propositionen saknas en analys av och förslag på hur kvalitet,
            rättssäkerhet och likabehandling ska säkerställas. Inget av detta
            har regeringen gjort. Vi saknar också en begränsning av när lagen
            får användas och vilka villkor och krav som ska gälla om den används.
            Detta sätt att lämpa över politiska beslut på en myndighet bäddar
            för rättsosäkerhet och försvårar det demokratiska ansvarsutkrävandet.
            Med tanke på den kritik som framfördes av Riksrevisionen (RiR
            2007:12) med anledning av regeringens dåligt underbyggda beslutsunderlag,
            är förslaget i propositionen anmärkningsvärt. Vi ser också brister
            i hur målen för arbetsmarknadspolitiken ska kunna uppfyllas. Regeringen
            vill nu, som så många gånger tidigare, driva igenom en reform
            utan att förarbetet är gjort. Det är tydligt att regeringens ideologiska
            principer går före de arbetssökandes behov av en effektiv förmedlingsverksamhet.
          </p>
          <p xml:id="i-TUZ1ySKyWYRZk3yTf3DY8T">
            Vi tre partier har en annan syn på arbetsmarknadspolitiken än
            regeringen. Vi vill stärka de arbetssökande så att fler kan komma
            i fråga för arbete. Vi vill rusta dem som i dag är arbetslösa
            så att de kan ta de jobb som växer fram, eftersom vi vet att de
            behövs för att möta generationsväxlingen på arbetsmarknaden. I
            syfte att förbättra matchningen och ge de arbetssökande en bättre
            överblick över tillgängliga arbetstillfällen vill vi att alla
            lediga platser ska anmälas till Arbetsförmedlingen.
          </p>
          <p xml:id="i-5LiMispWUYreJUbgm99Qho">
            Arbetsförmedlingen ska ha större möjlighet än i dag att använda
            det breda utbud av åtgärder och utbildningsinsatser som inte bara
            finns inom den egna myndigheten utan också hos institut, företag,
            yrkesutbildare, vuxenutbildning, högskolor och folkhögskolor.
            Vi vill utveckla Arbetsförmedlingens samverkan med parterna, med
            kommuner och andra lokala och regionala aktörer. Samtidigt får
            Arbetsförmedlingens myndighetsutövning och ansvar aldrig läggas
            över på någon annan aktör.
          </p>
          <head type="h2" xml:id="i-6JKi94iYNAq2sQDy3obARQ">
            Myndighetsutövningen ett olöst problem
          </head>
          <p xml:id="i-55iy2kD5Dcz2ppayZpDoj3">
            En viktig del av myndighetsutövningen är kontrollen av den arbetssökandes
            sökaktivitet. Den ska vara relevant och rättssäker för den enskilde
            och säkerställa att rätt ersättning betalas ut. Detta är också
            viktigt för arbetslöshetsförsäkringens legitimitet. Regeringen
            har förbisett myndighetsutövningen vid tidigare upphandlingar
            av kompletterande aktörer, vilket har uppmärksammats av Inspektionen
            för arbetslöshetsförsäkringen (IAF). IAF slog i en rapport (2009:5)
            fast att Arbetsförmedlingen inte fullt ut har kunnat uppfylla
            kontrollfunktionen i arbetslöshetsförsäkringen. Arbetsförmedlingen
            har delvis beaktat detta men fortfarande finns brister i rutiner,
            säkerhet och avtal. Kontrollen måste bli tydlig och rättssäker,
            annars riskerar problemet att öka i och med införandet av den
            nya lagen.
          </p>
          <head type="h2" xml:id="i-Gk4YEMidmPuK693QpiVAoX">
            Myndighetens uppdrag försvåras
          </head>
          <p xml:id="i-RdzamZVZ9ntdTtrtS7MV1D">
            Enligt instruktionen för Arbetsförmedlingen ska myndigheten bl.a.
            effektivt sammanföra dem som söker arbete med dem som söker arbetskraft,
            och verksamheten ska bedrivas på ett effektivt, enhetligt och
            rättssäkert sätt. Arbetssökande och arbetsgivare ska ha tillgång
            till en likvärdig service i hela landet, och den geografiska och
            yrkesmässiga rörligheten ska öka. Vi tre partier menar att den
            proposition som nu lagts fram innebär en stor risk för att ovanstående
            mål blir ytterst svåra att uppfylla. Hur ska effektiviteten i
            matchningen upprätthållas utan en myndighet med god överblick
            över lediga jobb och vilken kompetens som kan erbjudas?
          </p>
          <p xml:id="i-BZeP31GHJBc9bvQA5o2uCk">
            I myndighetens regleringsbrev under den förra regeringen fanns
            mål om att förkorta vakanstiderna för otillsatta platser. I samband
            med detta skulle arbetsgivare som var i snabbt behov av personal
            särskilt uppmärksammas. Någon målsättning om vakanstider och arbetsgivare
            finns inte längre för Arbetsförmedlingen. Att se till att vakanstiderna
            inte blir för långa och att bidra till att förse arbetsgivare
            med kompetenta sökande är en förutsättning för att målen om en
            effektiv matchning och en väl fungerande arbetsmarknad ska uppfyllas.
            Vi tre partier kan konstatera att den nuvarande regeringen inte
            lägger samma vikt vid detta.
          </p>
          <p xml:id="i-72ao5opff9b9EzwzgP5a5U">
            Med en arbetsförmedlingsverksamhet som är splittrad på kanske
            tusentals privata aktörer blir det ytterst svårt att tillgodose
            arbetsgivarnas behov av personal. I stället riskerar arbetsgivare
            att få så många olika kontakter att de avstår från att använda
            sig av Arbetsförmedlingens tjänster. Arbetsförmedlingen har de
            senaste åren jobbat alltmer med uppsökande verksamhet för att
            effektivisera matchningen och bättre möta de behov som finns,
            och som kan uppstå i framtiden, hos arbetsgivare. För att det
            arbetet ska kunna utvecklas och bli ännu effektivare krävs en
            Arbetsförmedling med god överblick över den kompetens som finns
            att tillgå i form av arbetssökande och de behov av kompetens som
            finns på arbetsmarknaden. Detta är viktigt också ur ett samhällsekonomiskt
            perspektiv eftersom arbetskraftsbrist hämmar tillväxten. Vi kan
            konstatera att regeringen inte har gjort någon analys av förutsättningarna
            för att matchningsuppdraget ska säkerställas inom ramen för det
            föreslagna valfrihetssystemet.
          </p>
          <p xml:id="i-KirePXiokxwByfreCFAACv">
            En annan del av matchningsproblematiken är hur de sökande ska
            få en överblick över de lediga jobb som finns. Arbetsförmedlingens
            platsbank är av stor vikt för de sökandes chanser till jobb och
            för att främja rörligheten, och vi ser en risk för att en splittrad
            arbetsförmedling inte förmår upprätthålla kvaliteten i platsbanken.
          </p>
          <head type="h2" xml:id="i-4fzVRDRLP16wqm2drYd5JL">
            Likabehandling av arbetslösa
          </head>
          <p xml:id="i-Jzq15dZ9bWgmZgkUHZvebE">
            För oss socialdemokrater, vänsterpartister och miljöpartister
            är det viktigt att alla arbetslösa får tillgång till insatser
            som passar den enskildes behov. Vi ser med oro på att de som finns
            hos en aktör inom valfrihetssystemet inte får del av utbudet av
            sådana insatser, vilket konstateras i en rapport från Institutet
            för arbetsmarknadspolitisk utvärdering, IFAU, (2009:23). Även
            detta är exempel på en fråga som borde ha utretts innan propositionen
            lades fram. Likabehandlingsprincipen kan inte tillgodoses med
            mindre än att ett likartat stöd kan erbjudas alla, oavsett aktör
            och oavsett var i landet man bor.
          </p>
          <p xml:id="i-2iGrofpSyWFZgpKqXb8Fv9">
            Inte heller problemen med etableringen av aktörer belyses i propositionen.
            I det system som föreslås är det fritt fram att agera på marknaden
            så snart en aktör uppfyller de uppställda kraven. Men hur ska
            regeringen säkerställa att etableringen blir geografiskt någorlunda
            jämnt fördelad och att utbudet blir likartat?
          </p>
          <head type="h2" xml:id="i-WUKzuspAJLUTgus4ueCzcZ">
            Kvaliteten i valfrihetssystemet
          </head>
          <p xml:id="i-ND7qZAj9FejjAe76w9uTW7">
            Det finns en uppenbar risk för att leverantörer av tjänster har
            motiv att uppträda kortsiktigt och erbjuda tjänster med låg kvalitet.
            Om inga andra utvärderingsverktyg finns, kanske det räcker att
            göra ett tillräckligt gott intryck för att få nya kunder och därmed
            vara kvar på marknaden och få betalt för sina tjänster. Vi tre
            partier menar att det är fel att människor, varav många redan
            befinner sig i en utsatt situation, ska agera försökskaniner på
            en förmedlingsmarknad. Frågan om hur kvaliteten ska säkerställas
            borde ha utretts.
          </p>
          <p xml:id="i-8VcVJcoWHmhexS6ckK2CVB">
            Det finns också en risk för att leverantören inriktar sig mot
            grupper som lättast kan få ett arbete. Risken för detta kan minskas
            genom ett väl avvägt system för ersättning till leverantören.
            I propositionen nämns ingenting om hur ersättningen bör utformas.
            Det slås inte heller fast att aktörerna inte får neka en person
            förmedlingstjänster.
          </p>
          <p xml:id="i-58pMT56TKvrdVLsaJrw79c">
            Till sist bör det också betonas att en modell där kunden väljer
            leverantör är svårare att utvärdera.
          </p>
          <head type="h2" xml:id="i-HbPXoxwRVJPXZQdfkWjeZc">
            Den fackliga vetorätten begränsas
          </head>
          <p xml:id="i-GwhiUctWWBE6jTX3MdXHuY">
            Regeringen föreslår en begränsning av fackets vetorätt vid tillämpningen
            av valfrihetssystemet. Samma begränsning av vetorätten gäller
            i dag för lagen om offentlig upphandling, vilket i realiteten
            omöjliggör för fackliga organisationer att ställa krav på kollektivavtalsenliga
            villkor. Vi tre partier motsätter oss kraftfullt en begränsning
            av vetorätten. Vi menar att lika stränga lagar ska gälla för offentlig
            upphandling och tjänstekoncession (valfrihetssystemet) som för
            arbetsmarknaden i övrigt.
          </p>
        </div>
        <div type="motSignatures">
          <list>
            <item xml:id="i-4qzuwwBCyKYjrn1rMnRKGX" who="i-Ty8QCuVFBPKpfBLfr6zVqn">
              Berit Högman (s)
            </item>
            <item xml:id="i-4DvXgaMuCc95ziyWsx5DEz" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-8r8kCrUwaTFo1HHf3xXtz5" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-KKCDCfbk5h9Q5vXPNoovW1" who="i-TNGoE23iJfaY3bMVx88LYe">
              Sylvia Lindgren (s)
            </item>
            <item xml:id="i-P8fBwBiYjPH6eXQ8zbi5Sp" who="i-D5W4KMbqzfAEfRXajZLt7z">
              Lars Lilja (s)
            </item>
            <item xml:id="i-KM5tPrSmqtgPjcr1UjdBRZ" who="i-AQAc7L3yWtMcgD3r6CxRHG">
              Maria Stenberg (s)
            </item>
            <item xml:id="i-M1mg1A7x5sK4GMwnS69njt" who="i-8WXKfVC5CVWBiV2pVhvraQ">
              Luciano Astudillo (s)
            </item>
            <item xml:id="i-3pxJ7aohZxJ2Hqtmhh5XX1" who="i-79cRBqVjCpwABr2BiKwH7S">
              Ann-Christin Ahlberg (s)
            </item>
            <item xml:id="i-NcqWFqye86WWeUjGHrcEgp" who="i-LdjfMsG9pY1LY9yx58k2gm">
              Patrik Björck (s)
            </item>
            <item xml:id="i-WQNLVU4CdrkYy9jquy76DJ" who="i-LKQKWG3JJUBFg12z1vrFwt">
              Jennie Nilsson (s)
            </item>
            <item xml:id="i-CgvvMUDJFnNU6bsQUHUHmy" who="i-Beux79YM43dDCxrVuBqfWw">
              Torbjörn Björlund (v)
            </item>
          </list>
        </div>
      </div>
    </body>
  </text>
</TEI>
