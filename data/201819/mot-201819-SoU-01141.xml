<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-01141">
  <teiHeader>
    <fileDesc>
      <titleStmt>
        <title>Nationellt kompetenscentrum för amning</title>
        <author corresp="i-UCSzx6WGaw5yywQnfnpdW7">av Anna Vikström (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1141 av Anna Vikström (S)</title>
          <idno type="rdwebb">H6021141</idno>
          <rs type="number">1141</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6021141/text</ref>
          <ref type="dokument_url_html">http://data.riksdagen.se/dokument/H6021141</ref>
          <ref type="dokumentstatus_url_xml">http://data.riksdagen.se/dokumentstatus/H6021141</ref>
          <ref type="docx">http://data.riksdagen.se/fil/185CDE0A-1424-4E2D-A71C-CC0637D87EB3</ref>
          <ref type="pdf">http://data.riksdagen.se/fil/D8D00091-8AF5-436E-8A15-A3BC485BA3FC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UCSzx6WGaw5yywQnfnpdW7</idno>
            <name>Anna Vikström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-S27tkUUzjQKT86be1gYThj" type="signed"/>
        <correspContext corresp="i-S27tkUUzjQKT86be1gYThj">
          <note type="signatory" corresp="i-UCSzx6WGaw5yywQnfnpdW7"/>
        </correspContext>
        <correspAction xml:id="i-Js7ke9vML9p2ALHsRTuKtx" type="submitted">
          <date when="2018-11-27"/>
          <time when="13:25:19"/>
        </correspAction>
        <correspAction xml:id="i-JvAGgRKMngyrCbCy9GxuWx" type="reviewed">
          <date when="2018-11-27"/>
          <time when="13:46:51"/>
        </correspAction>
        <correspAction xml:id="i-EBVGW51h4AwSdDRXFDqyP7" type="referred">
          <date when="2018-12-05"/>
        </correspAction>
        <correspAction xml:id="i-EPXG7W88hPcLUozWJJnHSx" type="assigned">
          <date when="2019-05-13"/>
          <time when="16:58:59"/>
        </correspAction>
        <correspContext corresp="i-EPXG7W88hPcLUozWJJnHSx">
          <ref type="assignedTo">Socialutskottet</ref>
        </correspContext>
        <correspAction xml:id="i-LoPNDR23DqLmSwSMv5mFjV" type="behandlas_i"/>
        <correspContext corresp="i-LoPNDR23DqLmSwSMv5mFjV">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QuALv5J7rzh32uUeDN5bg3" type="behandlas_i"/>
        <correspContext corresp="i-QuALv5J7rzh32uUeDN5bg3">
          <ref type="uppgift">2018/19:SoU11</ref>
          <ref type="ref_dok_id">H601SoU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU11</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GAMKcvHxQJXhaVRatmq9Mt" type="motHeader">
        <div xml:id="i-9r8iDuKdtTftuFZhm2wdK3" type="motTitle">
          Motion till riksdagen 2018/19:1141 av Anna Vikström (S) Nationellt
          kompetenscentrum för amning
        </div>
      </div>
      <div xml:id="i-L6m71EYNfUuBQKfGcxvm7p" type="motBody">
        <div xml:id="i-UUEmTWjALBbidGKaAci7XK" type="motProposal" subtype="förslag">
          <head xml:id="i-3c1Z4TYvP3jjL2ZSg58w7v">
            Förslag till riksdagsbeslut
          </head>
          <list xml:id="i-6tLy2kDKZRhn8Zj3qb3EZ9">
            <item xml:id="i-HEqf7ZKrZMn33CEQCT6wV3" sortKey="Yrkande 1">
              Riksdagen ställer sig bakom det som anförs i motionen om att
              överväga behovet av en nationell kunskapsbas och ett nationellt
              kompetenscentrum för amning och tillkännager detta för regeringen.
            </item>
          </list>
        </div>
        <div xml:id="i-5BFHyiuLmLWwQhHfwjSiJm" type="motContent">
          <head xml:id="i-2VcKn7H6tycGYtYYc9n9zQ" type="h1">
            Motivering
          </head>
          <p xml:id="i-AW5AbmtEgz6ZtESH58RDjY">
            Trots att Sverige tidigt anslöt sig till internationella initiativ
            så har Sveriges engagemang för amning tappat tempo och amningen
            har minskat i Sverige. Det finns brister i den nationella samordningen
            och det saknas en nationell kunskapsbas och ett nationellt kompetenscentrum.
          </p>
          <p xml:id="i-8MScuzLKC5NBKthC2uWKFn">
            Världshälsoorganisationen (WHO) har sedan decennier tillbaka
            initierat en rad åtgärder för att skydda, främja och stödja amning
            globalt. De viktigaste är den internationella koden för marknadsföring
            av bröstmjölksersättningar (1981), Innocentideklarationen (1990)
            och ”Baby Friendly Hospital Initiative” (BFHI) (1991) som motsvarar
            ”Amningsvänliga sjukhus” i Sverige (1992). ”Internationella koden
            för marknadsföring av bröstmjölksersättningar” skyddar amningen
            genom att på olika sätt reglera marknadsföringen av bröstmjölksersättningar,
            det vill säga marknadsföringen ska vara etisk och det ska inte
            förekomma direktreklam till föräldrar. Saklig information ska
            förmedlas. I Sverige har koden införlivats som ett EU-direktiv
            (miljö- och jordbruksutskottets betänkande 2013/14:MJU6). En vanlig
            missuppfattning är att koden bara skulle skydda ammande barn,
            men koden är också ett skydd för att barn som inte ammas ska få
            bra ersättning. ”Baby Friendly Hospital Initiative” innebar att
            sjukhus runtom i Sverige införde WHO/Unicefs Tio steg för en lyckad
            amning.
          </p>
          <p xml:id="i-QkRZDsxZtgiKYwstsNWF1i">
            Innocentideklarationen tillkom på initiativ av WHO och Unicef
            tillsammans med bland annat Sida, och Sverige skrev under denna
            deklaration på 1990-talet. Det slås bland annat fast hur länder
            ska arbeta med amning på nationell nivå; det ska t ex finnas en
            nationell amningssamordnare och en nationell amningskommitté.
            Sedan 2003 har ingen nationell myndighet ansvar för ”Baby Friendly
            Hospital Initiative” utan ansvaret ligger istället på varje landsting.
            Sedan 2004 har Livsmedelsverket i uppdrag att leda en samordningsgrupp
            för amningsfrågor med företrädare för Socialstyrelsen, Konsument­verket
            och Folkhälsomyndigheten. Där finns ett identifierat behov av
            en gemensam kunskapsbas som även omfattar vårdrutiner och andra
            faktorer som påverkar amningen men som saknas i Sverige. Norge
            har en ”Nasjonal kompetansetjeneste for amming” och i Danmark
            ger Sundhetsstyrelsen ut en amningshandbok för vårdpersonal.
          </p>
          <p xml:id="i-S5D37TDYakuTNWgX8UGMb9">
            Amning har en betydelsefull roll i ett folkhälsoperspektiv och
            främjar mödrars och barns hälsa på kort och lång sikt. Amningen
            har också betydelse för sjukvårdens kostnadsutveckling, och beräkningar
            har gjorts i USA och Storbritannien som visar att kostnader kan
            minska vid ökad amning.
          </p>
          <p xml:id="i-WwHyUr55fzP3neaP8dyvqN">
            I Sverige står amningssituationen idag inför en rad utmaningar.
            Amningen har minskat sedan 1996 och allt färre mammor helammar
            sina barn vid 1 vecka, 2 månader, 4 månader och 6 månader trots
            att en stor majoritet kvinnor uppger under graviditeten att de
            önskar amma helt i 6 månader. Helamningen har minskat och delamningen
            ökat något över de senaste 10 åren. I graviditetsregistrets årsrapport
            framkommer att den totala amningen, vid fyra veckors ålder på
            barnen, har minskat med ca 2 % mellan 2012 och 2017. Vidare kan
            man läsa att av fullgångna friska barn får mellan 20,9 % och 46
            % bröstmjölksersättning på landets olika förlossningssjukhus.
            Amningen har minskat från 72 % vid 6 månaders ålder 2004 till
            64 % 2016 enligt Socialstyrelsens amningsstatistik. Regionala
            skillnader i amningsfrekvens är stora. En stor del av dessa skillnader
            beror på socioekonomiska faktorer som utbildningsnivå. Amningsstödet
            är också ojämlikt både lokalt och nationellt. Kvinnor ammar i
            mindre utsträckning när vården är bristfällig, och Sverige har
            inte lyckats ge det stöd kvinnor behöver för att amma. Socialstyrelsen
            har noterat i en granskning av förlossningsvården att kvinnor
            saknar amningsstöd efter barnets födelse på BB. Det finns många
            frågor runt amning hos blivande föräldrar, och varje blivande
            förälder skall ha rätt till korrekt och saklig information. De
            som önskar amma ska få evidensbaserad rådgivning och det stöd
            de behöver.
          </p>
          <p xml:id="i-QexKPhqNRiYCKKaAGWUboz">
            Sverige har setts som ett globalt föregångsland när det gäller
            amning men de nuvarande siffrorna över den sjunkande amningsfrekvensen
            inger besvikelse internationellt. Ingen myndighet har idag ett
            övergripande ansvar för amning i Sverige. Det saknas också ett
            nationellt befolkningsmål för amning och en gemensam kunskaps­bas
            som utöver sakkunskap, värderingar och lagstiftning även omfattar
            vårdrutiner och andra faktorer som påverkar amningen. Kunskap
            behöver systematiseras och kunskaps­luckor åtgärdas med mer forskning
            för att kunna ge föräldrar och personal den kunskap de behöver.
            Andra uppgifter för nationell samordning kan vara kvalitetskriterier
            för vården, att utgöra ett resurscentrum för yrkesverksamma och
            bygga upp internationella nätverk. Dessa uppdrag kan behöva samordnas
            nationellt, av en nationell samordnare och ett nationellt kompetenscentrum.
          </p>
        </div>
        <div xml:id="i-QdXjUJsKDv2gg4JC2fxFzh" type="motSignatures">
          <list xml:id="i-JcMD7VuLbZdWDvqXJRR4wT">
            <item xml:id="i-7BaXHNK53gLsDktS7K4UaM" who="i-UCSzx6WGaw5yywQnfnpdW7">
              Anna Vikström (S)
            </item>
          </list>
        </div>
      </div>
    </body>
  </text>
</TEI>
