<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00424">
  <teiHeader>
    <fileDesc>
      <titleStmt>
        <title>Handel och exportfrämjande</title>
        <author corresp="i-LKQKWG3JJUBFg12z1vrFwt">av Jennie Nilsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Handel och exportfrämjande</title>
          <idno type="rdwebb">H102N424</idno>
          <rs type="number">N424</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N424/text</ref>
          <ref type="dokument_url_html">http://data.riksdagen.se/dokument/H102N424</ref>
          <ref type="dokumentstatus_url_xml">http://data.riksdagen.se/dokumentstatus/H102N424</ref>
          <ref type="doc">http://data.riksdagen.se/fil/C39EF2F2-3A8B-441B-ACC0-FFC8CBE947F2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4oK6HjNJR6K1QAGZmsEqiv</idno>
            <name>Ingemar Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EjPMvKrvi7HdAPnB25iKv8</idno>
            <name>Ingela Nylund Watz</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TBUC1gz8XM7oX8NDgsxhBv" type="signed"/>
        <correspContext corresp="i-TBUC1gz8XM7oX8NDgsxhBv">
          <note type="signatory" corresp="i-LKQKWG3JJUBFg12z1vrFwt"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-4oK6HjNJR6K1QAGZmsEqiv"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-EjPMvKrvi7HdAPnB25iKv8"/>
          <note type="signatory" corresp="i-Ty8QCuVFBPKpfBLfr6zVqn"/>
        </correspContext>
        <correspAction xml:id="i-4j4pWUNie5BWv49GC6sa3c" type="numbering">
          <date when="2013-10-08"/>
        </correspAction>
        <correspAction xml:id="i-H1AyvsrzzkQh9L2RfNw85o" type="submission">
          <date when="2013-10-04"/>
        </correspAction>
        <correspAction xml:id="i-KAh4fsh5ekfsx2YgzWLJKg" type="transfer">
          <date when="2013-10-03"/>
        </correspAction>
        <correspAction xml:id="i-M36oppQqLdPAPGv2oAKUoB" type="assigned"/>
        <correspContext corresp="i-M36oppQqLdPAPGv2oAKUoB">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UuMzamQF4cE8GnR97ndDSn" type="motHeader"/>
      <div xml:id="i-R855qnr8uhoqtFBEjBArXk" type="motBody">
        <div xml:id="i-G5hHgu45fUGVMGpDAGgfJ" type="TOC">
          <head xml:id="i-7XzJQBX22zwsvMTRvH4VHz">
            Innehållsförteckning
          </head>
          <list xml:id="i-YUNJRw1J29wDPFTBwg2HwB">
            <item xml:id="i-HgyCZ226J6MxW4Eza19wL6">
              Förslag till riksdagsbeslut 2
            </item>
            <item xml:id="i-FaS7tPFQtZYyHGuzR64ZhY">
              Motivering 4
            </item>
            <item xml:id="i-AKbo3JxELg4n3T4w3sjHp2">
              Globalisering 4
            </item>
            <item xml:id="i-KhFQt2r3YTwVatY5PQbwtD">
              Multilaterala samarbeten 5
            </item>
            <item xml:id="i-Wx5ygeER53bho1hGiCv7nW">
              Immateriella rättigheter 6
            </item>
            <item xml:id="i-3XMMSkhPyg8gTYKdQC7rjn">
              Rättvis handel 7
            </item>
            <item xml:id="i-4Uds5dyRxThsEGBQJ8BY4u">
              En ny exportstrategi för fler nya jobb 7
            </item>
            <item xml:id="i-3Dh4HUkEpi9KSEHPdaKsWa">
              Ökat exportfrämjande till nya marknader 8
            </item>
            <item xml:id="i-qnri3ypoqsPNXcRu1iHEB">
              Ökad utlandsrepresentation 8
            </item>
            <item xml:id="i-BCVkWZmjNt5MbnctRxmszQ">
              Stärka Sveriges internationella tillgänglighet 9
            </item>
            <item xml:id="i-3GoQcDQN8PsK5gdckKT1Vn">
              Enklare för små och medelstora exportföretag att söka stöd 9
            </item>
            <item xml:id="i-EeEBSaCjbxtGSez4ZPGY25">
              Subventionerade garantiavgifter för förstagångsexportörer 9
            </item>
            <item xml:id="i-2nuZU4E4zUxRyUUH4mCXAk">
              Stöd till exportorienterade företagsnätverk 9
            </item>
            <item xml:id="i-PLjQ77tDmCzAx7fkJ761uK">
              EU:s inre marknad 10
            </item>
            <item xml:id="i-8Ex4TJGgJg1ZR9CE6urJKw">
              Socialt hållbart företagande i en global värld 10
            </item>
          </list>
        </div>
        <div xml:id="i-NQWg6GUDmJDLLRwDQVSEPV" type="motProposal" subtype="förslag">
          <head xml:id="i-GXTDAZ6ayuLG5bj1tvvatg">
            Förslag till riksdagsbeslut
          </head>
          <list xml:id="i-R341tW2VTuQL4zosLhajfY" style="ol">
            <item xml:id="i-3iCLfr6jb5rBYWq3uLUEU6">
              Riksdagen tillkännager för regeringen som sin mening vad som
              anförs i motionen om globalisering.
            </item>
            <item xml:id="i-4TWH3FJSbZ9sfMycfcvG9T">
              Riksdagen tillkännager för regeringen som sin mening vad som
              anförs i motionen om multilaterala samarbeten.
            </item>
            <item xml:id="i-EoyboBvoN8P4Q9sTMyuwSn">
              Riksdagen tillkännager för regeringen som sin mening vad som
              anförs i motionen om att EU bör inrätta en ombudsman till stöd
              för utvecklingsländer som vill exportera till EU.
            </item>
            <item xml:id="i-QM3K3BxcFovQG4okpgwaUB">
              Riksdagen tillkännager för regeringen som sin mening vad som
              anförs i motionen om immateriella rättigheter.
            </item>
            <item xml:id="i-8mpz4DdpgrWwLhxRCyectg">
              Riksdagen tillkännager för regeringen som sin mening vad som
              anförs i motionen om rättvis handel.
            </item>
            <item xml:id="i-3X2ShJKsbzoCGuR7XxJiTd">
              Riksdagen tillkännager för regeringen som sin mening vad som
              anförs i motionen om en ny exportstrategi för fler nya jobb.
            </item>
            <item xml:id="i-3YBRZtK5BHUB3Pu1ZE7VRi">
              Riksdagen tillkännager för regeringen som sin mening vad som
              anförs i motionen om att främja små och medelstora företags export
              på växande marknader i Asien, Afrika och Sydamerika.
            </item>
            <item xml:id="i-JGds9VGCx3bqcko3LcK7hb">
              Riksdagen tillkännager för regeringen som sin mening vad som
              anförs i motionen om öppnande av utlandsrepresentation på strategiska
              tillväxtmarknader. 1
            </item>
            <item xml:id="i-FvtMfiiDv8DX6pBJLGKfxM">
              Riksdagen tillkännager för regeringen som sin mening vad som
              anförs i motionen om att staten tillsammans med berörda parter
              – stat, näringsliv och region – bör ta fram en aviationsstrategi
              med åtgärder för att stärka de internationella kommunikationerna
              till och från Sverige och få till stånd fler direktlinjer till
              de växande tillväxtmarknaderna. 2
            </item>
            <item xml:id="i-HK2tuyD85C8LRpSiCvH3KJ">
              Riksdagen tillkännager för regeringen som sin mening vad som
              anförs i motionen om utveckling av regionala exportcentrum enligt
              principen en dörr in .
            </item>
            <item xml:id="i-DTpSwhHwDhBq75Pbbwd68a">
              Riksdagen tillkännager för regeringen som sin mening vad som
              anförs i motionen om subventioner av garantiavgifterna för förstagångsexportörer.
            </item>
            <item xml:id="i-LR1Pat5RMg7FNWZJpu3Pto">
              Riksdagen tillkännager för regeringen som sin mening vad som
              anförs i motionen om stöd till exporterande företagsnätverk.
            </item>
            <item xml:id="i-UTHEEw4m8hjto628VucHb">
              Riksdagen tillkännager för regeringen som sin mening vad som
              anförs i motionen om EU:s inre marknad.
            </item>
            <item xml:id="i-AHQQFK5rNUd6wLP7BxQ8nB">
              Riksdagen tillkännager för regeringen som sin mening vad som
              anförs i motionen om socialt hållbart företagande i en global
              värld.
            </item>
          </list>
          <p xml:id="i-Xxb2yiPLnxuvG2htw7zdAr">
            1 Yrkande 8 hänvisat till KU.
          </p>
          <p xml:id="i-C5zbYZqFh7nhXRVRRRZqyQ">
            2 Yrkande 9 hänvisat till TU.
          </p>
        </div>
        <div xml:id="i-URNRGUmZ6h2rb6Q8zFuyoZ" type="motContent">
          <head xml:id="i-KNXrz3G1MYk5NvzX98d8u" type="h1">
            Motivering
          </head>
          <p xml:id="i-X1JU7KrDNJZ5SbaNjTiimZ">
            Vi socialdemokrater har en grundläggande tro på dialog, samarbete
            och handelsrelationer som något positivt i internationella relationer.
            Handel med varor och tjänster, finansiella flöden, migration,
            utbyte av idéer och kunskap väver samman världens länder i allt
            snabbare takt. Den digitala utvecklingen och sociala medier minskar
            avstånd mellan människor. Allt detta är en positiv utveckling
            men det finns också utmaningar som svensk handels- och exportpolitik
            måste hantera i framtiden.
          </p>
          <head xml:id="i-AWbYxnL1G6X34G3Hsrc6Xw" type="h2">
            Globalisering
          </head>
          <p xml:id="i-3RGpxaEkCoGor97y65Lit4">
            Globaliseringen innebär nya möjligheter, men också nya utmaningar.
            Alla måste få ta del av globaliseringens fördelar och dess nackdelar
            måste begränsas. Detta kräver en politik som kompletterar öppenhet
            med satsningar på kompetens, rättvis fördelning och hållbar utveckling.
            Öppen handel bidrar till nya och bättre jobb, högre löner, bättre
            konkurrens och lägre priser. Öppen handel bidrar också till ekonomisk
            tillväxt – inte minst för världens utvecklingsländer. En ökad
            handel förbättrar våra möjligheter att bekämpa fattigdomen. En
            öppnare och rättvisare handel är ett av de bästa instrumenten
            vi har för att uppfylla FN:s millenniemål för global utveckling.
            Utvecklingshänsyn måste därför vara vägledande i det internationella
            handelssystemet för att även fattiga länder ska kunna dra nytta
            av globaliseringens välfärdsvinster. En fri och ökad handel innebär
            även fördelar för länder som Sverige. Förhandlingarna om ett frihandelsavtal
            mellan EU och USA är av stor vikt också för Sveriges ekonomi och
            arbetsmarknad. Även om handel med varor och tjänster över gränserna
            har ökat lavinartat de senaste decennierna skapar den globala
            produktionen inte välstånd i alla delar av världen. Det finns
            ett tydligt samband mellan lägre handelsbarriärer och ökad handel.
            Alltjämt är det dock världens rikaste länder som handlar mest
            med varandra. Och så länge rikare delar av världen skyddas av
            handelsbarriärer kommer verkligt fri handel att vara en utopi.
            Så länge kommer också välståndet att fördelas ojämnt mellan olika
            delar av världen. I fattiga delar av världen finns det dessutom
            ofta mycket höga tullmurar och andra former av handelshinder mellan
            grannländerna. Om till exempel Afrika ska lyftas upp så måste
            handeln mellan grannländerna på kontinenten öka. Det är så de
            rika delarna av världen har ökat sitt välstånd, genom handel med
            varandra, och välmående länder har oftast välmående grannar. Det
            är därför viktigt att stödja länder i fattiga delar av världen
            att öka sin handel mellan varandra. Ekonomisk och social utveckling
            gynnas genom ett ömsesidigt utbyte. Produktion och välstånd skapas
            inte bara genom handel. Minst lika viktigt är fördelningspolitik,
            utbildning, hälsovård, förbättrad infrastruktur och kommunikationer
            samt den tekniska utvecklingen. Det finns krafter som verkar för
            en hämningslös och oreglerad kommers. Och det finns krafter som
            vill backa bandet till protektionismens och nationalismens tidevarv.
            Det är socialdemokratins uppgift att erbjuda ett alternativ till
            ytterligheterna ohämmad kapitalism och stängda gränser. Vi socialdemokrater
            bejakar ekonomisk tillväxt men inte till vilket pris som helst.
            Vi bejakar frihandel men inte till vilket pris som helst. Vi bejakar
            nya produktionsmönster men inte till vilket pris som helst. Vårt
            parti står för en tydlig frihandelspolitik som är kopplad till
            goda arbetsvillkor. Därför är det viktigt att driva frågor om
            mänskliga rättigheter i arbetslivet. Parallellt med den ökade
            handeln har också handelsmönstren förändrats. Afrika är en tillväxtkontinent.
            Nya länder, exempelvis Brasilien, har ökad både ekonomisk och
            politisk tyngd. I Asien har utvecklingen gått fort. Särskilt i
            Kina, världens folkrikaste land, har den ekonomiska tillväxten
            varit mycket hög under flera årtionden trots fortsatt förtryck.
            Handel gör det möjligt att skapa ökat välstånd i alla delar av
            världen. Kapitalintressen får emellertid inte ensamma råda över
            länders utveckling eller erbjudas en fristad undan all demokratisk
            kontroll och socialt ansvarstagande. Det är inte alltid möjligt
            att införa frihandel över en natt. Länder som varit slutna eller
            med liten etablerad produktion måste ha möjligheter att förbereda
            sig inför minskade handelsbarriärer. Den orättvisa fördelningen
            av globaliseringens möjligheter kan rättas till. Det handlar om
            att politiken måste få mer verkningskraft på global nivå. Den
            ekonomiska globaliseringen har varit snabb, medan politiken har
            hamnat på efterkälken. Därför måste det internationella politiska
            samarbetet stärkas. För att göra globaliseringen mer rättvis krävs
            större satsningar på att minska klyftorna. Biståndet är viktigt
            och i detta sammanhang vill vi understryka vikten av handelsrelaterat
            bistånd som kan bidra till att öka utvecklingsländernas möjligheter
            att delta på världsmarknaden och i handelsförhandlingar. Dock
            har en rättvis och fri handel långt större ekonomisk betydelse.
            Även om handel över gränserna har ökat stort de senaste decennierna
            är det världens rikaste länder som handlar mest med varandra.
            Fattigare länder hindras komma in på de rika ländernas marknader
            genom handelsbarriärer, t.ex. jordbrukssubventioner, och de förlorar
            årligen flera hundra miljarder dollar på detta sätt. Dessa resurser
            borde istället användas till att förbättra miljön, till landsbygdsutveckling
            och till att stärka Europas konkurrenskraft. Särskilt angeläget
            är det att avskaffa jordbrukssubventionerna på tobaks- och alkoholvaror.
            Därför vill vi socialdemokrater verka för en verklig frihandel,
            utan tullmurar och subventioner. En fri handel och mer rättvisa
            handelsregler kan lyfta miljontals människor ur fattigdom. Frihandel
            betyder dock inte en hämningslös och oreglerad kommers. Marknadsliberaler
            vill ha fri handel, men sällan sociala eller fackliga rättigheter.
            Vi socialdemokrater vill ha båda. Vi socialdemokrater förespråkar
            en reglerad frihandel inom ramen för internationella överenskommelser.
          </p>
          <head xml:id="i-WSv4waE27ZZgpbRoJcpNem" type="h2">
            Multilaterala samarbeten
          </head>
          <p xml:id="i-Pz7bPVdkkunmFWVG3SBbnQ">
            WTO-förhandlingarna i den så kallade Doharundan har sedan länge
            lidit av betydande motgångar. Det är ändå viktigt att regeringen
            driver på för återupptagna förhandlingar med syfte att framförallt
            förbättra utvecklingsländernas möjligheter att delta i handeln
            på världsmarknaden utan hämmande handelshinder. Det gäller inte
            minst ökat marknadstillträde för fattiga länder. Öppenheten inom
            WTO behöver också förbättras. Framförallt i utvecklingsländerna
            finns fortfarande en oro för att deras intressen skulle påverkas
            negativt om enskilda organisationer och nationella parlamentariker
            ges ökad insyn i och tillträde till WTO:s arbete. Frågan om en
            trovärdig beslutsprocess i WTO är av stor vikt för hela organisationens
            och därmed det multilaterala handelssystemets effektivitet och
            legitimitet. WTO:s roll och arbetssätt måste uppfattas som legitimt
            av alla dess medlemmar och förtroendet för organisationen öka.
            Vi tycker att alla medlemmar ska ges full insyn i pågående arbete
            i WTO, inklusive fullständig information om informella samråd
            och om generaldirektörens och sekretariatets aktiviteter. Likaså
            måste alla medlemmar ges oinskränkt möjlighet att delta aktivt
            i WTO-arbetet, att göra sin åsikt hörd och att få denna respekterad
            av övriga medlemmar. Vi socialdemokrater anser att det är angeläget
            att fler steg tas inom WTO i riktning mot ökad offentlighet och
            tillgänglighet av dokument. Medlemmarna själva kommer troligen
            även i fortsättningen att tvingas ta ett allt större ansvar för
            att säkerställa öppenhet om sina egna positioner. Det är viktigt
            att tillämpa största möjliga öppenhet avseende positioner och
            om förhandlingarna i WTO. Detta ska riksdagen tillkännage regeringen.
            Handel ska styras av gemensamt beslutade regelverk som är rättvisa
            och gäller lika för alla. De så kallade ekonomiska partnerskapsavtalen
            (EPA) mellan EU och länder i Afrika är i vissa delar orättvisa
            och bör rättas till. Alla EU:s frihandelsavtal måste ha ett utvecklingsperspektiv.
            EPA-avtalen mellan EU och AVS måste resultera i långsiktiga och
            utvecklingsvänliga handelsavtal. Hörnstenarna bör vara utveckling,
            partnerskap och regional integration. EU måste vara berett att
            göra fler och mer omfattande åtaganden än länderna i Afrika. Rättvisa
            handelsvillkor är ett oavvisligt krav som Sverige ska driva i
            alla relevanta organ, exempelvis EU och WTO. Vi socialdemokrater
            menar att vi för svensk del bör verka för att EU tar hänsyn till
            den gemensamma jordbrukspolitikens effekter på livsmedelstryggheten
            i AVS (Afrika, Västindien, Stilla havet). Inom denna sektor kan
            undantag för strategiska produkter i kombination med en särskild
            skyddsklausul ha ett särskilt värde. En förutsättning för att
            AVS ska avkrävas marknadsöppningar på jordbruksområdet bör vara
            att EU avstår från subventionerad export till området. De europeiska
            producenternas mål är att få tillträde till AVS-marknaderna, men
            vi måste samtidigt sträva efter att ge de fattiga AVS-länderna
            den nödvändiga flexibiliteten, samtidigt som åtagandena är WTO-förenliga.
            Inom EU vill vi arbeta för att EU tar bort alla handelshinder
            för Afrika, Karibien och Sydamerika, och vi ska vara det land
            som hårdast driver frågan om ett avskaffande av EU:s jordbrukssubventioner.
            Vi vill att EU inrättar en ombudsman till stöd för utvecklingsländer
            som vill exportera till EU. Detta ska riksdagen tillkännage regeringen.
          </p>
          <head xml:id="i-GWvmz1wRWt6mXpG2BUck5K" type="h2">
            Immateriella rättigheter
          </head>
          <p xml:id="i-5CHEK8gEzmzZ5MS2o5C6nN">
            Vi socialdemokrater menar också att Sverige bör verka för att
            AVS inför ett skydd för immateriella rättigheter i nivå med TRIPS-avtalet.
            Det är samtidigt viktigt att AVS erbjuds samma flexibilitet som
            finns i TRIPS-avtalet, särskilt vad gäller övergångsperioder.
            EPA bör inte medföra mer långtgående krav på AVS än vad som följer
            av TRIPS-avtalet. Det handelsavtal som reglerar s.k. immaterialrätt,
            bland annat patent på läkemedel och genetiska resurser, är TRIPS
            (trade related aspects of intellectual property rights). Avtalet
            har kritiserats för att i första hand passa de rika ländernas
            behov, exempelvis om svårigheter att få fram bromsmediciner mot
            aids som folk i fattiga länder har råd med. Vi anser att en utvärdering
            av dessa avtal måste göras. Detta ska riksdagen tillkännage regeringen.
          </p>
          <head xml:id="i-LPyxPgp4tpnU4Z397zdUFD" type="h2">
            Rättvis handel
          </head>
          <p xml:id="i-JotambZqPMEdb6hCcxU8BC">
            Med rättvis handel menas handel som stärker mindre producenters
            och små jordägares ekonomiska ställning för att de inte ska marginaliseras
            i världsekonomin. Det berör i första hand utvecklingsländer. Det
            handlar om att producenter och anställda ska få en skälig andel
            av den totala vinsten och om att förbättra de sociala förhållandena
            för anställda. Begreppet syftar till långsiktig utveckling. Både
            försäljares och konsumenters deltagande i initiativ för rättvis
            handel sker på frivillig grund. Vi socialdemokrater vill fortsätta
            att inom ramen för EU-samarbetet främja den rättvisa handeln.
            Genom rättvisemärkning visar vi i praktiken den svenska modellen
            som står för solidaritet och mänskliga rättigheter även i handelspolitiken.
            Kampen om vatten skapar motsättningar mellan länder redan i dag
            och riskerar att leda till framtida konflikter. Rätten till rent
            vatten utmanas också av krafter som vill privatisera vattentillgången.
            Vi socialdemokrater kommer att ta strid för allas rätt till rent
            vatten. Grundläggande behov för enskilda och samhället, såsom
            hälsovård och utbildning, bör vara offentliga åtaganden i varje
            samhälle. Tillgången får inte begränsas genom internationella
            handelsregler eller en marknad som låter köpkraften avgöra.
          </p>
          <head xml:id="i-ELhe5WVzSZf5KA36VTHH7R" type="h2">
            En ny exportstrategi för fler nya jobb
          </head>
          <p xml:id="i-ALv9Y29bfCbBH9gWd9tJW4">
            En stark export är avgörande för att skapa fler jobb och högre
            tillväxt. Att förbättra små och medelstora företags förutsättningar
            att växa genom att nå ut på nya större marknader är en del av
            en framgångsrik politik för att bekämpa arbetslösheten. När världskonjunkturen
            stärks växer Sveriges exportmarknad. Samtidigt hårdnar konkurrensen.
            En bestående stark kronkurs är en utmaning för svenska exportföretag.
            Handelsmönstret ändras också. Marknadstillväxten är betydligt
            högre utanför våra traditionella exportmarknader. Svenska exportföretag
            som i hög utsträckning är beroende av den europeiska marknaden
            behöver bli bättre på att nå nya och växande marknader. Sverige
            har under de senaste decennierna tappat större marknadsandelar
            än jämförbara länder. Enligt Svenskt Näringsliv har svenska exportföretag
            tappat exportmarknadsandelar i tillväxtländerna. En jämförelse
            från 1990-talet fram till idag visar att 17 av EU:s 27 medlemsländer
            har haft bättre exportutveckling i BRIK-länderna jämfört med Sverige.
            Regeringen satte 2010 upp målet om att fördubbla exporten på fem
            år. Inget tyder på att målet kommer att nås. Ambitiösa målsättningar
            måste följas av verkningsfulla initiativ. Dessa har uteblivit.
            Sverige behöver därför ny nationell strategi för ökad export.
            En nationell exportstrategi bör innehålla insatser som stärker
            svenska företags export på tillväxtmarknader och ökar andelen
            exporterande svenska företag. Särskilt fokus bör ligga på att
            stärka de små och medelstora företagens exportmöjligheter. Det
            är här vi ser att de stora behoven av exportunderstöd finns och
            det är även här merparten av de nya jobben växer fram. Vi presenterar,
            som ett första steg, förslag på ett antal insatser som bör ingå
            i en nationell strategi för ökad svenskt export.
          </p>
          <head xml:id="i-UiAo5TcT7xTEP8DDu7LpTu" type="h3">
            Ökat exportfrämjande till nya marknader
          </head>
          <p xml:id="i-TQFEbZmv7JGZPhfzy1Unjk">
            Sverige är en liten marknad. För att svenska företag ska kunna
            växa och anställa fler behöver de nå nya och fler kunder världen
            över. Vårt närområde, Norden och övriga Europa, kommer alltjämt
            att vara en viktig exportmarknad. Samtidigt behöver fler företag
            nå ut till de växande marknaderna i Asien, Afrika och Sydamerika.
            Om fler svenska företag ges möjlighet att exportera till de växande
            ekonomierna skapas fler jobb här i Sverige. I en rapport från
            Exportkreditnämnden (EKN) om export till tillväxtländer framgår
            tydligt den tillväxtpotential som finns för små svenska företag.
            Jämfört med små företag som enbart exporterar till de traditionella
            marknaderna har små företag som exporterar till tillväxtmarknader
            en mer positiv bild av såväl efterfrågan som möjligheten att utveckla
            sin export. EKN pekar särskilt ut Ryssland, Kina och Brasilien
            samt länder i Afrika som viktiga marknader att fortsätta utveckla
            för svenska företag. Vi vill därför öka statens ambitioner inom
            exportfrämjande och stärka exporten genom att förbättra förutsättningarna
            för företagen att etablera affärskontakter och att ta sig in på
            nya marknader . Detta ska riksdagen tillkännage regeringen.
          </p>
          <head xml:id="i-QzHb3vKVVJkq7sAFNAvS6Z" type="h3">
            Ökad utlandsrepresentation
          </head>
          <p xml:id="i-4NMhKE7zgVmj4neonSGAV8">
            Genom en aktiv utlandsrepresentation kan Sverige arbeta strategiskt
            för att främja svenska företag på viktiga marknader. Genom att
            finnas på plats kan svensk utlandsrepresentation på ett mycket
            konkret sätt hjälpa till att knyta kontakter, agera dörröppnare
            och skapa mötesplatser mellan svenska företag och kunder på utlandsmarknaderna.
            Vi vill stärka möjligheterna till ökad export genom att förbättra
            förutsättningarna för företagen att etablera affärskontakter och
            ta sig in på nya tillväxtmarknader. Sveriges utrikes- och främjandepolitik
            bör avspegla detta. Regeringen har valt att lägga ner utlandsrepresentationer
            på växande marknader i Asien och Afrika. Även i USA har regeringen
            lagt ner konsulaten i New York och Los Angeles. Mot bakgrund av
            att den svenska exporten behöver utvecklas på tillväxtmarknaderna
            är regeringens nedläggning av strategiskt lokaliserad utlandsrepresentation
            olycklig. Kännedom om var de växande ekonomierna finns ska spela
            in när kommande beslut om nya ambassader eller konsulat tas. Sverige
            bör vara representerat i världsmetropolen New York liksom ha god
            närvaro i länder i Asien, Afrika och Sydamerika. Detta ska riksdagen
            tillkännage regeringen.
          </p>
          <head xml:id="i-Co4oBCPLDDKyqXN7FwpDvA" type="h3">
            Stärka Sveriges internationella tillgänglighet
          </head>
          <p xml:id="i-Gqbb62wdfGmPQSXcuysQqW">
            För att öka exporten och locka fler investeringar till Sverige
            behöver Sveriges tillgänglighet och internationella attraktionskraft
            stärkas. Arlanda tappar i konkurrens gentemot andra internationella
            flygplatser. Såväl Danmark som Norge rankas i internationella
            mätningar högre än Sverige vad gäller tillgänglighet via flyg.
            Internationella flygförbindelser spelar stor roll för svenska
            företags möjligheter att växa och utvecklas, rekrytera expertkompetenser
            och snabbt kunna nå kunder på världsmarknaden och konkurrera på
            viktiga exportmarknader. För fler jobb här i Sverige krävs snabba
            och effektiva kommunikationer med omvärlden. Vi föreslår att staten
            tillsammans med berörda parter – stat, näringsliv och region –
            tar fram en aviationstrategi med åtgärder för att stärka de internationella
            kommunikationerna till och från Sverige och få till stånd fler
            direktlinjer till de växande tillväxtmarknaderna. Detta ska riksdagen
            tillkännage regeringen.
          </p>
          <head xml:id="i-PVun6Mqt3ZsMeJAwXS6bKB" type="h3">
            Enklare för små och medelstora exportföretag att söka stöd
          </head>
          <p xml:id="i-B7z2oTkHF8JM781sFmShnu">
            Idag finns en rad statliga aktörer som på olika sätt arbetar
            med att stärka företags internationalisering och exportförutsättningar.
            Det är viktigt att aktörerna agerar mer samordnat. Vi vill underlätta
            för små och medelstora företag att exportera och öka deras möjligheter
            att växa genom att utveckla en dörr in till olika typer av rådgivning,
            information och finansiellt stöd. För att stärka samordningen
            mellan olika exportfrämjande aktörers insatser och sänka trösklarna
            mot exportmarknaden för enskilda företag föreslår vi att regionala
            exportcentrum byggs upp enligt principen en dörr in. Till de regionala
            exportcentrumen kan företagen vända sig för att ta del av ett
            samlat utbud av insatser och få rådgivning och information kring
            frågor som rör företagens exportplaner. En förstärkt roll till
            Business Swedens regionala exportrådgivare utgör en viktig bas
            i ett sådant utvecklingsarbete.
          </p>
          <head xml:id="i-7aag6BoXR2mkar6bGzNFYP" type="h3">
            Subventionerade garantiavgifter för förstagångsexportörer
          </head>
          <p xml:id="i-TP7HJEyFcxcVPKB6Es8WS2">
            Kreditrisker tillhör de främsta hindren för etablering för små
            och medelstora företag på nya marknader. Empiriska studier har
            visat att exportkrediter är en av de mest framgångsrika metoderna
            för det offentliga att effektivt främja export. Vi vill utveckla
            Exportkreditnämndens verksamhet i syfte att ytterligare sänka
            trösklarna för små och medelstora företag i samband med export
            genom att pröva möjligheten till subventionerade garantiavgifter
            för förstagångsexportörer. Modellen förutsätter att tillvägagångssättet
            är förenligt med gällande statsstödsregler (EU och OECD) och innebär
            att EKN behöver tillföras medel över statsbudgeten som kompenserar
            för uteblivna garantiavgifter.
          </p>
          <head xml:id="i-29sNbR21HgXzcnAynxdVDe" type="h3">
            Stöd till exportorienterade företagsnätverk
          </head>
          <p xml:id="i-QSHFKVYAJG2CxtcyVSmpXs">
            Vi vill utveckla en modell, inspirerad av motsvarande verksamhet
            i Finland, där små och medelstora företag går samman i exportnätverk.
            Exportnätverken utgörs av företag som förenas av sina ambitioner
            att träda in på en exportmarknad eller av att deras produkter
            kompletterar varandra. Företagen i nätverket delar i sin tur på
            en gemensam exportkompetens lokaliserad på den aktuella marknaden.
            Företagsnätverken underlättar handel med länder som efterfrågar
            stora volymer eller helhetskoncept och där svenska exportföretag
            var för sig har svårt att konkurrera med andra större internationella
            företag. Förslaget innebär att stöd kan ges för att anlita en
            lokal exportrepresentant. Genom modellen ges företag möjlighet
            att dela på kostnaderna för en lokalt placerad exportexpert, samtidigt
            som de tar del av varandras erfarenheter och dra lärdomar av varandras
            internationaliseringsprocesser. Detta ska riksdagen tillkännage
            regeringen.
          </p>
          <head xml:id="i-4R4KqXyedcDER5HpBUis4L" type="h2">
            EU:s inre marknad
          </head>
          <p xml:id="i-3sUJHudPahvEEPk2vtC2AE">
            EU:s inre marknad innebär stora möjligheter att öka vårt handelsbyte.
            Behovet av att små och medelstora företag ska komma ut på EU:s
            inre marknad kan inte nog understrykas. Den inre marknaden fungerar
            inte optimalt idag. Situationen har föranlett diskussioner på
            EU-nivå om åtgärder och initiativ för att förbättra den inre marknadens
            funktionssätt. Det är därför vikigt att dessa initiativ implementeras
            bland medlemsstaterna. EU-kommissionen måste också se till att
            enskilda medlemsländer inte sätter upp nya protektionistiska regler
            för att skydda sina nationella marknader.
          </p>
          <head xml:id="i-46JygyYbqGeRo5FJfutWp5" type="h2">
            Socialt hållbart företagande i en global värld
          </head>
          <p xml:id="i-WV7TFSJZuFtdSRwE6WEiWK">
            CSR är ett viktigt instrument för att verka för att globaliseringens
            positiva effekter skall komma alla till nytta. Enkelt utryckt
            handlar det om att företag skall ta ansvar för att minimera de
            negativa och maximera de positiva effekterna av sin verksamhet
            för till exempel mänskliga rättigheter eller miljö. De senaste
            årens positiva lönsamhetseffekter hos företag som jobbar med CSR
            (Corporate Social Responsibility) visar att företagens konkurrenskraft
            kan stärkas. Redan idag arbetar storföretag aktivt med ett hållbart
            företagande, och företag inom alla branscher har idag en gyllene
            möjlighet att vinna tillbaka förtroende hos investerare, kunder
            och allmänheten. I takt med att konsumenter börjar ställa allt
            större krav på att veta ursprunget och historien bakom det vi
            köper, ligger det i företagens intresse att visa på att de tar
            ett både etiskt och socialt ansvar för de produkter eller tjänster
            de utför. Arbetet med en internationell standardisering vad gäller
            socialt ansvarstagande fortgår. Även om det är ett icke bindande
            dokument syftar det till att skapa standardiserad vägledning för
            hur arbetet med socialt ansvarstagande ska bedrivas. Avsikten
            med vägledningen är att underlätta för organisationer av alla
            slag att etablera, införa och förbättra sitt sociala ansvarstagande
            så att det kan bidra till att förbättra arbets- och livsvillkor
            för människor. Här kommer frågor som etik, sociala förhållanden,
            arbetsförhållanden, mänskliga rättigheter, barns rättigheter och
            miljöpåverkan i fokus. Standarden ger också bättre möjlighet att
            jämföra olika organisationers arbete med socialt ansvarstagande.
            Som EU-medlem är Sverige och de svenska skattebetalarna med och
            finansierar EU:s gemensamma budget. Från budgeten delar EU årligen
            ut hundratals miljoner kronor till företag som ansöker och uppfyller
            kriterierna för EU-stöd. För att företag ska få EU-stöd finns
            en rad formella föreskrifter men inga tydliga och konkreta krav
            på att de sökande ska presentera en plan för socialt ansvarstagande.
            Regeringen bör driva på för förändringar i den riktningen för
            mer konkurrenskraftiga företag under hållbara villkor. Detta ska
            riksdagen tillkännage regeringen.
          </p>
        </div>
        <div xml:id="i-Aiq6H6CNRUx4Y6KDaSTPFy" type="signatureBlock">
          <list xml:id="i-7NrBBbvf5fwPcBtnQjjJBC">
            <item xml:id="i-HrKXSqqbwvHf4cLzWK6APK" who="i-LKQKWG3JJUBFg12z1vrFwt" type="signature">
              Jennie Nilsson (S)
            </item>
            <item xml:id="i-XiV7v1NGvh99NprfRBDh8s" who="i-FL3Tee8NjTSCkq4XGmHcyw" type="signature">
              Carina Adolfsson Elgestam (S)
            </item>
            <item xml:id="i-GFUdEygRfWd8vmkn1327XR" who="i-122QwSSpyGJQiTJjmrUJCM" type="signature">
              Krister Örnfjäder (S)
            </item>
            <item xml:id="i-H8SmgyzbztG8GPPUDDwZzc" who="i-MVzhVeKwRGmjHjHoSrReg9" type="signature">
              Börje Vestlund (S)
            </item>
            <item xml:id="i-JojFu1Tde1YEPyGHzPTgLb" who="i-4oK6HjNJR6K1QAGZmsEqiv" type="signature">
              Ingemar Nilsson (S)
            </item>
            <item xml:id="i-8UM9dD4kbCicufEAnmZFQX" who="i-JfXS8EFEqMfBiyryszrVvW" type="signature">
              Ann-Kristine Johansson (S)
            </item>
            <item xml:id="i-J6hEj6qCmvHFpJkfVDGtS" who="i-EjPMvKrvi7HdAPnB25iKv8" type="signature">
              Ingela Nylund Watz (S)
            </item>
            <item xml:id="i-8GxGHTU1jgEhyFwL4HtooQ" who="i-Ty8QCuVFBPKpfBLfr6zVqn" type="signature">
              Berit Högman (S)
            </item>
          </list>
        </div>
      </div>
    </body>
  </text>
</TEI>
