<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0396/mot_200304_MJ_0396-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ396 pnr: mp823
          </p>
          <p>
            Motion till riksdagen 2003/04:MJ396
          </p>
          <p>
            av Lotta N Hedström (mp)
          </p>
          <p>
            Aspartam
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om = särskild uppmärksamhet på = verksnivå = på riskforskningsbehovet
            kring och tillfälligt stopp för aspartamprodukter.
          </p>
          <p>
            Tveksamheter och oro berättigar tillämpning av försiktighetsprincipen
          </p>
          <p>
            Oavsett att jag omfattar den ytterst rimliga principen att riksdagen
            inte skall befatta sig med enskilda produkter eller med att styra
            de statliga verkens verkställighetsmandat med detaljföreskrifter,
            finner jag det icke desto mindre välmotiverat att i motionsform
            göra ett undantag. Ett relativt okänt eller förnekat hot mot folkhälsan
            hänger nämligen över oss i form av aspartam. Aspartam är ett sötningsmedel
            som varit i bruk sedan slutet av andra världskriget och har förutom
            i diabetikerkollektivet, även kommit att användas i stor utsträckning
            av alla konsumenter av light-produkter, godis och som sockerersättning
            i en översvämmande mängd vardagsmat under de senaste tio åren.
            Det är en konst att t.ex. hitta ett tuggummi som inte innehåller
            aspartam. Vidare förekommer aspartam som tillsats i en del läkemedel
            för att maskera obehaglig smak och underlätta intag. Aspartam
            är ett kommersiellt samlingsnamn för ett av många komponenter
            sammansatt ämne. Den intressanta verkan är dess förmåga att i
            kroppen under vissa betingelser bilda giftig fenylalanin, metanol
            och formaldehyd. Framför allt finns mycken oro kring varifrån
            de nervskador kommer som amerikanska soldater efter Kuwaitkriget
            i början på nittiotalet efter några år uppvisade. Många hävdar
            att det var flitigt drickande av Coca- Cola light, uppvärmd till
            över kritiska 37 grader, som gav upphov till skadorna. Yrsel,
            balansrubbningar, huvudvärk, kramper, minnesförlust,
          </p>
          <pb facs="riksdagen-motions-pdf/data/200304/mot_200304_MJ_0396/mot_200304_MJ_0396-0002.pdf"/>
          <p>
            2003/04:MJ396
          </p>
          <p>
            ledvärk, depression, migrän och synstörningar samt hjärntumörer
            ingår i symptombilden. Läkemedelsverket och Livsmedelsverket,
            de ansvariga svenska myndigheterna, har hittills underlåtit att
            uppmärksamma de alltfler uppdykande varningsropen och den forskning
            som reser frågetecken för effekter och bieffekter. Deras hänvisning
            går i princip ut på att skadeverkningar inte är tillräckligt belagda.
            I ett stort antal välrenommerade forskningsrapporter och vetenskapliga
            artiklar har ämnet och dess verkningar undersökts, och även om
            man hittills inte funnit de precisa belägg som vore önskvärda
            för att tryggt t ex kunna förbjuda det, finns i dem tillräckligt
            med indikationer och frågetecken för att motivera försiktighet.
            Läkaren Ralph Walton har granskat 166 studier på aspartam och
            noga kontrollerat vart pengarna kommit ifrån. Av de studier som
            bekostats av en branschorganisation för sötningsmedel ILSI, av
            Searle (ett Monsantoföretag), Nutrasweet Co och Ajinomoto visade
            100 procent att medlet var ofarligt. Bland gruppen av oberoende
            studier var siffran 92 procent för aspartams koppling till olika
            hälsoproblem. Inga studier har utförs i Sverige. Aspartam lär
            till och med ha stått på Pentagons lista över biokemiska vapen!
            Jag menar att dessa verks mest centrala uppgifter är att skydda
            befolkningens hälsa och med stöd i försiktighetsprincipen till
            och med kunna belägga produkter med distributionsförbud i avvaktan
            på forskning som fastställer skadeverkningar. I det läget anser
            jag att aspartam befinner sig. Vad som däremot lätt går att konstatera
            är problemen på den funktionella nivån, alltså inte utifrån biokemisk
            analys eller dylikt, utan som fungerande sockerersättning i vardagen.
            Där kan lugnt hävdas att aspartam är kontraproduktivt. Istället
            för att dämpa det sockersug som dels skapar alltfler diabetiker,
            dels retar lust- och belöningscentrum i hjärnan för behov av annan
            stimulantia (främst alkohol), blir all denna ständigt simulerade
            sötma en garant för att insulin-socker-balansen i kroppen aldrig
            normaliseras. Raffinerad och översötad mat har i västvärlden under
            efterkrigstiden ersatt kost baserad på råvaror och enkel beredning.
            Att i det läget, med alla försämringar för metabolismen och folkhälsa,
            övervikt och undernäring som det medfört, fortsätta öka på sockerstimuleringen
            med ett substitut är ett självbedrägeri. Värt att nämna i sammanhanget
            är också de stora markandsförings- och lobbyingresurser som aspartamproducenterna
            spenderar. Därför anser jag det högeligen motiverat att regeringen
            i regleringsbrev omber Läkemedelsverket och Livsmedelsverket att
            tills vidare stoppa aspartam samt att forska på deras risker.
          </p>
          <p>
            Stockholm den 6 oktober 2003
          </p>
          <p>
            Lotta N Hedström (mp)
          </p>
        </div>
      </div>
    </body>
  </text>
</TEI>
