<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-juu-00404">
  <teiHeader>
    <fileDesc>
      <titleStmt>
        <title>Stärkt rättssäkerhet</title>
        <author corresp="i-MYV5TtBU5tQGwqDu4dq25s">Bengt Westerberg m. fl. (fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkt rättssäkerhet</title>
          <idno type="rdwebb">GA02ju404</idno>
          <rs type="number">ju404</rs>
          <orgName type="comitteeAbbreviation">juu</orgName>
          <ref type="dokument_url_text">http://data.riksdagen.se/dokument/GA02ju404/text</ref>
          <ref type="dokument_url_html">http://data.riksdagen.se/dokument/GA02ju404</ref>
          <ref type="dokumentstatus_url_xml">http://data.riksdagen.se/dokumentstatus/GA02ju404</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>Kerstin Ekman</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-5FsdBgp7zC1W8jXSUkwwDq</idno>
            <name>Birgit Friggebo</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>Jan-Erik Wikström</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-MYV5TtBU5tQGwqDu4dq25s</idno>
            <name>Bengt Westerberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>Ingemar Eliasson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>Karin Ahrland</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-9J1gmLVJSnGBRMzrAVvtvR</idno>
            <name>Anne Wibble</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CCPj6zLmPFZYtEtNECwPFV" type="signed"/>
        <correspContext corresp="i-CCPj6zLmPFZYtEtNECwPFV">
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-5FsdBgp7zC1W8jXSUkwwDq"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-9J1gmLVJSnGBRMzrAVvtvR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_ju_404/mot_198687_ju_404-001-001.pdf"/>
      <div type="motHeader" xml:id="i-9wEB8sPSTTvFsHxNZF2oqM">
        <div type="motTitle" xml:id="i-TpgNC7nZhBRtdqzX1cL9MS"/>
        <div type="motSubmissionInfo" xml:id="i-KfhTcZrs3uGfGbDVfSc2mF"/>
      </div>
      <div type="motBody" xml:id="i-KkjZkpLt9rxfw6vGj4UC45">
        <div xml:id="i-HGX28pabNX47LAacrMZRue">
          <pb facs="riksdagen-motions-pdf/data/198687/mot_198687_ju_404/mot_198687_ju_404-001.pdf"/>
          <p xml:id="i-BY2D7o1sChvShkLjDBBkb9">
            Motion till riksdagen
          </p>
          <p xml:id="i-GapeMvDX2J9maey513qiE">
            1986/87:Ju404
          </p>
          <p xml:id="i-D16iNVRG9wg58KgcjkQR78">
            Bengt Westerberg m. fl. (fp)
          </p>
          <p xml:id="i-Pi6srz5Mme15Q1oaFNvrPT">
            Stärkt rättssäkerhet Mor:
          </p>
          <p xml:id="i-XERXTeE8LUuuTcyfn9sbcj">
            1986/87:Ju404
          </p>
          <p xml:id="i-HHUrUty5R4a1cnR4ggKc4H">
            Rättssäkerhetens grunder
          </p>
          <p xml:id="i-VGjC6PqvDiXi1WeLAo59Ws">
            En av de viktigaste principerna i det liberala frihetsarvet är
            rättssäkerheten. Utifrån demokratiska synpunkter är rättssäkerheten
            nödvändig eftersom den är garantin för den politiska friheten.
            I rättssäkerhetens idé ligger att reglerna skall ha en sådan fasthet
            och klarhet att medborgarna kan förutse och förstå konsekvenserna
            av sina handlingar, att de kan känna till var gränsen går mellan
            tillåtet och förbjudet och att de klart vet vilka sanktionerna
            är om lagens bestämmelser överträds. Retroaktiv lagstiftning till
            någons nackdel får inte förekomma. Medborgarna måste också ha
            garantier för att av riksdagen stiftade lagar verkligen följs
            såväl av regeringen som olika förvaltningsorgan när de utfärdar
            föreskrifter och direktiv som leder myndigheterna i det enskilda
            fallet. I rättsstatens natur ligger att lagar och regler gäller
            lika för alla. Börd, samhällsställning och ekonomiska förutsättningar
            skall inte påverka den enskilde medborgarens förutsättningar att
            tillvarata sina intressen. I Sverige upplevs inte rättssäkerheten
            alltid som självklar. I dag känner många människor osäkerhet och
            ängslan, de vet inte var gränserna mellan tillåtet och förbjudet
            går och lagarna upplevs som kautschukartade. Viss lagstiftning
            är dessutom så invecklad att t. o. m. jurister har svårt att tolka
            den. S. k. engångslagstiftning förekommer, och grundlagsskyddet
            mot retroaktiv lagstiftning urholkas genom regeringens nyckfulla
            skattepolitik. Rättssäkerheten i ett utvecklat samhälle som vårt
            måste också innebära att myndigheterna aktivt medverkar till att
            enskilda medborgare kan bevaka och skydda sina intressen. Särskilt
            gäller detta personer som i olika avseenden kan ha svårt att hävda
            sig: lågutbildade, handikappade, invandrare och liknande grupper
            som ofta har svårt att föra sin egen talan. Men det gäller också
            människor som har blivit utsatta för brott i skilda avseenden,
            offren som drabbas av vardagsbrottsligheten. För ett socialliberalt
            parti är det en självklarhet att samhällets medansvar för dessa
            grupper också innefattar ett aktivt skydd för deras rättssäkerhet.
            För en enskild människa kan rättssäkerheten handla om att bli
            korrekt bemött i telefon hos en myndighet eller att polisen gör
            en brottsplatsunder- sökning. Motsatsvis kan en känsla av rättsosäkerhet
            uppstå när man vid kontakt med en myndighet blir skickad från
            handläggare till handläggare utan att få svar på sina frågor eller
            när polisen inte hinner med vardags- brotten.
          </p>
          <p xml:id="i-HfrRBGnuCy6iY7Bbfyq7iG">
            1 Riksdagen 19861/87.3 saml. Nr Ju404
          </p>
          <pb facs="riksdagen-motions-pdf/data/198687/mot_198687_ju_404/mot_198687_ju_404-002.pdf"/>
          <p xml:id="i-2hQf7ueVciSp6smxGGkFLd">
            Rättssäkerheten måste innebära att myndigheterna ständigt arbetar
            med insikten att de är till för allmänheten och inte tvärtom.
            Statens ambitioner att beivra brott och att kontrollera efterföljden
            av lagar kan inte få leda till att personer, mot vilka det inte
            riktas någon misstanke om oegentligheter, blir föremål för långtgående
            kontrollåtgärder. Regeringen gör då och då s. k. utspel i syfte
            att minska onödig byråkrati. Det har emellertid i praktiken inte
            medfört så stora resultat. Däremot har olika uttalanden medfört
            att många ambitiösa och hederliga tjänstemän som gör sitt bästa
            när de sköter förvaltningen i enlighet med lagarna med fog känt
            sig oskyldigt utpekade. De kan ju inte lastas för krånglig eller
            dålig lagstiftning. Det finns enligt vår uppfattning skäl att
            se över — eller upphäva — många lagar för att skapa större rättssäkerhet.
            Däremot finns det inte skäl för ansvariga politiker i en rättsstat
            att utan bevis söka vältra skulden för onödig byråkrati på tjänstemännen.
          </p>
          <p xml:id="i-CKHXoo1zZnSf3wNJe4jfiX">
            Hotad rättssäkerhet
          </p>
          <p xml:id="i-CWxi4h9W7dJVXsdojqaqpv">
            I ett demokratiskt samhälle är det inte möjligt att förändra
            lagar och regler i stora steg. Det skulle påverka många människors
            levnadsförhållanden och framkalla högljudda protester. Förändringar
            sker därför gradvis, i små steg. Detta är rimligt för att ge människor
            möjlighet att anpassa sig till nya spelregler. Men i de små stegen
            kan det också ligga en fara. Genom sådana beslut kan samhällsutvecklingen
            nästan omärkligt länkas in i banor som den stora majoriteten egentligen
            inte önskat beträda. På det rättsliga området kan det börja med
            att man gör undantag från viktiga principer för att komma åt en
            grupp. Det senaste exemplet är den s. k. engångsskatten på livförsäk-
            ringar. För några år sedan genomdrev regeringen en extra förmögenhetsskatt
            mot årets slut vilket drabbade många sparare hårt. Ett sådant
            samhälle blir outhärdligt att leva i. När sådana undantag från
            principerna görs är det i förstone ofta få berörda och protesterna
            blir inte högljudda. När utvidgning- en sker kan man hänvisa till
            redan gjorda undantag. Vi blir offer för ”de små stegens tyranni”.
            Därför är det nödvändigt att vara uppmärksam på de första stegen,
            de första avvikelserna från de grundläggande rättssäkerhetsprinci-
            perna. Redan när de stegen tas är rättssäkerheten hotad. Vi har
            i vår motion om rättssäkerheten förra året givit en rad exempel
            på den typ av lagstiftning som genomförts på sistone och där vi
            anser att viktiga rättssäkerhetskrav åsidosatts. Vi hänvisar till
            vad vi där anfört. Ett annat likartat hot mot rättssäkerheten
            är regeringens uppenbara nonchalans av lagrådet. Det gäller både
            i fråga om skyldigheten att följa regeringsformens rekommendationer
            om i vilka fall lagrådets yttrande bör inhämtas och i fråga om
            att ta hänsyn till de synpunkter som framförts av lagrådet. Vi
            kan här hänvisa till vad som framgår av KU:s granskningsbetän-
            kande våren 1986 men vill också i fråga om nonchalansen för lagrådets
            synpunkter särskilt påminna om den senaste ”engångsskatten” (pensionsför-
            säkringarna). Vi kan i detta sammanhang inte heller undgå att
            med skärpa vända oss mot det senaste påtagliga hotet mot rättssäkerheten
            som dessutom innebär en upprörande nonchalans mot riksdagen. Vi
            syftar — självklart — på regeringens
          </p>
          <p xml:id="i-PwEJczNwaZnryPhFEe5Bbc">
            Mot. 1986/87 Ju404
          </p>
          <pb facs="riksdagen-motions-pdf/data/198687/mot_198687_ju_404/mot_198687_ju_404-003.pdf"/>
          <p xml:id="i-ufULV9FfGCG51rok7viX2">
            ”överenskommelse” med bankerna om att dessa av vinstmedlen skall
            avsätta hundratals miljoner till forskningsfonder. Det torde vara
            en offentlig hemlighet att bankernas ledningar gått med på detta
            förslag i en känsla av att därmed undgå någon slags ny beskattning.
            Allvarligt för rättssäkerheten är det emellertid att om regeringen
            på detta sätt lyckas skaffa pengar till ett väl så angeläget område
            en gång kan varken lagrådet eller riksdagen hindra att det sker
            fler gånger.
          </p>
          <p xml:id="i-SqgX7KJQZzHgQedDJq1r3w">
            Stärk rättssäkerheten
          </p>
          <p xml:id="i-6sFYNmKsAN5AkLLGkvzKSY">
            Vi lämnar i det följande förslag till konkreta åtgärder för att
            stärka rättssäkerheten.
          </p>
          <p xml:id="i-EfCA4aRoNUgaW7WpBnSSsR">
            Lagstiftningstakten
          </p>
          <p xml:id="i-bpStMX72AiZB36myWNWnC">
            En utgångspunkt i vårt rättssystem är som nämnts skyldigheten
            att känna till gällande rättsregler. I praktiken är det emellertid
            länge sedan det fanns någon rimlig chans för enskilda att känna
            till innehållet i den totala mängden lagar och författningar.
            Inom vissa ramar accepterar medborgarna att de drabbas av regler
            vilkas existens de inte känt till. Delegationen av normgivningsmakten
            har dock inneburit en fortgående maktförskjutning från de politiska
            organen till de administrativa. Riksdagen fattar beslut om lagregler
            av en viss allmän inriktning och överlämnar till regeringen och
            myndigheter att utfärda de egentliga föreskrifterna. Det förekommer
            att riksdagsledamöter när de konfronteras med konsekvenserna av
            de beslut de varit med att fatta blir överraskade över hur fullmakten
            att ge regler utnyttjas av regeringen och myndigheterna. Den socialdemokratiska
            regeringens förord för lagstiftning genom generalklausuler bäddar
            för fler sådana överraskningar. Ser man det som angeläget att
            den enskilde får sin rätt så snabbt och enkelt som möjligt fordras
            att myndigheten har klara regler att följa. Konsekvensen blir
            alltså att man bör skärpa kraven på den materiella lagstiftningens
            utformning. Genom att användningen av ramlagar sålunda minskar
            blir också behovet av verkställighetsföreskrifter mindre. Ett
            lugnare lagstift- ningstempo är också eftersträvansvärt för alla,
            såväl enskilda som myn- digheter. Vi vill i detta sammanhang påpeka
            att vi inte menar att alla s. k. ramlagar är av ondo; det finns
            områden där en alltför detaljrik lagstiftning lätt skulle kunna
            leda till onödig byråkrati utan att för den skull garantera den
            enskilde större rättssäkerhet. Det gäller emellertid att vara
            ytterst observant i frågan om en ramlag kan tillåtas eller om
            den kan medföra fara för rättssäkerheten. Enligt förvaltningslagen
            skall en myndighets beslut enligt huvudregeln innehålla de skäl
            som bestämt utgången. Denna viktiga regel är naturligtvis främst
            tillkommen för att en sökande eller klagande skall förstå vilka
            motiv myndigheten haft för beslutet. Det bör också indirekt hjälpa
            den enskilde att avgöra om det kan vara idé att överklaga ett
            beslut, och det är av betydelse
          </p>
          <p xml:id="i-5jit3nzDdmiXmL7ja1nGu2">
            1" Riksdagen 1986/87. 3 saml. Nr Ju404
          </p>
          <p xml:id="i-EnFW8ZQCbSfCTVu4NUrm4y">
            Mot. 1986/87 Ju404
          </p>
          <pb facs="riksdagen-motions-pdf/data/198687/mot_198687_ju_404/mot_198687_ju_404-004.pdf"/>
          <p xml:id="i-Hi8jV4YnDQzSvZjpGEsXE4">
            för handläggningstakten att överinstansen snabbt kan se hur underinstansen
            resonerat. Med hänsyn till de många och varierande typer av myndigheter
            som skall tillämpa lagregeln blir naturligtvis praxis i fråga
            om motiveringens utförlighet och klarhet mycket varierande. Det
            är också en fråga om enskilda tjänste- mäns språkbruk och ambitioner,
            något som vi inte kan lagstifta om. Men däremot anser vi att det
            borde vara en självklarhet i en rättsstat att ett myndighetsbeslut
            som ju alltid till sist måste grundas på en lagbestämmelse också
            innehåller en hänvisning till just den eller de lagparagrafer
            som väglett den beslutande myndigheten. Så är det tyvärr inte
            alltid i dag. Som vi nämnt inledningsvis måste vi acceptera att
            enskilda inte kan känna till hela lagstiftningen. Men det minsta
            han eller hon kan begära är då att i det skriftliga beslutet få
            besked inte bara om motiven i det enskilda fallet utan också om
            den eller de föreskrifter som myndigheterna grundar sina avgöranden
            på. Av hävd och senare på grund av författningsbestämmelser har
            domstolarna alltid i domen angivit tillämpliga lagrum. Vi anser
            det är hög tid att införa en liknande praxis i alla förvaltningsmyndigheters
            beslut. En bestämmelse med denna innebörd bör införas i förvaltningslagen.
          </p>
          <p xml:id="i-GwnUD9qyQRZn4Ta5m4rHMR">
            Åtalsunderlåtelse
          </p>
          <p xml:id="i-8jcw8p9DZsn2Dj6sPidsv1">
            Efter en proposition från regeringen (1984/85:2) har åklagarnas
            möjligheter att underlåta att väcka åtal utvidgats. Åtalsunderlåtelse
            kan nu ges när det kan antas att påföljden vid åtal skulle bli
            villkorlig dom. Även i andra avseenden har möjligheterna för att
            ge åtalsunderlåtelse utökats i förhållan- de till vad som gällde
            före den 1 juli 1985. Den absoluta åtalsplikten, dvs. skyldigheten
            för åklagare att åtala när något brott uppdagats, innebär en rättssäkerhetsgaranti
            för allmänheten och en trygghet för åklagarna. Genom att vara
            ålagda absolut åtalsplikt behöver åklagarna inte försätta sig
            i situationer där det kan riktas misstanke mot dem för att fatta
            beslut om åtalsunderlåtelse utifrån ovidkommande hänsynsta- gande,
            t. ex. deras intresse att i vissa situationer minska sin arbetsbörda.
            För den allmänna laglydnaden är det demoraliserande när samhället
            till synes inte reagerar mot vissa typer av brott som anses vara
            ”bagatellbrott”. För att undvika att medborgarna ”tar lagen i
            egna händer”, exempelvis genom att bilda medborgargarden, krävs
            att allmänheten tilltror polis och åklagare intresse av och resurser
            för att beivra brott mot den enskilde och hans egendom. Riksdagen
            bör därför med ändring av sitt tidigare beslut återgå till de
            regler beträffande åtalsunderlåtelse som gällde före den 1 juli
            1985.
          </p>
          <p xml:id="i-JVpW2yvrv89qLw1RJ5xupB">
            Skattelagstiftningen
          </p>
          <p xml:id="i-Bf544VRe1FZ3h8AB3C5YAt">
            Från rättssäkerhetssynpunkt är det ytterst otillfredsställande
            att många människor är oförmögna att beräkna eller kontrollera
            sin skatt. Skattebeta- larna blir på så sätt utlämnade till skattemyndigheterna.
            Svårigheterna att förstå skattereglerna leder också lätt till
            att personer utan uppsåt bryter mot
          </p>
          <p xml:id="i-deD3q1fsr7noeJcSwaP6L">
            Mot. 1986/87 Ju404
          </p>
          <pb facs="riksdagen-motions-pdf/data/198687/mot_198687_ju_404/mot_198687_ju_404-005.pdf"/>
          <p xml:id="i-USFuMDURLwAWxHttXzW2L">
            reglerna. Särskilt av småföretagare, konstnärer, lantbrukare
            eller andra kategorier av skattskyldiga som inte har vanliga tjänsteinkomster
            krävs ofta ett stort mått av kunskaper för att de skall undvika
            att begå fel mot skattereglerna. Alternativt tvingas de köpa redovisnings-
            eller deklarations- tjänster till betydande kostnader. Det är
            av hänsyn till både rättssäkerheten och effektiviteten i vårt
            ekonomiska system angeläget att vårt skatte- och uppbördssystem
            förenklas. De exempel på övergrepp mot rättssäkerheten som är
            de kanske vanligaste förekommande i debatten är hämtade från olika
            skatte- och uppbördssam- manhang. Därvid har existensen och tillämpningen
            av ett antal lagar kommit ifokus. Dessa är främst betalningssäkringslagen
            och bevissäkringslagen samt lagen mot skatteflykt (generalklausulen).
            I en annan motion till detta riksmöte behandlar vi bl. a. bevissäkringslagen
            och betalningssäkringslagen och yrkar att ersättning för processkostnad
            i taxeringsprocessen skall utgå om en enskild vinner målet. Riksdagens
            socialistiska majoritet beslöt hösten 1985 att lagen mot skatteflykt
            skall förlängas att gälla ytterligare tre år. Mot detta beslut
            reserverade sig de tre borgerliga partierna. Bakgrunden till avslagsyrkandet
            var såväl den tveksamhet från rättssäkerhetssynpunkt som finns
            beträffande lagen som det förhållandet att lagen över huvud taget
            knappast har tillämpats. Dessa invändningar kvarstår självfallet
            fortfarande. Lagen mot skatteflykt bör därför upphävas.
          </p>
          <p xml:id="i-Xbyb7WpFKT2cJFe23mKM4V">
            Retroaktiv skattelagstiftning
          </p>
          <p xml:id="i-QYeFBFF3QefaHbpMR4WG97">
            Skyddet mot retroaktiv lagstiftning, som från början gällde endast
            strafflag, utvidgades 1979 med ett förbud mot retroaktiv lag om
            skatt eller statlig avgift (RF2.10st 2). Som huvudregel slås fast
            att skatt eller statlig avgift inte får tas uti vidare mån än
            som följer av föreskrift som gällde när den omständigheten inträffade
            som utlöste skatt- och avgiftsskyldigheten. Riksdagen får göra
            undantag härifrån om särskilda skäl påkallar det. Huruvida sådana
            skäl föreligger är undandraget de rättstillämpande myndigheternas
            prövning. Retroaktiviteten får likväl inte sträcka sig längre
            än till den tidpunkt då ett förslag från regeringen eller ett
            riksdagsutskott lämnats till riksdagen. Regeln tillkom, i likhet
            med de andra förstärkningar som genomfördes 1979, genom kompromiss
            mellan riksdagspartierna (utom vpk). Den socialdemokratiska regeringen
            som tillträdde 1982 har emellertid varit alltför villig att åberopa
            särskilda skäl. Den extra vinstdelningsskatten, den tillfälliga
            förmögenhetsskatten och den nyligen beslutade s. k. engångs- skatten
            på pensionssparandet har införts under former som har karaktär
            av retroaktiv lagstiftning. Vad som avses vara tillåtna undantag
            från förbudet mot retroaktiv lagstiftning måste klarläggas och
            lagtexten preciseras. Vi behandlar denna fråga i en särskild motion
            till detta riksmöte.
          </p>
          <p xml:id="i-4wPNMZxkLpAbx9uA3r3Dzw">
            Mot. 1986/87 Ju404
          </p>
          <pb facs="riksdagen-motions-pdf/data/198687/mot_198687_ju_404/mot_198687_ju_404-006.pdf"/>
          <p xml:id="i-W4MPTKqzQJqVfs82M3vFVH">
            Omvänd generalklausul
          </p>
          <p xml:id="i-CAu7nC8daTzsVmJp7V1bo2">
            Lojaliteten mot skattesystemet kan i längden upprätthållas endast
            om medborgarna upplever sig förnuftigt och rättvist behandlade.
            För detta krävs en balans i bedömningen av vad som är till fördel
            för medborgaren och för staten. Generella bedömningsnormer som
            enbart gynnar staten leder ofelbart till bristande lojalitet och
            tilltro till systemet. Det finns därför med vårt nuvarande skattesystems
            komplexitet starka skäl för att införa en omvänd generalklausul.
            En sådan bör förhindra att skattskyldiga av myndigheterna behandlas
            på ett sätt som inte kan anses stå i överensstämmelse med intentionerna
            bakom en viss lagstiftning, exempelvis åläggs en icke avsedd beskattning.
            Denna omvända generalklausul är således en positiv lag. Riksdagen
            bör ge regeringen i uppdrag att utarbeta ett lagförslag med denna
            innebörd.
          </p>
          <p xml:id="i-SJP8NsxbUtEhcRbvLAHuNg">
            Häktningar och anhållningstider
          </p>
          <p xml:id="i-TcvmK4V1y5RRb1tS5zVQ83">
            Till de centrala rättssäkerhetsfrågorna hör reglerna om de processuella
            tvångsmedlen, främst reglerna om anhållande och häktning. Europadomsto-
            len har i en dom fastslagit att Sverige inte uppfyller artikel
            5:3 i den europeiska konventionen angående skydd för de mänskliga
            rättigheterna när det gäller tidsfristerna för anhållande och
            häktning. Häktningsutredningen presenterade i juni 1985 sitt betänkande
            med förslag till bl.a. kortare frister mellan anhållan och häktning.
            Förslaget innebar att det kommer att krävas att domstolarna har
            jourverksamhet under icke arbetstid för att snabbt känna till
            häktningsfrågan. Detta förslag överensstämmer med uppfattningar
            som folkpartiet tidigare har framfört. Regeringen har aviserat
            att den inom kort ämnar presentera förslag till nya regler angående
            häktning. Det är från rättssäkerhetssynpunkt mycket angeläget
            att detta förslag innebär förkortade frister i förhållande till
            vad som i dag gäller.
          </p>
          <p xml:id="i-2PxDs4qmCkbmK7ith9jx9e">
            Juristutbildning
          </p>
          <p xml:id="i-Wf6oC1uDCj6D4ZMJgbxAQQ">
            Rättssäkerheten måste bevakas inte bara när det gäller tillkomsten
            av nya lagar utan också när det gäller tillämpningen av dem. Även
            i detta hänseende finns det flera hot mot rättssäkerheten. Arbetsbördan
            för poliser, åklagare och domstolar leder dels till ökade risker
            för att brottsutredningar inte blir tillfredsställande gjorda,
            dels till orimliga dröjsmål med målens avgörande och till minskad
            noggrannhet i beslutsfattandet. Då belastningen på rättsväsendet
            är ojämn i geografiskt hänseende riskerar rättstillämpningen över
            landet att brista i enhetlighet. Tillgången på kvalificerade advokater
            är viktig liksom ett rättvist rättshjälps- system. Den starka
            tillväxten av och den ökade specialiseringen i det rättsliga regelsystemet
            har kommit att ställa allt högre krav på juristerna och därmed
            på juristutbildningen. Bristande resurser till utbildningen i
            dag kommer i framtiden att resultera i illa rustade befattningshavare
            på viktiga poster som
          </p>
          <p xml:id="i-DsrDeVfB7zAAUNSZ5gQbHN">
            Mot. 1986/87 Ju404
          </p>
          <pb facs="riksdagen-motions-pdf/data/198687/mot_198687_ju_404/mot_198687_ju_404-007.pdf"/>
          <p xml:id="i-HpQZdqJ5UfTkZYDWDWJ2zh">
            åklagare, domare, advokater, förvaltningsjurister etc. För att
            rättssäkerhe- ten i domstolar och myndigheter skall kunna garanteras
            krävs det kompeten- ta jurister. Detta förutsätter i sin tur en
            juristutbildning som håller hög kvalitet.
          </p>
          <p xml:id="i-HaD4ZQcka3gUVspGBVunPr">
            Domstolar
          </p>
          <p xml:id="i-2RN31whnG9CuhxpHAnRY3p">
            I en rättsstat krävs det inte bara klara lagregler, det krävs
            också domstolar och förvaltningsmyndigheter som skall tillämpa
            lagen. Och för att rättsskip- ningen skall fungera är det viktigt
            inte bara att vi har tillräckligt antal domare utan också att
            det är hög kvalitet på de jurister som söker sig till domarbanan
            — och att de trivs med sitt arbete så att de vill stanna där.
            Vår domarkår har av ålder gott anseende, och den har hittills
            fullgjort sina uppgifter tillfredsställande. Det gäller trots
            att uppgiften är svår i vårt genomreglerade samhälle, där inte
            ens jurister alltid kan överblicka och behärska den väldiga floran
            av lagar. Domarbanan har också dragit till sig goda krafter. Under
            senare år har dock allvarliga orostecken framträtt. Alltför många
            av de unga juristerna lämnar domstolarna och går över till den
            enskilda marknaden. Tendensen sprider sig till äldre grupper.
            Den goda praktiska utbildning något eller några års arbete i hovrätt
            eller kammarrätt ger medför att näringslivet är berett att betala
            mycket högre löner och ge bättre arbetsvillkor i övrigt än domstolarna
            kan erbjuda. Justitieutskottet har vid sin granskning av anslagen
            till domstolsväsendet flera gånger uttalat sin oro över arbetsförhållandena
            vid domstolarna. Domstolsverket har fått i uppdrag att analysera
            omfattningen av och orsakerna till avhoppen och därefter eventuellt
            lägga fram förslag. Enligt uppgift avser justitieministern dessutom
            att låta utreda frågan om domarba- nans utformning på längre sikt.
            Vi är tveksamma till om det i och för sig är domarbanans utformning
            som behöver utredas. Däremot tror vi att det är nödvändigt att
            fortsätta analysera om inte många av de arbetsuppgifter som i
            dag åligger den dömande personalen kan lyftas bort från deras
            verksamhet. Vi tänker på t. ex. sådana beslut i rättegången som
            vittnesersättning liksom enklare typer av mål, t. ex. gemensam
            ansökan om äktenskapsskillnad, som mycket väl borde kunna avgöras
            av annan personal med specialistutbildning för detta ändamål.
            Tidigare fanns i den övriga statsförvaltningen s.k. kanslisttjänster
            vars innehavare inte hade akademisk examen, men genom arbetsgivares
            försorg fått en kvalificerad utbildning inom främst myndighe-
            tens verksamhetsområde. Vi menar att det vore värt att utreda
            och pröva om inte en liknande modell skulle kunna införas i domstolsväsendet.
            Domstols- verket som ju redan tagit upp frågan om delegation i
            tingsrätterna bör ges i uppdrag att även utreda möjligheten att
            införa kanslisttjänster i större omfattning vid domstolarna. Detta
            bör riksdagen ge regeringen till känna.
          </p>
          <p xml:id="i-7ng9gnzo47MXmmHbYztFbU">
            Mot. 1986/87 Ju404
          </p>
          <pb facs="riksdagen-motions-pdf/data/198687/mot_198687_ju_404/mot_198687_ju_404-008.pdf"/>
          <p xml:id="i-QyUhdGeZfibafjt7RzJu1S">
            Rättshjälp
          </p>
          <p xml:id="i-C1m7deFjzu9EyfVLknDK8n">
            Rättshjälpens utformning är av stor betydelse för enskilda människors
            möjligheter att kunna hävda sina intressen inför myndigheter och
            domstolar och därmed för rättssäkerheten. Det är en självklarhet
            i ett rättssamhälle att alla oberoende av inkomst och förmögenhet
            skall ha lika möjligheter att tillvarata sina rättsliga intressen.
            Den 1 januari 1984 inskränktes möjligheterna för den enskilde
            att erhålla offentlig försvarare i brottmål. Lagändringen var
            påkallad av bl. a. sparsam- hetsskäl, och genom den beräknades
            man spara 5 av de 80 milj. kr. som det offentliga försvaret kostade
            budgetåret 1981/82. Lagändringen innebar att offentlig försvarare
            för den som inte är anhållen eller häktad endast undantagsvis
            skall förordnas, om brottet är erkänt och påföljden för brottet
            är sex månaders fängelse eller därunder. Lagändringen kritiserades
            redan då den infördes. Det hävdades att den inte var förenlig
            med kraven på rättssäkerhet och likhet inför lagen. I ett särskilt
            yttrande till justitieutskottets betänkande 1985/86:26 skrev folkpartisterna
            i utskottet att man med hänvisning till en utvärdering av domstolsverket
            av de nya reglerna om förordnande av offentlig försvarare avstod
            ”från att begära omedelbar lagändring”. Både Sveriges advokatsamfund
            och domstolsverket har nu undersökt följderna av inskränkningen
            i rätten till offentlig försvarare. Den allvarligas- te konsekvensen
            av lagändringen är enligt utredningarna att över en tredjedel
            av dem som döms till fängelse i Sverige i dag står utan försvarare
            i rätten, vilket är en klar ökning jämfört med tidigare år. Vidare
            konstaterar man i domstolsverkets undersökning ”att den besparingseffekt
            om fem miljoner kronor som avsägs med lagändringen har — — — uppnåtts”.
            Föredragande statsrådet behandlar i budgetpropositionen domstolsver-
            kets rapport. Han är därvid inte beredd att dra slutsatsen att
            någon förändring av de nuvarande reglerna för närvarande är nödvändig.
            Vi delar inte denna uppfattning. Av vad som har framkommit under
            den tid som har förflutit sedan besparingen genomfördes menar
            vi att det finns tillräckligt underlag för att återföra den tidigare
            besparingen. Vi föreslår därför att rättshjälpsanslaget beträffande
            offentlig försvarare förstärks med 5 milj. kr.
          </p>
          <p xml:id="i-SsEVQ7mtrYGyxfQ6W2piLC">
            Domstolsorganisationen
          </p>
          <p xml:id="i-Xn3ksi2kSi9kpL8RX1bjKd">
            De allmänna domstolarna, de allmänna förvaltningsdomstolarna
            och spe- ciella domstolar och liknande organ är de offentliga
            organen för rättskipning i Sverige. Från rättssäkerhetssynpunkt
            är det viktigt att den enskilde medborgaren inte får ett intryck
            av splittring, svåröverskådlighet och inkonsekvens av domstolsorganisationen.
            Därför finns det anledning att överväga att avskaffa vissa specialdomstolar
            och liknande organ och att införa en sådan ordning att vissa sådana
            domstolars och organs avgöranden i vanlig ordning kan prövas av
            hovrätt och högsta domstolen. Hyresnämnds- och bostadsdomstolsuppgif-
            ter skulle t. ex. enligt vår mening kunna överföras till allmän
            domstol. Det är
          </p>
          <p xml:id="i-FZBSMxwyxMEzcTkJfStqco">
            Mot. 1986/87 Ju404
          </p>
          <pb facs="riksdagen-motions-pdf/data/198687/mot_198687_ju_404/mot_198687_ju_404-009.pdf"/>
          <p xml:id="i-DPiqfg3U46XZrwkoKZgAJM">
            från rättssäkerhetssynpunkt betänkligt att hyresmarknadens parter
            finns representerade i de dömande instanserna. Därigenom kan den
            enskildes förtroende för den dömande maktens oberoende och integritet
            urholkas. Från den 1 juli 1985 skall vidlyftiga och komplicerade
            brottmål med ekonomiska eller skatterättsliga förhållanden av
            väsentlig betydelse för bedömningen handläggas av vissa tingsrätter,
            som särskilt utsetts av rege- ringen. Folkpartiet var emot införandet
            av dessa s.k. eko-domstolar. Vi vidhåller vår uppfattning, att
            det är principiellt fel att bekämpa den ekonomiska brottsligheten
            genom att införa en särskild rättsordning för denna typ av brott.
            Vi vill också hänvisa till att ytterst få fall förts till eko-domstolarna
            sedan de tillkom. ”Eko-domstolarnas” uppgifter skall alltså handläggas
            av de vanliga tingsrätterna, inte av några särskilt utvalda. En
            översyn för att ytterligare nedbringa antalet specialdomstolar
            bör göras. Då skall också beaktas intresset av att bevara en bred
            kunskap och allmän överblick över hela det juridiska fältet hos
            dem som är verksamma inom det ordinära domstolssystemet.
          </p>
          <p xml:id="i-5U6RsSC6s7YKcSRbMr3VcC">
            Skyldigheten för stat och kommun att utge skadestånd till enskilda
          </p>
          <p xml:id="i-3S2wyZ2VSkirUr3vVpJqvv">
            En viktig del av den enskildes rättsskydd är möjligheten att
            få ersättning av stat och kommun för skada som den enskilde lider
            på grund av felaktig myndighetsutövning. I Sverige infördes ett
            allmänt skadeståndsansvar för stat och kommun i början av 1970-talet,
            internationellt sett ovanligt sent, och då sedan saken drivits
            från liberalt håll under många år. Tyvärr har emellertid skadestånds-
            ansvaret försetts med en rad inskränkningar. Det betyder att det
            allmänna i praktiken går fritt från skyldighet att ersätta skador
            uppkomna genom vårdslöshet vid myndighetsutövning i många situationer,
            där enskilda —t. ex. företag —i jämförbara fall helt klart skulle
            vara skadeståndsskyldiga. JK, som företräder staten i dessa fall,
            tillämpar dessutom en praxis som kännetecknas av stor försiktighet
            både vad det gäller att medge att skadeståndsskyldighet föreligger
            och vid beräkningen av skadeståndens storlek. Det är angeläget
            att reglerna ändras så att enskilda och företag som lider skada
            genom slarv och okunnighet från myndigheternas sida får ett fullgott
            skydd. Utgångspunkten skall vara att reglerna om skadeståndsansvar
            inte bör vara frikostigare mot det allmänna än mot andra skadevållare.
            Reglerna bör snarare vara strängare med hänsyn till att det rör
            sig om skador som uppkommer genom bristande omsorg i samband med
            det offentligas maktutövning. Utgångspunkten för en förändring
            av nuvarande regler skall vara att ett närmast totalt skadeståndsansvar
            vid felaktig myndighetsutövning införs. En myndighetsutövning
            kan vara felaktig redan vid beslutsfattandet så som har visat
            sig vara fallet vid ett flertal tillfällen då betalningssäkring
            enligt betalningssäkringslagen har använts. Andra beslut kan vara
            riktiga från början men sedan visa sig vara felaktiga. Vissa beslut
            kan vara helt riktiga men drabba utanförstående tredje man utan
            att dessa har rätt till ersättning.
          </p>
          <p xml:id="i-XJvQ5gLhCbaHrcmMzMjK4W">
            Mot. 1986/87 Ju404
          </p>
          <pb facs="riksdagen-motions-pdf/data/198687/mot_198687_ju_404/mot_198687_ju_404-010.pdf"/>
          <p xml:id="i-R9vJhbYGNwAxLXZceqChPL">
            Den gemensamma faktorn är att inget fel åvilar den enskilde medborgaren
            som i stället oförskyllt drabbas av skada. I dessa situationer
            får det presumeras att det föreligger felaktig myndighetsutövning,
            oavsett om någon enskild befattningshavare har varit försumlig
            eller brutit mot gällande lag. Det är angeläget att en utredning
            snarast tillsätts och får till uppgift att göra en översyn på
            det allmännas skadeståndsansvar vid myndighetsutövning som har
            vållat skada för företag och enskilda. Med förtur bör förslag
            presenteras till hur man skall kunna förbättra enskilda medborgares
            skadeståndsskydd vid myndighetsutövning i form av tvångsåtgärder
            mot person, t. ex. gripande eller mot egendom genom t.ex. betalningssäkring.
            Riksdagen bör hos regeringen begära att en sådan översyn snarast
            kommer till stånd.
          </p>
          <p xml:id="i-HVxMWCDPeWdxTk8MhA3bz5">
            Hemställan
          </p>
          <p xml:id="i-PeuoybS9ozix7L1z9tnkHj">
            Med anledning av ovanstående hemställer vi [att riksdagen beslutar
            om sådan ändring av förvaltningslagens 20 $ att det av lagen framgår
            att myndighet i sina beslut skall ange den eller de föreskrifter
            som myndigheterna grundar sina avgöranden på
          </p>
          <p xml:id="i-24YsiuimPnLL4ccau4rXuv">
            Nuvarande lydelse
          </p>
          <p xml:id="i-HBbVkxEBga4Mpw22MwGSQ">
            Ett beslut varigenom en myndig- het avgör ett ärende skall innehålla
            de skäl som har bestämt utgången, om ärendet avser myndighetsutöv-
            ning mot någon enskild. Skälen får dock utelämnas helt eller delvis.
          </p>
          <p xml:id="i-MraBZ9Y9dm8M8NS4A4EMoo">
            Föreslagen lydelse
          </p>
          <p xml:id="i-svVYsWiPJiJacjzwVL97x">
            Ett beslut varigenom en myndig- het avgör ett ärende skall innehålla
            hänvisning till den eller de författ- ningsbestämmelser som avgörandet
            grundas på och de skäl i övrigt som har bestämt utgången, om ärendet
          </p>
          <p xml:id="i-5JgKpMeZWZPeyAHaXi36Fk">
            avser myndighetsutövning mot nå- gon enskild. Skälen får dock
            uteläm- nas helt eller delvis.']
          </p>
          <p xml:id="i-6djSyvNZCKDXC78t3emao2">
            1. att riksdagen beslutar om sådana ändringar av rättegångsbalken
            och lagen med särskilda bestämmelser om unga lagöverträdare att
            reglerna om åtalsunderlåtelse och förundersökning återgår till
            den lydelse de hade före den 1 juli 1985, [att riksdagen beslutar
            att upphäva lagen (1980:865) mot skatteflykt,”] [att riksdagen
            hos regeringen begär förslag om en omvänd generalklausul i enlighet
            med vad som i motionen anförs,”] 2. att riksdagen hos regeringen
            begär att domstolsverket får i uppdrag att utreda möjligheterna
            att införa kanslisttjänster inom domstolarna i enlighet med vad
            i motionen anförs, 3. att riksdagen beslutar dels att ändra lagstiftningen
            om offentliga försvarare såsom anges i motionen, dels att under
            anslaget F 1, Rättshjälpskostnader, anslå 5 milj. kr. utöver vad
            regeringen har föreslagit,
          </p>
          <p xml:id="i-2u111DPFmnLgMvSf6uHHD4">
            Mot. 1986/87 Ju404
          </p>
          <p xml:id="i-P5eTdby93SErggvx3wSFXL">
            10
          </p>
          <pb facs="riksdagen-motions-pdf/data/198687/mot_198687_ju_404/mot_198687_ju_404-011.pdf"/>
          <p xml:id="i-8XxVgNPmJDSJYyEeoShcMj">
            [att riksdagen hos regeringen begär att en utredning tillsätts
            med - Mot. 1986/87 uppgift att göra en översyn av det allmännas
            skadeståndsansvar vid Ju404 myndighetsutövning som har vållat
            skada för företag och enskilda,”] 4. att riksdagen beslutar att
            de s. k. eko-domstolarna skall avvecklas fr. o. m. 1987/88, 5.
            att riksdagen hos regeringen begär att en översyn av domstolsor-
            ganisationen görs i syfte att minska antalet specialdomstolar.
          </p>
          <p xml:id="i-Kti1TwMFpsCiFjwFMp6EUf">
            Stockholm den 14 januari 1987
          </p>
          <p xml:id="i-P2MeDEjwgxhmDGmVPgdAjD">
            Bengt Westerberg (fp)
          </p>
          <p xml:id="i-4W6AV2mptDDNmPES9tiuy6">
            Ingemar Eliasson (fp) Kerstin Ekman (fp) Karin Ahrland (fp) Birgit
            Friggebo (fp) Anne Wibble (fp) Jan-Erik Wikström (fp)
          </p>
          <p xml:id="i-LkgyjWjuri69h7ZBMr3owh">
            ! 1986/87:K503. 2 1986/87:Sk705. 3 1986/87:1L605. 1
          </p>
          <pb facs="riksdagen-motions-pdf/data/198687/mot_198687_ju_404/mot_198687_ju_404-012.pdf"/>
          <p xml:id="i-7S3AHiwz6DxrxNVCkG7TRo">
            gotab Stockholm 1987 12121
          </p>
        </div>
      </div>
    </body>
  </text>
</TEI>
