<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951--fk--00271">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__fk__271/mot_1951__fk__271-001.pdf"/>
      <fw xml:id="i-QV5LpiMKwft1fSexqLt3ui">
        Motioner i Första kammaren, nr 271. 1
      </fw>
      <div xml:id="i-LoKGCSKyrQfxQwnT4Unjxz" type="motHeader">
        <div xml:id="i-PrvjpMSENvUoxMh9WKdNMd" type="motTitle"/>
        <div xml:id="i-URpSy3hq1rcZrEAUkUvxAM" type="motSubmissionInfo"/>
      </div>
      <div xml:id="i-CHVvPUrWZPnDFLHRYwuwKh" type="motBody">
        <div xml:id="i-JYdz2eN9wEA6evSzuKQFR7">
          <p xml:id="i-y7yBpZfz1VgCbAGrBsWMU">
            Nr 271.
          </p>
          <p xml:id="i-WCpaTdnu8ZhSyqxA5J2bn">
            Av herr Söderquist m. fl., om rätt till uppskjuten livränta för
            be- fattningshavare, som dömts till avsättning eller på grund
            av tjänstefel skilts från tjänsten före år 1935.
          </p>
          <p xml:id="i-MWFfTwuGKJB2zakN7rzcc1">
            Jämlikt beslut av 1949 års riksdag gäller numera den bestämmelsen,
            att en statens befattningshavare, som dömts till avsättning eller
            på grund av tjänstefel skilts från tjänsten, icke vidare skall
            sättas i sämre ställning be- träffande pensionsförhållandena än
            om han efter egen ansökan avgått från befattningen. Det ökade
            straff, som den mistade pensionsrätten innebar, ansågs nämligen
            icke rimligen böra påläggas vederbörande. Vid tillämpningen av
            de nya bestämmelserna ha emellertid undantagits de befattningshavare,
            som avsatts före den 1 juli 1935, vilket år författ- ningen om
            uppskjuten livränta för dem, som frivilligt avgått ur tjänsten
            före pensionsålderns inträde, trädde i kraft. Man har nämligen
            ansett, att även i sådana fall den regeln skall gälla, att den
            avskedade skall komma i samma ställning som den frivilligt avgångne,
            i detta fall alltså inte få det bättre än denne. En dylik innebörd
            av bestämmelserna synes oss emellertid utomordentligt hård. Den
            frivilligt avgångne tjänstemannen lämnar väl praktiskt taget alltid
            tjänsten för att tillträda en bättre befattning eller för att
            ägna sig åt studier eller annat, som han själv valt att syssla
            med och finner fördelaktigt. För den avskedade te sig förhållandena
            naturligen helt annorlunda. Är han därtill i närheten av pensionsåldern,
            kan framtiden bli utomordentligt och oförtjänt hård. Därvid må
            vidare ihågkommas att »straffet&gt; — ty som ett straff verkar
            naturligtvis en förlorad pensionsrätt i ett sådant fall — oftast
            hårdast drabbar den avskedades familj. Det kan inträffa och har
            inträffat, att en befattningshavare dömts till avsättning ett
            år före pensionsålderns inträde, vid en ålder alltså, då han med
            tillämpning av 1949 års bestäm- melser skulle ha erhållit en väsentlig
            del av sin pension. Enär en person i sådan ålder icke så lätt
            kan omskolas eller annars få ny anställning, blir förlusten av
            pensionsrätten än kännbarare och kan innebära, att vederbö- rande
            en följd av år i själva verket får betala tusentals kronor i »böter».
            Då fråga är om tjänstemän, som avskedats före 1935, måste dessas
            antal vara mycket litet, och då de dessutom år efter år bli färre
            och snart nog försvinna, kunna kostnaderna för deras pensionering
            i likhet med dem, som nu anses omfattade av 1949 års bestämmelser,
            icke bliva betydande. För en ringa kostnad kan ett påtagligt rättvisekrav
            bliva tillgodosett genom nyss-
          </p>
          <p xml:id="i-6M3PQ29hzLezjVJ5Wcrbiy">
            1 Bihang till riksdagens protokoll 1951. 3 saml. Nr 271—283.
          </p>
          <pb facs="riksdagen-motions-pdf/data/1951/mot_1951__fk__271/mot_1951__fk__271-002.pdf"/>
          <fw xml:id="i-Spu55rnWpaKEjUekGAHGZW">
            2 Motioner i Första kammaren, nr 271.
          </fw>
          <p xml:id="i-Fuke8q2imrHzCWg3vf2EeB">
            nämnda bestämmelses tillämpning på även före år 1935 avskedade
            tjänste- män och arbetare. Till belysande av det obilliga resultat
            vartill ovan nämnda bestämmelse, såsom den nu tolkas, kan leda,
            må framhållas följande fall. Kamreraren i generalpoststyrelsen
            (postsparbanken) E. G. Heimer döm- des något år före pensionsåldern
            och strax innan bestämmelserna om upp- skjuten livränta trädde
            i kraft till avsättning. Han åtnjuter ingen pension utan endast
            en årlig livränta från pensionsstyrelsen på omkring 900 kronor
            (frivillig pensionsförsäkring), tillkommen i enlighet med för
            postverket på den tiden gällande bestämmelser. Om 1949 års beslut
            tillämpats på honom, skulle han ha erhållit en avsevärd pension
            såsom uppskjuten livränta. Här må även erinras därom, att byråchefen
            Döss, som dömdes till avsättning samtidigt med Heimer, erhållit
            pension på grund av särskilt riksdagsbeslut. Det måste framstå
            såsom obilligt och obegripligt för vederbörande, att den ene erhåller
            pension och den andre icke, då de befinna sig i samma situation.
            Under hänvisning till vad sålunda anförts få vi hemställa, att
            riksdagen måtte besluta, att de befattningshavare, som dömts till
            avsättning eller på grund av tjänstefel skilts från tjänsten före
            1935, måtte tillerkännas uppskjuten livränta i likhet med dem,
            som efter 1935 års ingång kommit i mot- svarande situation samt
            att beslutet må liksom för dem få verkan från och med 1949 års
            ingång.
          </p>
          <p xml:id="i-YJBnbBv5VyPToyS3tQUd3R">
            Stockholm den 26 januari 1951. Martin Söderquist.
          </p>
          <p xml:id="i-Srmrkkj1mNQ6pUPBNjCWTQ">
            L. Franzon. Gunnar Lodenius. R. Lundqvist.
          </p>
        </div>
      </div>
    </body>
  </text>
</TEI>
