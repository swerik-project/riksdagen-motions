<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--fk--00425">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__425/mot_1968__fk__425-001.pdf"/>
      <fw xml:id="i-TWPs1jnxpsKbGLzys81QNX">
        Nr 425—4535 — Motioner i Första kammaren, nr 425 år 1968 1
      </fw>
      <div xml:id="i-FKxNXx28jRYGLBqZ6hzjF6" type="motHeader">
        <div xml:id="i-5Z8e5YM4STeRu8WvmPNXHo" type="motTitle"/>
        <div xml:id="i-YQchArHTRzXsvWKiSLyknQ" type="motSubmissionInfo"/>
      </div>
      <div xml:id="i-HfDB54R7VPGmbY5YAF82ym" type="motBody">
        <div xml:id="i-ToV3m6X2eeXDzRj1rWLyGB">
          <p xml:id="i-RhTj2CxNwkEPqNFRHWzNFv">
            Nr 425
          </p>
          <p xml:id="i-H3pKaRQc74Xst5rEkYKm1H">
            Av herr Lundström m., fl., angående provisoriska byggnadsförbud.
            (Lika lydande med motion nr 522 i Andra kammaren)
          </p>
          <p xml:id="i-CW5VuBquXyMJaUWwV4r4wD">
            I Järfälla kommun i Stockholms län råder för stora delar av Skälby
            byggnadsförbud sedan år 1927. Av en år 1952 upprättad generalplan
            fram- går att Skälby-området är avsett för tätbebyggelse. Då stadsplanen
            emel- lertid inte fastställts annat än för vissa delområden har
            det provisoriska byggnadsförbudet från 1927 undan för undan förnyats
            så att byggnadsför- bud rått oavbrutet under 40 år. I de centrala
            delarna av Uddevalla stad råder byggnadsförbud. Skulle detta hävas
            finns stadsplan från år 1806 att tillgå. Det betraktas emellertid
            som osäkert om den 160-åriga stadsplanen verkligen skulle kunna
            gälla som rättsligt underlag för ny bebyggelse. I Stockholm lades
            i början av 1950-talet byggnadsförbud på ett bety- dande tätbebyggt
            område på Norrmalm i samband med planering av den s.k. Rådmansleden.
            Förbudet består alltjämt. Fallen av långvariga provisoriska byggnadsförbud
            såväl inom områden i tätorternas centrala delar som för fastigheter
            avsedda för nyexploatering är många. De ovannämnda fallen anföres
            endast som exempel. Orsakerna till byggnadsförbuden varierar givetvis
            från kommun till kommun. Van- ligtvis står de att finna i en osäkerhet
            om hur respektive område skall anknytas till ändamålsenliga vatten-
            och avloppssystem eller till trafik- leder. Bristen på stadsplanerare
            har också bidragit till att byggnadsför- buden har upprätthållits
            längre än vad som anses rimligt. För markägarna innebär mångåriga
            byggnadsförbud självfallet bety- dande olägenheter, i vissa fall
            leder de också till stora förluster. Någon rätt till ersättning
            för förlusterna finns inte. I sin ämbetsberättelse till 1967 års
            riksdag har justitieombudsmannen (JO) återgett sin skrivelse av
            den 30 juni 1966 till Kungl. Maj:t, i vilken han föreslår att
            frågan om införande av skydd för enskild markägare mot skadeverkningarna
            av oskäligt långvariga, provisoriska byggnadsförbud, som utfärdas
            i avvaktan på tillkomsten av generalplan eller detaljplan, skall
            utredas. Sådana byggnadsförbud är icke förenade med rätt till
            ersätt- ning för förluster som uppkommer genom att markägaren
            förhindras att ekonomiskt utnyttja sin mark under förbudstiden.
            Som skäl härför anför han att den blivande planen förutsätts tilldela
            markägarna byggnadsrätt
          </p>
          <p xml:id="i-Y2YphmJdTu6XdYZianR9nL">
            1 Bihang till riksdagens protokoll 1968. 3 saml. Nr 425—435
          </p>
          <pb facs="riksdagen-motions-pdf/data/1968/mot_1968__fk__425/mot_1968__fk__425-002.pdf"/>
          <fw xml:id="i-Qp9Fp9MAvxb6szvS5Pk7cU">
            2 Motioner i Första kammaren, nr 425 år 1968
          </fw>
          <p xml:id="i-SSVL3u3uMzstUM5pD1G1gw">
            i enlighet med vad som ur samhällelig synpunkt kan anses försvarligt
            samt att giltighetstiderna för byggnadsförbuden förutsätts vara
            korta. I enlighet med byggnadslagen förordnar länsstyrelsen på
            förslag av kommunen om byggnadsförbud för högst ett år. Länsstyrelsen
            kan sedan på framställning av kommunen förlänga förbudets giltighetstid
            med högst två år i sänder. Som framhållits tidigare har de sammanhängande
            provisoriska bygg- nadsförbuden i en oskäligt stor omfattning
            blivit mycket långvariga. För åtskilliga markägare har de framstått
            som permanenta. Vid sidan av den osäkerhetskänsla som ett provisoriskt
            byggnadsförbud alltid inger mark- ägaren har denne dessutom, när
            byggnadsförbudet ständigt förlängts, ofta känt sin rätt kränkt.
            Icke sällan har han kommit i konflikt med de kom- munala organen
            och ansett sig bliva offer för maktfullkomlighet. Vi vill gärna
            instämma i vad JO anfört i ovannämnda skrivelse att mark- ägarna
            bör vara skyldiga att finna sig i kortvariga, provisoriska byggnads-
            förbud, när syftet är att förhindra tillkomsten av ny bebyggelse
            som inte kan inordnas i en blivande plan. Däremot är det inte
            rimligt att medbor- garna under tidsperioder som kan mätas i decennier
            skall förhindras att utnyttja sin egendom och därigenom tillfogas
            skada. Efter undersökning av flera fall konstaterar JO att byggnadsförbuden
            i praktiken ofta blivit så onormalt långa att de lett till uppenbara
            skade- verkningar. I sin skrivelse anför han därför: »Om man icke
            med avse- ende å dylika fall skapar skydd för fastighetsägare
            mot skadeverkningar av långvariga förbud, innebär detta att man
            — för att förbilliga plan- genomförandet för kommunerna — låter
            någon eller några fastighetsägare ensamma bära skadeverkningar
            av förbud, som huvudsakligen tillkommit i samhällets intresse
            och som blivit långvariga på grund av oförmåga från det allmännas
            sida att inom rimlig tid lösa planfrågorna. En dylik ordning är
            oförenlig med vad som bör gälla i en rättsstat. Hur skyddet för
            fastighetsägare mot skadeverkningarna av långvariga provisoriska
            byggnadsförbud bör utformas kan knappast anges utan en ingående
            utredning. En möjlighet vore givetvis att införa en maximigräns
            för den sammanlagda giltighetstiden av provisoriska förbud. En
            sådan lösning kan emellertid knappast anses förenlig med allmänna
            intressen, eftersom det icke alltid kan undvikas att långvariga
            dröjsmål uppkommer på grund av svårigheter att taga ställning
            till hur den framtida utvecklingen bör gestaltas. En bättre utväg
            synes vara att införa rätt för fastighetsägare att, när förbudstiden
            överskridit viss tidslängd, hos kommunen göra an- språk på ersättning
            för styrkt skada eller att påfordra inlösen av marken. En förutsättning
            härför bör dock vara, att förbudet varat längre tid och medfört
            skadeverkningar, som är av väsentlig betydelse och som icke kan
            uppvägas av förväntade fördelar för fastighetsägaren av planläggningen.»
            Även Kungl. Maj:t har haft uppmärksamheten fäst på de långvariga,
          </p>
          <pb facs="riksdagen-motions-pdf/data/1968/mot_1968__fk__425/mot_1968__fk__425-003.pdf"/>
          <fw xml:id="i-AG96X2mGzce8SdUAfmscgm">
            Motioner i Första kammaren, nr 425 år 1968 3
          </fw>
          <p xml:id="i-R1H2d7ZLzToZMGj4ZzBbU4">
            provisoriska byggnadsförbuden. Då förslag till revision av byggnadslag-
            stiftningen lämnades riksdagen år 1959 (proposition 1959: 168)
            uttalade departementschefen att byggnadsförbud, som införts i
            avvaktan på plan- läggning, blivit gällande under avsevärd tid
            och att särskilda förbud mot tätbebyggelse pålagts i onödigt stor
            omfattning. I båda fallen hade följden blivit att även fullt legitima
            byggnadsbehov blivit beroende av dispens från myndigheternas sida.
            Departementschefen fann icke en sådan ordning till- talande och
            anförde: »För att den skall tolereras erfordras åtminstone att
            dispensbefogenheten handhaves snabbt och säkert. Så är emellertid
            icke alltid fallet, beroende bl. a. på att själva motiveringen
            till byggnadsförbudet ofta ligger i att tvekan råder huruvida
            bebyggelse över huvud bör tillåtas uppkomma eller hur den bör
            utformas. Det är förklarligt, att myndig- heterna ofta tvekar
            inför dylika frågor, men det är beklagligt, att följderna av denna
            tvekan skall drabba den byggande allmänheten.» Enligt vår mening
            bör byggnadsförbud som införs i avvaktan på PA läggning vara av
            rent provisorisk karaktär. Kan planläggningen inte ge nomföras
            under rimlig tid, bör byggnadsförbudet hävas. Det korrektiv mot
            missbruk från kommunernas sida på detta område som anges i byggnadslagen
            27 och 108 $$ synes inte ha kommit till an- vändning i tillräcklig
            omfattning. Strax före sin avgång meddelade förre kommunikationsministern
            att man inom kommunikationsdepartementet förberedde en översyn
            av bygg- nadslagstiftningen. Några utredningsdirektiv har emellertid
            därefter inte publicerats och någon särskild utredning har ej
            heller tillkommit. Då det enligt vår uppfattning är angeläget
            att effektiva åtgärder sätts in för att undanröja de negativa
            verkningarna av långvariga, provisoriska byggnadsförbud, vill
            vi föreslå att en utredning med parlamentarisk sam- mansättning
            ges i uppdrag att framkomma med förslag. Vi ser det inte som hinder
            att utredningsarbetet kombineras med andra frågor inom byggnadslagstiftningens
            område som bör göras till föremål för översyn. Med stöd av vad
            som anförts hemställer vi, att riksdagen måtte besluta att i skrivelse
            till Kungl. Maj:t begära en översyn av byggnadslagen och dess
            till- lämpning, så att effektiva åtgärder kan vidtas för att för-
            hindra uppkomsten av oskäligt långvariga, provisoriska byggnadsförbud
            samt för att, då provisoriskt byggnadsför- bud införts, lindra
            de skadeverkningar som uppkommer på grund av förbudet.
          </p>
          <p xml:id="i-KUWTTGoERnR95DikBuJnd9">
            Stockholm den 25 januari 1968
          </p>
          <p xml:id="i-8mKH4mf1TSBcM7qY6vj9zC">
            Birger Lundström (fp) Bo Skårman (fp) Gudmund Ernulf (fp)
          </p>
        </div>
      </div>
    </body>
  </text>
</TEI>
