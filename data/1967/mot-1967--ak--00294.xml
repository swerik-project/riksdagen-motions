<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__294/mot_1967__ak__294-001.pdf"/>
      <div type="motHeader" xml:id="i-2GMirFS6y8mLUVQFL4t8GB">
        <div type="motTitle" xml:id="i-JGzQVmXAmv32sMCkkYK1D2"/>
        <div type="motSubmissionInfo" xml:id="i-GcrZKQp5t3qncyVcMo3129"/>
      </div>
      <div type="motBody" xml:id="i-S71hfqnuf9oX9Svv3SKPSC">
        <div xml:id="i-B2YjbKfqWFxhQsP4rZQtUR">
          <p xml:id="i-PohxQ3yi7ffsbecApoPAta">
            Motioner i Andra kammaren, nr 294 år 1967 5
          </p>
          <p xml:id="i-3sQR3Zaufx8jqsrUfZZvoV">
            Nr 294
          </p>
          <p xml:id="i-DbJTt2hjsWmLTeJ8EWEh66">
            Av fru Kristensson, om regler för fastställande av tidpunkt då
            en person skall anses som död, m. m.
          </p>
          <p xml:id="i-RgS6PbjmZdZeUZ9Qq3zoLc">
            De senaste åren har till följd av medicinens landvinningar problem
            av den största räckvidd för den enskilde individen aktualiserats:
            När inträder döden och vad får göras med mig och min kropp? Möjligheten
            att med konstlade medel hålla en människokropp vid liv långt efter
            det spontan andning och hjärtverksamhet upphört har rubbat invanda
            föreställningar om gränsen mellan liv och död. Transplantationskirurgiens
            snabba framsteg medför ett ständigt sti- gande behov av donatorer,
            som, levande eller döda, kan stå till tjänst med friska organ.
            Det har förts en livlig debatt om dessa och angränsande frå- gor,
            såsom skyldigheten att ge livsuppehållande behandling till dödssjuka
            patienter. Vi har inga regler om när en människa skall anses död,
            vilket uppen- barligen samanhänger med att det tidigare inte behövts.
            Det har förr räckt med att konstatera att hjärtat slutat att slå
            eller att andningen upphört. Med respiratorer och hjärtstimulatorer
            och andra sinnrika hjälpmedel har situa- tionen nu blivit en helt
            annan. I den offentliga diskussionen har bland annat gjorts gällande
            att en människa bör anses som död när de högre psykiska funktionerna
            blivit ohjälpligt förstörda. Hos en sådan »hjärndöd» person kan
            ofta kroppen hållas vid liv med hjälp av exempelvis konstgjord
            andning, intravenös näringstillförsel och hjärtmassage i någon
            form. Ännu har det kanske i vårt land icke varit så många fall
            där det spelat någon större roll vilket förhållande man ansett
            avgörande för dödens in- träde. Men vi måste räkna med att som
            en följd av den fortsatta utveck- lingen inom medicinen kommer
            det att bli väsentligt oftare som valet mellan olika ståndpunkter
            får stor vikt. Härtill medverkar också den omständig- heten att
            med de medicinsk-tekniska framstegen det i det enskilda fallet
            kan bli ett allt större avstånd mellan de olika tidpunkterna för
            när en per- son skall anses ha avlidit. Bestämmandet av dödstidpunkt
            får självfallet utomordentligt stor be- tydelse i olika avseenden.
            Jag skall här endast peka på några av de vä- sentligaste. De arvsrättsliga
            och äktenskapsrättsliga konsekvenserna är up- penbara liksom rätten
            till lön, änkepension, livförsäkring etc. Likaså de straffrättsliga
            bedömningarna av åtgärder riktade mot kroppen. Som bely- sande
            exempel kan tas det s.k. njurfallet, då i transplantationssyfte
            en njure borttogs från en medvetslös, sannolikt »hjärndöd» person.
            Vidare
          </p>
          <pb facs="riksdagen-motions-pdf/data/1967/mot_1967__ak__294/mot_1967__ak__294-002.pdf"/>
          <p xml:id="i-DgdBvrUfk3uZosUJHpMeE9">
            6 Motioner i Andra kammaren, nr 294 år 1967
          </p>
          <p xml:id="i-NVntfHhq3GJKPkSTSjgnDM">
            påverkas de ofta ömtåliga frågorna om insättande och avbrytande
            av livs- uppehållande behandling. Slutligen får gränsdragningen
            avsevärd betydelse för möjligheterna att tillvarata organ för
            att rädda svårt sjuka människor. Det måste förr eller senare bli
            nödvändigt att taga ställning till frågan om när en människa skall
            anses död, att skapa realistiska och praktiska regler eller riktlinjer
            efter vilka läkare kan handla och rättsliga avgöran- den träffas.
            Problemet är svårlöst och tarvar synnerligen noggrant över- vägande,
            där man tar hänsyn inte bara till forskningens nuläge utan även
            till kommande sannolik utveckling. Jag finner det påkallat att
            sakkunniga snarast tillsättes med uppgift att utreda detta grundväsentliga
            spörsmål. Möjligheterna att överflytta organ och annat biologiskt
            material från en person till annan ökar snabbt. I viss utsträckning
            kan behovet av organ m. m. för transplantation tillgodoses genom
            att erforderligt material tages från avlidna personer. Bestämmelser
            om sådana ingrepp är givna genom 1958 års lag om tillvaratagande
            av vävnader och annat biologiskt material från avliden person.
            Trots att denna lag är endast nio år gammal måste den redan anses
            föråldrad och i behov av översyn. Vid dess tillkomst tänkte man
            på näthinnor, ben, brosk och hud men inte på organ såsom njurar
            etc. Lagen gäller endast åtgärder för behandling av sjukdom eller
            kroppsskada men icke för vetenskapliga ändamål. Utöver hittills
            upptagna frågor kan det vara anledning att diskutera bl. a. frågan
            om samtyckets betydelse vid borttagande av viktiga organ samt
            lä- karens rätt och skyldighet att insätta resp. utsätta eller
            underlåta livsuppe- hållande behandling. Här kommer man in på
            synnerligen svårlösta och ömtåliga problemkomplex. Även om många
            skäl talar för utredning även i dessa delar är måhända tiden ännu
            icke mogen härför. Med hänvisning till det ovan sagda får jag
            hemställa, att riksdagen i skrivelse till Kungl. Maj:t måtte anhålla
            om a) utredning angående regler eller riktlinjer för faststäl-
            lande av när en person skall anses som död samt b) översyn av
            1958 års lag om tillvaratagande av vävnader och annat biologiskt
            material från avliden person. Stockholm den 24 januari 1967
          </p>
          <p xml:id="i-E8fFCdHakMWTLafnJZU8jx">
            Astrid Kristensson (h)
          </p>
        </div>
      </div>
    </body>
  </text>
</TEI>
