<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-TU-03523">
  <teiHeader>
    <fileDesc>
      <titleStmt>
        <title>med anledning av skr. 2016/17:20 Riksrevisionens rapport om erfarenheter av OPS-lösningen för Arlandabanan</title>
        <author corresp="i-LfejaxmUP1kR5ztLJaJTkY">av Emma Wallrup m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3523 av Emma Wallrup m.fl. (V)</title>
          <idno type="rdwebb">H4023523</idno>
          <rs type="number">3523</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H4023523/text</ref>
          <ref type="dokument_url_html">http://data.riksdagen.se/dokument/H4023523</ref>
          <ref type="dokumentstatus_url_xml">http://data.riksdagen.se/dokumentstatus/H4023523</ref>
          <ref type="docx">http://data.riksdagen.se/fil/0D35AB3D-8805-401D-AE0D-EE967F83F8C3</ref>
          <ref type="pdf">http://data.riksdagen.se/fil/415A2644-EC62-45AF-B3EE-2D63681992DF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MkCuDbFcRkvTWLr75FLf2s" type="basedOn"/>
        <correspContext corresp="i-MkCuDbFcRkvTWLr75FLf2s">
          <ref>Skrivelse 2016/17:20</ref>
        </correspContext>
        <correspAction xml:id="i-GmbpDDBjgP6wPif7RyZvtV" type="signed"/>
        <correspContext corresp="i-GmbpDDBjgP6wPif7RyZvtV">
          <note type="signatory" corresp="i-LfejaxmUP1kR5ztLJaJTkY"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction xml:id="i-BHTCWKFTffXcmFFpkdYysz" type="submitted">
          <date when="2016-11-03"/>
          <time when="17:38:49"/>
        </correspAction>
        <correspAction xml:id="i-FeXApnn4fKDe3tq4WrSHzW" type="dismissed">
          <date when="2016-11-08"/>
        </correspAction>
        <correspAction xml:id="i-A1u2Pya8V3sEeoSPeBHdch" type="reviewed">
          <date when="2016-11-08"/>
          <time when="09:01:20"/>
        </correspAction>
        <correspAction xml:id="i-TyvkGDwXTYLV3BKSsUnXes" type="referred">
          <date when="2016-11-09"/>
        </correspAction>
        <correspAction xml:id="i-a78Zoe921zR2L6xVMDf65" type="assigned">
          <date when="2016-12-28"/>
          <time when="09:18:39"/>
        </correspAction>
        <correspContext corresp="i-a78Zoe921zR2L6xVMDf65">
          <ref type="assignedTo">Trafikutskottet</ref>
        </correspContext>
        <correspAction xml:id="i-AgHXrSAvQxXQkMPpofjYFD" type="behandlas_i"/>
        <correspContext corresp="i-AgHXrSAvQxXQkMPpofjYFD">
          <ref type="uppgift">2016/17:TU4</ref>
          <ref type="ref_dok_id">H401TU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU4</ref>
          <ref type="ref_dok_titel">Infrastruktur för framtiden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3523 av Emma Wallrup m.fl. (V)
          med anledning av skr. 2016/17:20 Riksrevisionens rapport om erfarenheter
          av OPS-lösningen för Arlandabanan
        </div>
      </div>
      <div type="motBody">
        <div xml:id="i-8PMkPr24E2QFZVVyfwrcXr" type="TOC">
          <head xml:id="i-EGSDctCDBmRAfPvED2Kbah">
            1Innehållsförteckning
          </head>
          <list>
            <item style="indent-level: 1">
              2Förslag till riksdagsbeslut
            </item>
            <item style="indent-level: 1">
              3Bakgrund
            </item>
            <item style="indent-level: 1">
              4Arlandabanan
            </item>
            <item style="indent-level: 1">
              5Offentlig-privat samverkan (OPS)
            </item>
            <item style="indent-level: 1">
              6Riksrevisionens rapport
            </item>
            <item style="indent-level: 1">
              7Regeringens åtgärder med anledning av Riksrevisionens iakttagelser
            </item>
            <item style="indent-level: 1">
              8OPS-lösningar försvagar samhällsnyttan, och dess konsekvenser
              bör tydliggöras
            </item>
          </list>
        </div>
        <div type="motProposal" subtype="förslag">
          <head xml:id="i-HWu6r6E2niZoe72v4XN6Jj">
            2 Förslag till riksdagsbeslut
          </head>
          <list>
            <item xml:id="i-GeZ5VaLETkdamEBqqoKr5e" sortKey="Yrkande 1">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att belysa effekterna
              på samhällsnyttan av OPS-projektet för Arlandabanan i jämförelse
              med andra genomförandeformer och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-6RtmBsHZSBafoEC4fY54fe" type="h1">
            3 Bakgrund
          </head>
          <p xml:id="i-QRMGF8rJbtYecipkmDVvgR">
            I skrivelsen redovisar regeringen sin bedömning av de iakttagelser
            och slutsatser som Riksrevisionen gjort i rapporten Erfarenheter
            av OPS-lösningen för Arlandabanan (RiR 2016:3). Regeringen redovisar
            vidare i skrivelsen vilka åtgärder som har vidtagits med anledning
            av rapporten samt om man avser att vidta särskilda åtgärder med
            anledning av densamma.
          </p>
          <head xml:id="i-8AG5aXQ9v7hc5HmZgXUz8U" type="h1">
            4 Arlandabanan
          </head>
          <p xml:id="i-VmXZDfLQQmSL4khHDkcpMQ">
            Arlandabanan är det första och hittills enda större nationella
            infrastrukturprojekt som genomförts i offentlig-privat samverkan
            (OPS) och togs i drift 1999. Arlandabanan byggdes av det privata
            företaget A-Train AB som också finansierade stora delar av investeringen.
            Arlandabanan ägs av det statliga bolaget Arlandabanan Infrastructure
            AB (AIAB), medan A-Train har nyttjanderätten till Arlandabanans
            spår och stationer och driver Arlanda Express. Nyttjanderätten
            innebär bl.a. att A-Train bestämmer över biljettpriserna på Arlanda
            Express. De s.k. Arlandabaneavtalen reglerar rättigheter och skyldigheter
            för AIAB och A-Train. Avtalen gäller under 45 år (1995–2040) med
            möjlighet till förlängning i 10 år.
          </p>
          <head xml:id="i-ALmdahZZSSzgNkbUYNGRgQ" type="h1">
            5 Offentlig-privat samverkan (OPS)
          </head>
          <p xml:id="i-Y4ZiTMDWJ6S9oMx8d647KQ">
            OPS innebär att långsiktiga avtal träffas mellan den offentliga
            sektorn och privata företag eller konsortier om att tillhandahålla
            offentliga tjänster. De privata företagen ansvarar för att finansiera
            och bygga anläggningen (exempelvis väg, järnväg eller sjukhus),
            för att sedan leverera de efterfrågade tjänsterna under en förutbestämd
            tidsperiod, ofta minst 20–30 år. Anläggningarna övertas därefter
            av staten.
          </p>
          <head xml:id="i-8HnKBWVjpVS8S3kKV5bQUL" type="h1">
            6 Riksrevisionens rapport
          </head>
          <p xml:id="i-Xo3MitKfKM7pHagJ92rtix">
            Riksrevisionen har granskat vilka erfarenheter som finns av hur
            OPS-projektet för Arlandabanan fungerat under de 20 år som gått
            sedan Arlandabaneavtalen slöts. Syftet men granskningen är att
            lyfta fram erfarenheter av OPS-projektet för Arlandabanan inför
            framtida beslut om genomförandeformer för infrastrukturobjekt.
            Granskningen har inte omfattat jämförelser mellan OPS-projektet
            för Arlandabanan och andra OPS-projekt i Sverige och omfattar
            inte heller jämförelser med andra genomförandeformer för infrastrukturobjekt.
          </p>
          <p xml:id="i-P1CyF9YrgZXyABLimsxf3d">
            Riksrevisionen bedömer att OPS-projektet för Arlandabanan i huvudsak
            har fungerat väl men att det finns för- och nackdelar som bör
            beaktas om OPS ska användas i framtida infrastrukturobjekt. I
            Arlandabanans fall konstaterar man att någon samhällsekonomisk
            kalkyl aldrig har gjorts för det projekt och den trafiklösning
            som till slut kom att genomföras. Därmed finns inte något underlag
            som kvantifierar vilken samhällsnytta Arlandabanan skulle bidra
            med. Staten har inte heller gjort någon samhällsekonomisk kalkyl
            i efterhand. En målsättning med Arlandabanan var enligt riksdagens
            intentioner att den skulle leda till samhällsekonomisk nytta i
            form av bättre miljö. Då färre har rest med tåg till Arlanda än
            vad som förväntades tyder det enligt Riksrevisionen på att samhällsnytta
            inte uppnåtts i den utsträckning som förväntades. Ett lägre resande
            än förväntat får konsekvenser i form av uteblivna miljö- och tidsvinster.
            Riksrevisionen konstaterar dock att Arlandabanan inneburit miljövinster
            under driftfasen då 60 miljoner resenärer har tagit tåg i stället
            för bil eller buss till Arlanda sedan banan byggdes.
          </p>
          <p xml:id="i-NF6rrh3xV9rTq1Ux73bHaA">
            Den riskfördelning som valdes för Arlandabanan innebär att staten
            inte står för några risker som är förenade med byggande och drift.
            Som kompensation för sitt risktagande och som ersättning för investerings-
            och driftkostnader har A-Train rätt att själv bestämma biljettpriserna
            på Arlanda Express och att uppbära dessa intäkter. Riskfördelningen
            och finansieringen resulterade i ett långt avtal på 45 år och
            med begränsade möjligheter för staten till omförhandling för att
            garantera att bolaget får avkastning på sin investering.
          </p>
          <p xml:id="i-W21jGNPaQJEgecFLZt1SXa">
            Riksrevisionen konstaterar att priset för att resa med Arlanda
            Express i dag är högre än för alternativa färdmedel. Ett relativt
            högt pris kan innebära att färre väljer att åka tåg, vilket påverkar
            samhällsnyttan negativt. Men Riksrevisionen kan inte säga vilket
            priset hade varit om Arlandabanan hade byggts och drivits i en
            annan genomförandeform.
          </p>
          <p xml:id="i-YAFGLWj2YzmD9uW2uvHWAE">
            När det gäller själva byggandet konstaterar myndigheten att inget
            tyder på att byggandet av Arlandabanan genom OPS kostade mer än
            om en annan genomförandeform hade valts, men att det inte heller
            går att bedöma om totalkostnaderna blev lägre. OPS-projektet kan
            vidare ha bidragit till att anläggningen blev klar utan större
            försening samt att den drivs med få störningar.
          </p>
          <p xml:id="i-2idFqcnXTYECtRZkRRkteb">
            Riksrevisionen noterar att enligt riksdagens intentioner skulle
            Arlandabanan vara samhällsekonomiskt motiverad, leda till bättre
            miljö och vara väl integrerad med övriga järnvägsnätet. För att
            dessa målsättningar ska kunna uppnås behöver det enligt myndigheten
            finnas förutsättningar för optimalt utnyttjande av banan. Riksrevisionen
            konstaterar att även om antalet tågresenärer inte blivit så stort
            som förväntades, har antalet ökat. Man anser även att Arlandabanan
            är väl integrerad i det övriga järnvägsnätet i och med att regional-
            och fjärrtåg trafikerar banan.
          </p>
          <p xml:id="i-EEhrEj4wZ2GMNhtjtWLf4Y">
            Riksrevisionen ser dock behov av att öka kapaciteten på Arlandabanan
            så att ännu fler kan ta tåget. Vissa villkor för nyttjandet av
            Arlandabanan gör det dock svårt att frigöra ytterligare tåglägen,
            särskilt under den mest trafikerade tiden.
          </p>
          <head xml:id="i-PNAxzD2jV3ku3QHzXZFqG5" type="h1">
            7 Regeringens åtgärder med anledning av Riksrevisionens iakttagelser
          </head>
          <p xml:id="i-RMz4ENdr6232GH1STmzU75">
            I skrivelsen framgår att regeringen inte avser att vidta några
            särskilda åtgärder med anledning av Riksrevisionens iakttagelser.
            Däremot anser regeringen att Riksrevisionens iakttagelser är värdefulla
            då de kan komma att fungera som underlag inför framtida beslut
            om genomförandeformer för infrastrukturobjekt.
          </p>
          <head xml:id="i-7AdLyyRAhvheQycNsFaMqp" type="h1">
            8 OPS-lösningar försvagar samhällsnyttan, och dess konsekvenser
            bör tydliggöras
          </head>
          <p xml:id="i-Ez6Arsj1EAbGEA3QYR7v4G">
            Vänsterpartiet har under flera mandatperioder uppmärksammat och
            föreslagit åtgärder för de brister vi anser finns med OPS-projektet
            för Arlandabanan. Mycket talar för att OPS-projekt som t.ex. Arlandabaneavtalen
            leder till ökade samhällskostnader samtidigt som makten över projekten
            skjuts från den offentliga sfären till den privata. Vi anser att
            infrastrukturinvesteringar ska beslutas av demokratiska organ
            och förvaltas av statliga eller kommunala myndigheter med en öppen
            insyn i verksamheten. Vår bedömning är att det är samhällsekonomiskt
            effektivt att äga och driva infrastruktur. Privat ägande av infrastruktur
            leder lätt till målkonflikter mellan företagsekonomiska bedömningar
            och samhällsekonomiska aspekter. Vi ser även stora brister i att
            inga konkreta målsättningar för Arlandabanan antogs av riksdagen
            då det försvårar styrning och uppföljning av OPS-projektet. Detta
            försvåras ytterligare av en osedvanligt lång avtalstid på 45 år
            som avsevärt begränsar den demokratiska styrningen.
          </p>
          <p xml:id="i-9UPY3uP4manci5FnSekJwe">
            OPS-projektet för Arlandabanan har begränsat tillgången på miljövänliga
            transporter till och från Arlanda till rimliga biljettpriser.
            Antalet resenärer på sträckan har enligt Riksrevisionens rapport
            varit lägre än vad som förutsågs i de prognoser för resandeutveckling
            som låg till grund för riksdagens beslut gällande Arlandabanan.
            I bilaga till Riksrevisionens rapport har VTI (Statens väg- och
            transportforskningsinstitut) på Riksrevisionens uppdrag beräknat
            vilken potentiell samhällsnytta som skulle kunna realiseras vid
            andra nivåer på biljettpriset. Beräkningarna bygger på antagande
            om att priset för att färdas med Arlanda Express skulle motsvara
            priset för motsvarande tjänst från Oslo Flyghavn till Oslo, dvs.
            ett reducerat pris som är 36 procent lägre än dagens enkelbiljett
            som kostar 280 kronor vid fullt pris. Detta skulle enligt VTI
            kunna öka resandet med Arlanda Express med 25 procent (tjänsteresor)
            respektive 50 procent (privatresor). Det skulle ge ett totalt
            ökat resande med Arlanda Express som uppgår till 1,2 miljoner
            resor per år. En radikal omläggning av prispolitiken skulle med
            andra ord ha en betydande potential att förbättra både resenärers
            situation och minska klimatpåverkan från transporterna.
          </p>
          <p xml:id="i-5eFUSHM6hBwNUddgor7d57">
            I och med Arlandabaneavtalen har staten kraftigt begränsat möjligheterna
            att påverka prissättningen på biljettpriset så att fler åker tåg
            i stället för bil eller buss på sträckan samt att öka dess kapacitet.
            Förutom att Arlandabaneavtalen ger A-Train utrymme att ta ut oskäligt
            höga biljettpriser tvingas aktörer som SL och SJ att höja biljettpriset
            på Arlandaresor för att inte ta för stora marknadsandelar. Vänsterpartiet
            menar att denna påverkan på samhällsnyttan genom OPS-projekt tydligt
            bör belysas inför framtida beslut om genomförandeformer för infrastrukturinvesteringar.
            Detta bör inte minst beaktas inför de stora utmaningar vårt transportsystem
            står inför när det gäller att i nödvändig utsträckning minimera
            utsläppen av växthusgaser de närmaste decennierna.
          </p>
          <p xml:id="i-JeQdBvbC8mr9grWDV9BA7P">
            Syftet med Riksrevisionens rapport har varit att lyfta fram erfarenheter
            av OPS-projektet för Arlandabanan så att dessa kan beaktas om
            OPS ska användas i framtida infrastrukturobjekt. Granskningen
            har inte omfattat jämförelser med andra genomförandeformer för
            infrastrukturobjekt och innehåller inte några rekommendationer.
            Regeringen avser inte heller att vidta några särskilda åtgärder
            med anledning av Riksrevisionens iakttagelser. Vänsterpartiets
            uppfattning är att Riksrevisionens rapport med tydlighet visar
            behovet av att belysa vilka effekter OPS-projektet för Arlandabanan
            haft för samhällsnyttan jämfört med andra genomförandeformer för
            infrastrukturobjekt.
          </p>
          <p xml:id="i-9iNJxTLvgCLr8WkKogjwgv">
            Regeringen bör tillsätta en utredning i syfte att belysa effekter
            på samhällsnyttan av OPS-projektet för Arlandabanan i jämförelse
            med andra genomförandeformer. Detta bör riksdagen ställa sig bakom
            och tillkännage för regeringen.
          </p>
        </div>
        <div type="motSignatures">
          <list>
            <item xml:id="i-Xn8yytsGRgg2wgGeXz8stu">
              Emma Wallrup (V)
            </item>
            <item xml:id="i-175e8zTo3mA3tPTEh47vs1">
              Stig Henriksson (V)
            </item>
            <item xml:id="i-XLJptXR8du3fsaUPECPqgf">
              Jens Holm (V)
            </item>
            <item xml:id="i-CBWpgXBBWJP4reCaBoubKc">
              Amineh Kakabaveh (V)
            </item>
            <item xml:id="i-G1W5p8t6xwcB42rAL4EmYf">
              Birger Lahti (V)
            </item>
            <item xml:id="i-LK1243nz6qxyzkJCXm8wQC">
              Hans Linde (V)
            </item>
            <item xml:id="i-Rb6QejXm9cfU4rDiCa22oz">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
