<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00316">
  <teiHeader>
    <fileDesc>
      <titleStmt>
        <title>Alkoholpolitik</title>
        <author corresp="i-PxnWyEEEJkswzBKdKbv36K i-UukxhVrpswE5ADBkFe7Q3V">av Agneta Lundberg och Jan Björkman (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alkoholpolitik</title>
          <idno type="rdwebb">GV02So316</idno>
          <rs type="number">So316</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So316/text</ref>
          <ref type="dokument_url_html">http://data.riksdagen.se/dokument/GV02So316</ref>
          <ref type="dokumentstatus_url_xml">http://data.riksdagen.se/dokumentstatus/GV02So316</ref>
          <ref type="doc">http://data.riksdagen.se/fil/D37B23E5-33E1-492F-93E7-ED61FB090AF2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UukxhVrpswE5ADBkFe7Q3V</idno>
            <name>Jan Björkman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S1B2vRpR73LjwXUYgm8dd2" type="signed"/>
        <correspContext corresp="i-S1B2vRpR73LjwXUYgm8dd2">
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-UukxhVrpswE5ADBkFe7Q3V"/>
        </correspContext>
        <correspAction xml:id="i-AaSprarS8jDQBpuuxBd6uH" type="referral">
          <date when="2007-10-16"/>
        </correspAction>
        <correspAction xml:id="i-AQv6VmricngXjwNvTphNBX" type="dismissal">
          <date when="2007-10-16"/>
        </correspAction>
        <correspAction xml:id="i-2JTGaTLCecDdTTEgboDbCT" type="numbering">
          <date when="2007-10-04"/>
        </correspAction>
        <correspAction xml:id="i-PxSU9B9r7y4Wf2rzjJQfqZ" type="submission">
          <date when="2007-10-03"/>
        </correspAction>
        <correspAction xml:id="i-5bbKR2Sh3uzpPeWbGuVfqY" type="transfer">
          <date when="2007-10-01"/>
        </correspAction>
        <correspAction xml:id="i-MnKgkAgqGBDBTHNxY4tT4k" type="assigned"/>
        <correspContext corresp="i-MnKgkAgqGBDBTHNxY4tT4k">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-LmyNDFjHAYXzQ7vkqJzNst">
            Förslag till riksdagsbeslut
          </head>
          <list style="ol">
            <item xml:id="i-SLEVdjsfcHQGWxie9EFvQb">
              Riksdagen tillkännager för regeringen som sin mening vad som
              anförs i motionen om WHO.
            </item>
            <item xml:id="i-7wo4McCYmL24htCXPsFRn1">
              Riksdagen tillkännager för regeringen som sin mening vad som
              anförs i motionen om barn och alkohol.
            </item>
            <item xml:id="i-3oAq18Lhcemo4EwwNzQWnf">
              Riksdagen tillkännager för regeringen som sin mening vad som
              anförs i motionen om skolans förebyggande arbete. 1
            </item>
            <item xml:id="i-4RcX2UnrzxC7i5frRxkBEK">
              Riksdagen tillkännager för regeringen som sin mening vad som
              anförs i motionen om beroendekunskap vid högskola och universitet.
              1
            </item>
            <item xml:id="i-GMMoS4y83TJLEacHRrbTW4">
              Riksdagen tillkännager för regeringen som sin mening vad som
              anförs i motionen om alkoläsk och söt cider. 2
            </item>
            <item xml:id="i-LPo8taASRTGu3sDZVjzR7p">
              Riksdagen tillkännager för regeringen som sin mening vad som
              anförs i motionen om tv-reklam för alkohol. 3
            </item>
            <item xml:id="i-St1Fa3bTjFz5mon4k76EEB">
              Riksdagen tillkännager för regeringen som sin mening vad som
              anförs i motionen om införsel av alkoholdrycker. 2
            </item>
            <item xml:id="i-4yYEghViAdWwRsqzD7rkpc">
              Riksdagen tillkännager för regeringen som sin mening vad som
              anförs i motionen om alkoholforskning. 1
            </item>
          </list>
          <p xml:id="i-CdHjjEjWbzqTyJGHk4t2xh">
            1 Yrkandena 3, 4 och 8 hänvisade till UbU.
          </p>
          <p xml:id="i-6nmWrW99y1BLTw2CyA56eM">
            2 Yrkandena 5 och 7 hänvisade till SkU.
          </p>
          <p xml:id="i-5f6Dv4utATPn1eXC4ch9t2">
            3 Yrkande 6 hänvisat till KU.
          </p>
        </div>
        <div type="motContent">
          <head xml:id="i-S4zA3AR99xqj68beRAZE9G" type="h1">
            Därför behövs en bra alkoholpolitik
          </head>
          <p xml:id="i-WWawyVte6828J7hp2RcraR">
            Alkoholskadorna är ett av de områden som politiska åtgärder kan
            ha stor inverkan på. Vi känner väl till att olika former av restriktioner
            som exempelvis begränsad tillgänglighet, prisinstrument och krav
            på att alkoholfria zoner upprätthålls, medverkar till att begränsa
            alkoholskadorna. Detta är angeläget att ha som utgångspunkt då
            bl.a. vårt medlemskap i EU fört med sig en billigare alkohol som
            också är lättare tillgänglig.
          </p>
          <p xml:id="i-HGUDskzfL7CaGns4UaAwCD">
            Samtidigt har vi på nationellt plan fattat beslut som också medverkat
            till ökade skador. Det är tätare mellan restaurangerna med åtföljande
            gatuvåld, det är längre öppettider på såväl krogar som systembolag,
            det är alkoholreklam såväl direkt som indirekt, det finns också
            färre miljöer som är alkoholfria och trots satsningar på t.ex.
            trafiken så beräknas det att varje dag så begås omkring 16 000
            rattfylleribrott i Sverige.
          </p>
          <p xml:id="i-YbPnoRrxzQSnLDtrPpi4Db">
            Resultatet är en följd av en ökad tillgänglighet, högre konsumtion
            och därmed följer också ökade alkoholskador. Också antalet fall
            med s.k. drogfylleri i trafiken har ökat kraftigt och bidrar till
            ökade risker och olyckor.
          </p>
          <p xml:id="i-9sC3i7gUarDD84C7RfZ5WK">
            Det finns trots allt glädjande tendenser och en är att en ökad
            grupp ungdomar i årskurs 9 ser ut att avstå från alkoholdrycker.
            Dock bör man notera att inga ungdomar i den åldern överhuvudtaget
            ska dricka alkohol. Samtidigt visar vissa undersökningar på att
            de som redan har en hög konsumtion ökar den. Detta att en del
            dricker mera innebär att när de kroniska alkoholskadorna börjar
            uppkomma efter ett antal år så kommer dessa att vara mer omfattande
            än de är idag. En framgångsrik förebyggande alkoholpolitik idag
            är den bästa försäkringen mot nästa årtiondes alkoholskador.
          </p>
          <head xml:id="i-9W9TfrUwFw43HNfuoziaRf" type="h1">
            Barn och alkohol
          </head>
          <p xml:id="i-AmdYPWjMQJshigBYvBqYsY">
            Enligt en rekommendation som framgår av WHO:s Europaregions European
            Alcohol Action Plan för 20002005 ska alla länder ha reducerat
            riskerna för alkoholrelaterade skador på och inom familjen och
            skapa en säker miljö för barn. Det är en tydlig markering av den
            oro som finns i många länder för att barn tar skada av att leva
            i miljöer som är alkoholindränkta.
          </p>
          <p xml:id="i-TAMh8p4y9dom8oF7MpTARV">
            Också i FN:s barnkonvention talas det om rätten till en trygg
            och säker miljö. Det är nödvändigt att vi också beaktar alkoholens
            roll som hinder för barns utveckling. Alla barn har rätt att få
            sina behov tillgodosedda är en viktig sentens för barns rättigheter
            i barnkonventionen. Detta hindras ofta av vuxnas alkoholkonsumtion.
          </p>
          <p xml:id="i-2VdZbVKmUFmV5YP6nHi6Ze">
            Angående de tidigare 15 medlemsländerna i EU samt Norge beräknades
            i en rapport till EU som överlämnades 1998, Alcohol Problems in
            the Family, att mellan 4,5 och 7,7 miljoner barn under 15 år levde
            i en missbrukarmiljö. I senare rapporter talas om upp till 9 miljoner.
          </p>
          <p xml:id="i-TZDSqUShYtF9XAhc5ycNFb">
            Det innebär att stolta deklarationer om barns rätt till en trygg
            uppväxt ofta saboteras av alkoholpolitiska beslut. I Sverige beräknas
            minst 200 000 barn leva i familjer där minst en vuxen har alkoholproblem.
            Detta antal kan naturligtvis inte accepteras. De insatser som
            görs kommer dessutom ofta för sent.
          </p>
          <p xml:id="i-QLN6ik6Xc6EnqBWAKdaK1d">
            I möten med förskolepersonal, lärare och fältarbetare framhålls
            ofta att man redan i förskoleåldern kan se vilka barn som kommer
            att hamna snett senare i livet. Alkoholen i hemmet är där en tung
            orsaksfaktor.
          </p>
          <p xml:id="i-NPkqC3KPdQ56JUJZspb6K8">
            Enligt Brottsförebyggande rådet, BRÅ, ökar också barnmisshandeln
            i Sverige. BRÅ drar inte den omedelbara slutsatsen att detta kan
            hänga samman med den ökande alkoholkonsumtionen, men man är tydlig
            när det gäller vissa andra typer av våldsbrott.
          </p>
          <p xml:id="i-UknagwJugyChw8eihgZXbN">
            Det vore däremot märkligt om just barnmisshandeln skulle undgå
            att öka i ett samhälle där alkoholkonsumtionen ökar. Stor uppmärksamhet
            på förhållandet att stora grupper barn far illa som en följd av
            samhällets alkoholpolitik, måste iakttas i alla de myndigheter,
            organisationer och institutioner som i sina uppdrag står i barnens
            tjänst.
          </p>
          <p xml:id="i-74MaHs23ia7MruBXzX3yQj">
            Vidare finns starka skäl att aktualisera dessa problem på lämpligt
            sätt inom EU och andra internationella organ.
          </p>
          <head xml:id="i-98YkkgipxViYML2PtfvZ9t" type="h1">
            Skolans förebyggande arbete
          </head>
          <p xml:id="i-GVM3kyAw7D8AXsAAeW3sT4">
            Praktiskt taget alla barn och ungdomar går i grundskolan och
            fortsätter därefter till gymnasiet. Skolans arbete för att främja
            barns och tonåringars utveckling och hälsa är redan av detta skäl
            av central betydelse. Hit hör preventiva insatser mot riskbeteenden
            av lika slag som tidig alkoholdebut, berusningsdrickande, experimenterande
            med narkotika och kriminalitet. Men det handlar inte bara, eller
            ens i första hand, om undervisning kring t.ex. alkohol och narkotika.
            Det har inte gått att vetenskapligt dokumentera att enbart undervisning
            kan ge långsiktiga positiva effekter på elevernas alkohol- och
            drogbruk. Men samtidigt finns det ett växande stöd i internationell
            preventivforskning för att ett brett upplagt förebyggande arbete
            i skolorna, i nära samarbete med föräldrarna, kan stärka barns
            och ungas anknytning till skolan och minska riskerna för bland
            annat missbruk. I den enskilda skolan måste detta arbete knytas
            an till, och ses som en del av strävan att vidmakthålla eller
            förbättra skolan som arbets- och utbildningsmiljö för såväl elever
            som lärare och annan personal.
          </p>
          <p xml:id="i-mcqJGwgp79ig3UogR6JYv">
            Att ge alla barn möjlighet att gå i en bra skola är den kanske
            viktigaste preventiva insatsen för att förebygga missbruk och
            andra problem hos eleverna. Forskning pekar på att lugn och arbetsro
            i klassrummet förebygger skolmisslyckanden, missbruk och annan
            riskutveckling.
          </p>
          <p xml:id="i-8NNvFLnETs1p8fCpbiQ8sK">
            Statens folkhälsoinstitut har haft i uppdrag att, i samarbete
            med andra berörda myndigheter, initiera en bred drogförebyggande
            verksamhet i skolan längs dessa linjer. Ett sådant förslag har
            också redovisats, och ett arbete har inletts efter dessa linjer
            och rönt stort intresse inom många skolor. Det är lovande projekt
            och det är utmärkt att de nu har inletts. Det bör emellertid understrykas
            att ett förändringsarbete av detta slag tar sin tid och att det,
            för att ha någon chans till framgång, måste få verka under flera
            år. Det bör skapas förutsättningar för att så blir fallet.
          </p>
          <head xml:id="i-YVHZgcvfvuQ4HL8uDAML9m" type="h1">
            Beroendekunskap vid högskolor och universitet
          </head>
          <p xml:id="i-83afAQPwak5pr6mn74XKY8">
            Inom universitets- och högskolevärlden förekommer i vissa grupper
            en hög konsumtion av alkohol. För en del är det första steget
            från hemmet, och man kommer till en ny miljö, med nya studiemetoder
            men också med nya sociala umgängesmönster. Detta medför för en
            del också nya alkoholvanor, och för en del blir detta grundläggande
            för hela livet.
          </p>
          <p xml:id="i-DTZRvnRsBdcpaFGduZwrSh">
            Förhållandet är också det att många av dessa studenter är framtidens
            opinionsbildare och kommer att bli de som sätter mönster i andras
            alkoholvanor. Även om varje universitet/högskola har möjlighet
            att forma sina egna program så framstår ändå behovet av en kvalificerad
            kurs i beroendelära som generellt. Den bör också innehålla kunskap
            om effekterna av olika alkoholpolitiska instrument och de sociala
            och medicinska konsekvenser som blir en följd av alkohol- och
            narkotikamissbruk. Ett erbjudande om att delta i dessa kurser
            kan vara tillräckligt i vissa fall men i andra borde det vara
            obligatoriskt. En fullgod utbildning i dessa frågor borde kunna
            utgöra en plattform för minskade skador som ju är samhällets målsättning
            inom alkoholområdet och en kraftig minskning av narkotikamissbruket.
          </p>
          <p xml:id="i-7sVrprDXvhw4WPdYktDK6o">
            En annan mycket viktig aspekt på varför det är viktigt att minska
            alkoholkonsumtionen är att det primära när man går på ett universitet
            eller högskola är att vara lyckosam när det gäller studieresultaten
            vilket är oförenligt med en hög alkoholkonsumtion.
          </p>
          <head xml:id="i-4Udy2GVBSsYCTxH5P3ampa" type="h1">
            Tilläggsavgift på alkoläsk och söt cider
          </head>
          <p xml:id="i-6RSQtFX9VUk7tDdXyAYHqu">
            Försäljningen av alkoläsk och söt cider har ökat kraftigt sedan
            lanseringen i mitten av 90-talet. De söta dryckerna blir snabbt
            populära hos dem som inte har utvecklade alkoholvanor, främst
            ungdomar och särskilt unga kvinnor. Att redan som ung etablera
            alkoholvanor gör att man snabbare blir beroende, alternativt får
            kraftigare alkoholvanor.
          </p>
          <p xml:id="i-Gy7RuUQUX5DqGWevw7xW5r">
            I flera studier, såväl svenska som norska, visar det sig att
            de som börjar dricka alkohol i 17-årsåldern, jämfört med dem som
            börjar redan i 1314-årsåldern, har ungefär hälften så stor alkoholkonsumtion
            när de blir 21 år. Alkoläsken och cidern är en inkörsdryck för
            många unga. Flera länder som Frankrike, Tyskland och Luxemburg
            har infört en särskild skatt/avgift på alkoläsken. Höjningarna
            är avsevärda. Resultatet av den tyska avgiftshöjningen är påtagligt,
            och ett par produkter har redan tagits ur marknaden.
          </p>
          <p xml:id="i-DX2Vcou8P5iPxzLhRF8gyn">
            Det som har anförts som skäl mot att införa en svensk tilläggsavgift
            är att det finns vissa definitionssvårigheter. Dessa borde med
            vunna internationella erfarenheter nu vara lätta att övervinna.
            Ett förslag om höjning av skatten på alkoläsk och söt cider med
            ett påslag motsvarande Tysklands, bör därför skyndsamt presenteras.
          </p>
          <head xml:id="i-Bcqr9bK4855z2yDYn3mty1" type="h1">
            Alkoholreklam i tv
          </head>
          <p xml:id="i-9tg1or9vMeBW2WJZnB5712">
            I svenska markbundna kanaler är alkoholreklamen förbjuden. Genom
            satellitsändningar når reklam för alkoholdrycker numera också
            svensk tv-publik.
          </p>
          <p xml:id="i-8ZVCuTqtVBT42Tx7Aqmrao">
            Reklamen bidrar starkt till att skapa positiva attityder till
            alkohol och då särskilt bland ungdomar och bidrar till att öka
            försäljningen av alkoholdrycker. Tv-reklamen är särskilt viktig
            i kanaler där man kan sända reklam i anslutning till populära
            ungdomsprogram. I en rapport framtagen för kommissionen konstateras
            att den självsanering som alkoholindustrin förespråkar inte visar
            på särskilt goda resultat. Mer strikta regleringar är effektivare.
            Enligt beräkningar som WHO genomfört skulle ett förbud mot alkoholreklam
            omräknat i antal år innebära att antalet år av alkoholskador och
            alltför tidig död skulle minska med 202 000, medan implementeringskostnaderna
            skulle uppgå till 95 miljoner euro.
          </p>
          <p xml:id="i-43H2i1iLw8mQwu7VkqQ7Fi">
            När övergången sker till digitala sändningar finns möjligheter
            att i avtal exkludera reklam för hälsovådliga varor som alkohol.
            Tobak är ju genom särskilda avtal redan utesluten från reklam
            inom EBU, och det vore självklart inte svårare att få samband
            mellan tillstånd och förbud mot reklam för alkohol i tv.
          </p>
          <p xml:id="i-BJcpz9rXHzz682pyHxDc4R">
            Möjligtvis kan det finnas ett samband mellan de starka producentintressena
            i Europa och motståndet mot att avveckla reklam för alkohol.
          </p>
          <p xml:id="i-3kY355JAqYeqHiHU5Gt1kT">
            Regeringen bör därför i de internationella forum där reklamfrågorna
            kan hanteras verka för att alkoholreklam i tv avvecklas samt att
            de avtal som förhandlas fram vid övergång till digitala sändningar
            klargör att alkoholreklam inte får förekomma.
          </p>
          <head xml:id="i-DA2wvKEoRpWkjXLe69auuv" type="h1">
            Införselregler
          </head>
          <p xml:id="i-L2WwTcSfposwskjBBVPVjm">
            Den uppskruvade skadespiralen har i stort sett sin bakgrund i
            att den i praktiken obegränsade införseln för personligt bruk
            nu är satt ur system. Den kvantitet, s.k. indikativ nivå, som
            den legala införseln av alkohol för personligt bruk vid varje
            inresa från ett annat EU-land är satt till, motsvarar en tvåårskonsumtion
            för personligt bruk enligt nuvarande konsumtionsnivå. När Sverige
            anslöt sig till EU var konsumtionen lägre, och de indikativa nivåerna
            motsvarade då tre års förbrukning. Dessa nivåer för införande
            för personligt bruk saknar verklighetsförankring. Den jämförelse
            som ligger närmast till hands att göra är den med tobak där man
            accepterar en införselnivå som beräknas räcka för ett par månaders
            konsumtion. Också en rad andra varor är reglerade när det gäller
            införsel.
          </p>
          <p xml:id="i-Xc92NkpKp99AsDPUKAAB2o">
            Sveriges representanter i EU måste i såväl ministerrådet som
            parlamentet arbeta för att minska införseln av alkohol. Alkohol
            är ingen vanlig vara. Artikel 30 i fördraget ger medlemsstaterna
            rätt att begränsa varors fria rörlighet för att skydda folkhälsan.
            Den svenska folkhälsan är i dag allvarligt hotad av den fria införseln
            av billig alkohol.
          </p>
          <p xml:id="i-DfmSDhKQ2gegSQVYmnroPQ">
            Sverige är inte ensamt om detta problem. I Finland ökar alkoholkonsumtionen
            kraftigt, just därför har man ansett sig tvungen att sänka sina
            skatter för att hejda den stora införseln av billig sprit från
            framför allt Estland. Danmark har haft en omfattande gränshandel
            gentemot Polen och för England är situationen densamma i relation
            till Frankrike.
          </p>
          <p xml:id="i-45eXDtNmp39GLdtKRbVGKW">
            Förhållandet med gränshandel är förvisso inte bara en svensk
            angelägenhet. Resultatet är ökade alkoholskador. Tillsammans med
            dessa och andra berörda länder bör Sverige med hänsyn till alkoholens
            skadeverkningar ta initiativ till att se över reglerna för införsel
            av alkoholdrycker från folkhälsosynpunkt.
          </p>
          <p xml:id="i-VHSnBYEDXTCTnu89bfP4Me">
            Regeringen bör därför omgående ta initiativ till en prövning
            av införselreglerna från utgångspunkten folkhälsoskäl, med syftet
            att drastiskt minska införseln av alkohol.
          </p>
          <p xml:id="i-Bnjcqd3r6TvB1SPkAG7KtF">
            Det är bra att Sverige arbetar för en restriktiv alkoholpolitik
            även i EU. Om det lyckas kommer alkoholskadorna att minska i hela
            Europa. Men skatterna i många länder är i dag så låga, och motståndet
            mot att höja dem så att de närmar sig svensk nivå är så starkt,
            att vi inte kan vänta på detta. Under överskådlig tid måste vi
            begränsa införseln om vi ska kunna undvika en hotande folkhälsokatastrof.
          </p>
          <head xml:id="i-1MG9FLjaLhNXctCcZWvLM" type="h1">
            WTO
          </head>
          <p xml:id="i-8uXZdtrVWZXwgPkkYaVkKE">
            Inom den s.k. Doharundan pågår förhandlingar om villkor för att
            utforma regleringar som rör handeln med tjänster. Detta sker inom
            GATS-avtalet (General Agreement on Trade in Services) som omfattar
            tjänstehandel i en vid mening, och tjänster inom reklam-, restaurang-,
            hotellbranschen och parti- och detaljhandeln. Resultatet av förhandlingarna
            om nationella regeringars utformning av reglerna är därför mycket
            betydelsefulla för WTO-medlemmarnas, däribland Sveriges, möjligheter
            att utforma bland annat alkoholpolitiska regler.
          </p>
          <p xml:id="i-Ppz8zK1zP6K8vSUZ37BJ8B">
            Ett svagt förhandlingsresultat riskerar att underkasta bland
            annat svenska alkoholpolitiska regler prövning av en juristpanel
            inom WTO.
          </p>
          <p xml:id="i-6Revh2FQhyVnRvfGzELDds">
            En sådan panel skulle då kunna få uppgiften att avgöra om svenska
            alkoholreklamregler är objektiva eller relevanta eller om kommuners
            tillståndsgivning för alkoholservering kan uppnå sina syften på
            ett mindre handelshindrande sätt eller om processen inte anses
            vara tillräckligt enkel. Många andra politikområden kan beröras
            på liknande sätt.
          </p>
          <p xml:id="i-L2pFzasVsoKwAopFa2vazX">
            För att säkerställa att effektiva alkoholpolitiska instrument
            inte försvagas, elimineras, eller att beslutsmakten förflyttas
            från riksdagen, måste regeringen inom GATS-förhandlingarna agera
            utifrån perspektivet att folkhälsa är ett överskuggande intresse
            i jämförelse med näringsintressen. Vår slutsats är att Sverige
            för sin del bör undanta alkohol helt från de åtaganden som man
            gör enligt GATS-avtalet.
          </p>
          <head xml:id="i-LpCpg7bxfNNWDLe5W5ZHMn" type="h1">
            Forskning
          </head>
          <p xml:id="i-MGu6iVR1cx3F6KbdZtmjbJ">
            År 1999 skapades ett nationellt centrum för social alkohol- och
            drogforskning vid Stockholms universitet (SoRAD). Beslutet hade
            föregåtts av flera års utredningsarbete. Alkoholpolitiska kommissionen
            föreslog i sitt slutbetänkande (SOU 1994:24) en kraftig förstärkning
            av resurserna för forskning inom detta område. Folkhälsoinstitutet
            fick därefter i uppdrag att i samråd med bl.a. berörda forskningsråd
            lägga fram ett mera precist förslag. Därvid stannade man vid att
            bl.a. föreslå inrättandet av ett särskilt forskningscentrum för
            detta område. Det förslaget genomfördes och SoRAD har nu alltså
            verkat under drygt sju år.
          </p>
          <p xml:id="i-3PhubJQVeKTQXu1XvMtpj3">
            SoRAD har i allt väsentligt levt upp till de höga förväntningar
            som ställdes på forskningscentret i början. Det har inneburit
            en påtaglig förstärkning av kunskaperna både vad gäller konsumtions-
            och skadeutvecklingen totalt inom olika befolkningsgrupper. En
            lång rad olika frågeställningar har belysts inom ett brett spektrum
            av forskningsområden. Forskningsinsatserna har genomgående hållit
            hög kvalitet, vilket också understrukits i en internationell,
            kvalificerad utvärdering av SoRAD:s arbete.
          </p>
          <p xml:id="i-2cfFUHTH3EbrHLL2ckp7Eq">
            En grundläggande förutsättning för dessa framgångar är att forskningen
            har kunnat bedrivas som en särskild centrumbildning. Därigenom
            har en vital och kompetent miljö för alkohol- och drogforskning
            kunnat byggas upp. Det är därför angeläget att detta centrum får
            finnas kvar.
          </p>
          <p xml:id="i-Njn4t545Dxqzxf3J3L5Zu">
            All internationell erfarenhet talar för att en forskning av den
            omfattning och kvalitet som SoRAD har åstadkommit, kräver att
            arbetet kan bedrivas som ett separat forskningsinstitut. Behovet
            av en stark ställning för forskare inom alkohol, narkotika och
            spelområdet är kontinuerligt, varför SoRAD bör ges möjlighet att
            utvecklas till en stark tvärvetenskaplig forskningsinstitution.
          </p>
          <p xml:id="i-XdddLoN4h6z59YAAnQTamN">
            Forskningsrådet för arbetsliv och socialvetenskap, FAS, som hittills
            har stått för centrets basfinansiering, har nu beslutat att gradvis
            under fyra år fasa ut anslaget till SoRAD, detta utan att motsvarande
            resurser har överförts till Stockholms universitet, vilket var
            avsikten när SoRAD inrättades. Visserligen har SoRAD därefter
            tilldelats ett tioårigt anslag som center of excellence vilket
            vittnar om centrets höga kvalitet. Detta anslag kan dock inte
            ersätta basfinansieringen eftersom det är knutet till särskilda
            utfästelser.
          </p>
          <p xml:id="i-RedCPKPnngVgnax1gjtUxm">
            Riksdagen bör uttala att erforderliga basresurser för SoRAD måste
            säkerställas inom ramen för den allmänna anslagsökningen som tilldelats
            Stockholms universitet.
          </p>
        </div>
        <div type="motSignatures">
          <list>
            <item xml:id="i-PJZaixFRtoqf9iR3nMdX1" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-XaBJ85zrJfdTctqLUho3Ex" who="i-UukxhVrpswE5ADBkFe7Q3V">
              Jan Björkman (s)
            </item>
          </list>
        </div>
      </div>
    </body>
  </text>
</TEI>
