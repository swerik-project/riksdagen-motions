<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00271">
  <teiHeader>
    <fileDesc>
      <titleStmt>
        <title>Vården av personer med alkoholproblem</title>
        <author corresp="i-XZGrEDDqXZhywt6rtLaXaE">av Marianne Åhman (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vården av personer med alkoholproblem</title>
          <idno type="rdwebb">GZ02So271</idno>
          <rs type="number">So271</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So271/text</ref>
          <ref type="dokument_url_html">http://data.riksdagen.se/dokument/GZ02So271</ref>
          <ref type="dokumentstatus_url_xml">http://data.riksdagen.se/dokumentstatus/GZ02So271</ref>
          <ref type="doc">http://data.riksdagen.se/fil/0D14C07B-3A24-49B8-B1F5-8151DF426D4A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XZGrEDDqXZhywt6rtLaXaE</idno>
            <name>Marianne Åhman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Bs7ee14UABiDKhZupWczMw" type="signed"/>
        <correspContext corresp="i-Bs7ee14UABiDKhZupWczMw">
          <note type="signatory" corresp="i-XZGrEDDqXZhywt6rtLaXaE"/>
        </correspContext>
        <correspAction type="numbering" xml:id="i-6QSGz4VbkwUgxiHoyfewEf">
          <date when="2011-10-03"/>
        </correspAction>
        <correspAction type="submission" xml:id="i-4VcZaMu3oPGeM1thP4r4Hi">
          <date when="2011-09-29"/>
        </correspAction>
        <correspAction type="transfer" xml:id="i-LQakMTxkhr3HpPEPzhjj5Q">
          <date when="2011-09-29"/>
        </correspAction>
        <correspAction type="assigned" xml:id="i-S5u15LPor9gbSvUyp5LM4E"/>
        <correspContext corresp="i-S5u15LPor9gbSvUyp5LM4E">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-DEU2HKotfd8XQohPkbSSbs">
            Förslag till riksdagsbeslut
          </head>
          <p xml:id="i-UNeyBbvDw2xxc4EkNJDabU">
            Riksdagen tillkännager för regeringen som sin mening vad som
            anförs i motionen om vikten av tidig och mer kunskapsbaserad vård
            av alkoholproblem, inte minst bland äldre.
          </p>
        </div>
        <div type="motContent">
          <head type="h1" xml:id="i-71MhTXi9Aw8Va3esPG6Wdy">
            Motivering
          </head>
          <p xml:id="i-QnQWweMSJKHvJNRf7pdZR9">
            Alkoholmissbruk är ett stort och ökande problem, det har inte
            minst Missbruksutredningen visat. Men bara en av fem som har ett
            missbruk får vård, kanske i första hand eftersom det i huvudsak
            handlar om personer som inte har sociala problem. De har jobb,
            familj och det börjar med ett glas efter jobbet på fredagen och
            en öl på hockeymatchen. Det växande problemet i dag är 35-åringar
            som dricker varje dag, enligt regeringens utredare Gerhard Larsson.
          </p>
          <p xml:id="i-KLSxoAiNwNDRQFQ7situJH">
            Nio av tio vill söka vård hos hälso- och sjukvården, de vill
            inte vända sig till socialtjänsten. Kvaliteten och tillgängligheten
            skiljer sig dessutom mycket åt beroende på var i landet man bor.
          </p>
          <p xml:id="i-FBSAkuy7CN42W7huracxfc">
            Utredaren menar att ansvaret för missbruksvården bör flyttas
            till en och samma huvudman, landstinget, för att färre personer
            ska hamna mellan stolarna. För att säkerställa kvaliteten ska
            behandlingshem auktoriseras av Socialstyrelsen, och läkare, socionomer
            och psykologer ska utbildas i missbruksfrågor.
          </p>
          <p xml:id="i-ApFHoro7pQDmN7KQTusPM2">
            Att känna till antalet individer med alkoholberoende i samhället
            är nödvändigt för att planera för behandling och uppsökande verksamhet.
            Denna pusselbit har vi nu fått och det gäller att inte blunda
            för att behovet och dagens bristande insatser gör att vi måste
            våga tänka nytt. Vi behöver skapa en förändrad organisation för
            att möjliggöra tidig upptäckt, och vi behöver ställa krav på den
            vård som erbjuds.
          </p>
          <p xml:id="i-R9ayj8tDeiuQMzAzS6xDo8">
            Vi behöver, via vårdprogram och utbildning, stimulera användningen
            av dagens tre vetenskapligt beprövade och välfungerande läkemedel
            vid alkoholberoende med tanke på att det bara är 19 000 patienter
            som får dessa samtidigt som 330 000 är alkoholberoende.
          </p>
          <p xml:id="i-RhUkAmwNSGJ8m6fXuC9eyt">
            Missbruksutredningen föreslår att sjukskrivande läkare bör vara
            skyldig att senast efter 60 dagars sjukskrivning låta utreda eventuell
            beroendeproblematik, om patienten inte motsätter sig det. Det
            är ett välkommet förslag, liksom idén med en vårdgaranti så att
            ingen ska behöva vänta längre än 30 dagar på att få hjälp.
          </p>
          <p xml:id="i-XkEadft57t1ptQtJyrzUP6">
            Mats Berglund, professor emeritus i klinisk alkoholforskning
            vid Lunds universitet, skriver i ett vetenskapligt underlag till
            Missbruksutredningen att både antalet och andelen äldre i befolkningen
            ökar och att de som nu eller i en snar framtid går i pension har
            en högre alkoholkonsumtion än tidigare generationer. En trolig
            konsekvens av detta blir en ökad andel riskkonsumenter och mer
            alkoholrelaterade skador och därmed en större påfrestning på bland
            annat hälso- och sjukvården. Målgruppsanpassade preventiva strategier
            och insatser behöver därför utvecklas för de äldre riskkonsumenterna
            i befolkningen.
          </p>
          <p xml:id="i-LZoDNKL35KyDkuKuoXLw4P">
            En problematisk utveckling gäller medelålders och äldre kvinnors
            alkoholvanor. Den största ökningstakten av alkoholkonsumtionen
            i samhället har rapporterats vara för kvinnor över 50 år (Andreasson
            &amp; Allebeck, 2005).
          </p>
          <p xml:id="i-GVBJ1pFy32VgxUBc7eAAF6">
            Med tanke på att kvinnan traditionellt sett har huvudansvaret
            för hem och barn, utgör den missbrukande kvinnan närmast en nidbild.
            Detta bidrar till svag självkänsla, skam och skuld hos kvinnorna,
            som inte bidrar till att göra dem benägna att aktivt söka hjälp
            för alkoholproblem. Mäns bruk och missbruk av droger möts däremot
            med större tolerans. Detta resulterar i att kvinnor är underrepresenterade
            i missbruksvård. Källa: Kvinno- och barnperspektiv på insatser
            inom missbruks- och beroendevården SOU 2011:6.
          </p>
          <p xml:id="i-S2o5BJKY7QHWobbJa8QM3G">
            Därför behöver vi satsa på tidig och mer kunskapsbaserad vård,
            som samtidigt kan minska samhällets kostnader. Ju fler som kan
            få hjälp i vården där varje enskild patient bemöts med respekt
            och omtanke, desto bättre är det. Det är många som är i behov
            av närhet, synlighet och möjlighet att få läkemedel tillsammans
            med psykosocial behandling.
          </p>
        </div>
        <div type="motSignatures">
          <list>
            <item xml:id="i-RAQ2n7hpW1bgUL7XmsH1Jm">
              Marianne Åhman (FP)
            </item>
          </list>
        </div>
      </div>
    </body>
  </text>
</TEI>
