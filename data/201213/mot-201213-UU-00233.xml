<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00233">
  <teiHeader>
    <fileDesc>
      <titleStmt>
        <title>Millenniemålen  mycket arbete återstår till 2015</title>
        <author corresp="i-24CbHNwsRznss4Yas6HseU">av Anita Brodén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Millenniemålen  mycket arbete återstår till 2015</title>
          <idno type="rdwebb">H002U233</idno>
          <rs type="number">U233</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U233/text</ref>
          <ref type="dokument_url_html">http://data.riksdagen.se/dokument/H002U233</ref>
          <ref type="dokumentstatus_url_xml">http://data.riksdagen.se/dokumentstatus/H002U233</ref>
          <ref type="doc">http://data.riksdagen.se/fil/B72CC90B-30AE-4106-A249-1009156586E1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NfKstyhwkwrrd3HFZFKyFd" type="signed"/>
        <correspContext corresp="i-NfKstyhwkwrrd3HFZFKyFd">
          <note type="signatory" corresp="i-24CbHNwsRznss4Yas6HseU"/>
        </correspContext>
        <correspAction xml:id="i-Lz3sxxwqhxbGoEixpfnpUA" type="numbering">
          <date when="2012-10-04"/>
        </correspAction>
        <correspAction xml:id="i-ADbQKsP1gRKrm8YZ9wGtSM" type="submission">
          <date when="2012-10-03"/>
        </correspAction>
        <correspAction xml:id="i-WQTAjPtUupyCxibPWyT31K" type="transfer">
          <date when="2012-10-03"/>
        </correspAction>
        <correspAction xml:id="i-NQeer8nKBP94pFra5wmnRk" type="assigned"/>
        <correspContext corresp="i-NQeer8nKBP94pFra5wmnRk">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-5JnhYZHXLAvHxmhBpdGQ5W">
            Förslag till riksdagsbeslut
          </head>
          <list style="ol">
            <item xml:id="i-9sGWVqcRn8st41x9PSGpek">
              Riksdagen tillkännager för regeringen som sin mening vad som
              anförs i motionen om vikten av att Sverige fortsätter att driva
              på övriga länder att leva upp till sina biståndslöften.
            </item>
            <item xml:id="i-AorHrhW4JQhutamhLckS9w">
              Riksdagen tillkännager för regeringen som sin mening vad som
              anförs i motionen om kraftfulla internationella åtgärder för att
              få gehör för mänskliga rättigheter, i synnerhet i konfliktländer.
            </item>
            <item xml:id="i-5gLEX5tgcUz3vzmpukrJDU">
              Riksdagen tillkännager för regeringen som sin mening vad som
              anförs i motionen om ett ökat engagemang för millenniemålens uppfyllande
              samt ett bättre tillvaratagande av frivilligorganisationerna.
            </item>
            <item xml:id="i-YHS2QYbJ9Uxj2M6tqoSrJB">
              Riksdagen tillkännager för regeringen som sin mening vad som
              anförs i motionen om att ta bort handelsstörande hinder för att
              möjliggöra en utveckling i tredje världen.
            </item>
            <item xml:id="i-9h78QVYvbyZaTxtiwerbRg">
              Riksdagen tillkännager för regeringen som sin mening vad som
              anförs i motionen om att inkludera åtgärder för klimatanpassning
              samt grön teknikutveckling och tekniköverföring till fattiga länder
              i Sveriges biståndspolitik.
            </item>
          </list>
        </div>
        <div type="motContent">
          <head xml:id="i-GqzLB8ct9hh2RgWaUtwPoa" type="h1">
            Motivering
          </head>
          <p xml:id="i-Yb3cRPDPw5RPeejb9W4m2m">
            De åtta millenniemålen som antogs av FN år 2000 innebär i korthet
            en målbeskrivning av vad som förväntas vara uppnått till 2015.
            De första sju målen handlar om hunger, utbildning, jämställdhet,
            mödra- och barnadödlighet, hiv och aids, malaria och andra sjukdomar,
            samt miljö, vatten och sanitet. Mål åtta tar upp det globala ansvaret
            inom det internationella samfundet för att uppnå målen.
          </p>
          <p xml:id="i-Fn6vQ9GkQRoGVL8JYQN2xo">
            Flera av målen förväntas kunna nås till 2015. Andelen extremt
            fattiga fortsätter att minska, allt fler barn går i skolan även
            i de fattigaste länderna och förbättringar har skett när det gäller
            att hejda spridningen av hiv, aids och malaria. UD skriver på
            sin hemsida bl.a.
          </p>
          <p xml:id="i-SdgdiY7P5ev8mJNEB4Trdn">
            Tre år före 2015, kommer FN med sin årliga millenniemålsrapport
            där man konstaterar att tre av millenniemålen nåtts redan nu,
            bl a målet om att halvera fattigdomen. Både antalet och andelen
            fattiga som lever på mindre än en dryg dollar om dagen har minskat
            i världens alla regioner och på ett globalt plan har fattigdomen
            halverats. Också målet om att halvera antalet människor utan tillgång
            till rent vatten har nåtts. Mer än två miljarder människor har
            fått tillgång till vatten ur kranar eller skyddade brunnar. Andelen
            människor som lever i stadsslum har också minskat. Mer än 200
            miljoner människor har fått tillgång till bättre vatten, förbättrade
            hygieniska förhållanden eller mindre trångt boende. Idag går också
            lika många flickor som pojkar i skolan. Rapporten visar att i
            Afrika söder om Sahara har antalet barn som börjar skolan ökat
            från 58 till 76 procent mellan 1999 och 2010.
          </p>
          <p xml:id="i-XmQE9wK6NoNU67xDdwzdaT">
            UD:s rapport är givetvis upplyftande, men vi vet att det samtidigt
            kvarstår stora utmaningar när det gäller att minska andelen människor
            som lider av hunger, öka jämställdheten och stärka kvinnors ställning.
            Millenniemål fem om mödrahälsa är det mål där minst framsteg har
            skett. För att uppnå millenniemål fem att minska mödradödligheten
            kommer det att krävas extraordinära insatser och uppmärksamhet,
            en fråga som den senaste FN-konferensen i Rio dessvärre inte tog
            på största allvar.
          </p>
          <p xml:id="i-DJ6nkUa4EMDjHg79VSsf65">
            Målen är följande:
          </p>
          <list style="ol">
            <item xml:id="i-Qbh5jsEfGW49aStjV1cezX">
              Utrota fattigdom och svält. Mellan åren 1990 och 2015 skall andelen
              människor som lever på mindre än en dollar per dag halveras. Samtidigt
              skall andelen som lider av hunger halveras.
            </item>
            <item xml:id="i-5GRpcz6ocs3sNn5Pm2MjmK">
              Utbildning för alla år 2015. Alla flickor och pojkar ska få grundskoleutbildning
              senast 2015.
            </item>
            <item xml:id="i-V2urhM4zQQA7ptDmkmSJYw">
              Främja jämställdhet och ökade möjligheter för kvinnor. Utbildningsskillnader
              beroende på kön skall elimineras helst före 2005, men inte senare
              än 2015.
            </item>
            <item xml:id="i-YDx181sQveVt4AoRkqGWXY">
              Minska barnadödligheten. Dödligheten bland barn under fem års
              ålder skall minska med två tredjedelar fram till år 2015.
            </item>
            <item xml:id="i-Hu1b4UoVDRPHHcihyezz2x">
              Minska mödradödligheten. Mödradödligheten skall minska med tre
              fjärdedelar fram till år 2015.
            </item>
            <item xml:id="i-9Zgd5iuGaDTzG11w68NRG6">
              Stoppa spridningen av hiv/aids, malaria och andra sjukdomar.
              Spridningen av hiv/aids, malaria och andra sjukdomar skall hejdas
              före 2015.
            </item>
            <item xml:id="i-7vuuCznkKiXaV9zWyaTn5z">
              Försäkra en miljömässigt hållbar utveckling. Andelen människor
              utan tillgång till rent vatten skall halveras före 2015. Livsvillkoren
              för minst 100 miljoner människor som lever i slumområden skall
              ha förbättrats före 2020.
            </item>
            <item xml:id="i-XsQF4JDxQhd9V4JnQK9qf5">
              Utveckla ett globalt partnerskap för utvecklingssamarbete. Ett
              öppet, rättvist och icke-diskriminerande handels- och finanssystem
              skall utvecklas. Behoven hos de minst utvecklade länderna skall
              beaktas. Biståndet skall höjas till 0,7 % av BNI (bruttonationalinkomsten).
            </item>
          </list>
          <p xml:id="i-RP8wPzWXAqMYBAVKNvLGx2">
            Frågan om mänskliga rättigheter, och den internationella humanitära
            rätten inte minst i länder som drabbats av konflikter, behöver
            uppmärksammas på ett tydligare sätt. Här krävs kraftfulla internationella
            insatser då kvinnor och barn utsätts för ofattbart våld och övergrepp,
            en fråga som Sverige behöver driva på i olika internationella
            forum.
          </p>
          <p xml:id="i-FWu7yA1H1pHNtfj32vWQX5">
            För det fortsatta arbetet med att uppnå millenniemålen kommer
            det att krävas såväl ökade biståndssatsningar som ett ökat engagemang
            från världens ledare. Civilsamhället och frivilliga organisationer
            nationella som internationella behöver tillvaratas på ett bättre
            sätt i detta arbete och få ökad delaktighet, ett arbete som Sverige
            fortsatt bör driva.
          </p>
          <p xml:id="i-RZBuYmxbkyoTBzob5jAUSd">
            Majoriteten av EU-länderna ger betydligt mindre än 0,7 procent
            av BNI i bistånd. Det är problematiskt för EU:s trovärdighet.
            Sverige bör fortsatt arbeta för att EU:s medlemsländer ökar sina
            biståndsvolymer och lever upp till gjorda åtaganden.
          </p>
          <p xml:id="i-Dk3eowMxWW39gjy68irMvV">
            Satsningar för att möjliggöra för småbönder i tredje världen,
            vilket främst är kvinnor, att få tillgång till utsäde är en nödvändig
            väg att gå för att minska svälten, öka levnadsstandarden och ge
            barn tillgång till skolgång. För en ökad levnadsstandard krävs
            också avsalumöjligheter på de lokala marknaderna. Skall detta
            vara möjligt måste EU:s exportsubventioner stoppas. Jordbrukssubventioner,
            skyddstullar och andra handelshinder skapar också dåliga incitament
            för att bygga ekonomiskt välstånd via handel och företagande i
            fattiga länder.
          </p>
          <p xml:id="i-P88ACfUvb3z1Z5UgHw3ppM">
            Som en viktig åtgärd för att uppnå millenniemålen är det nödvändigt
            att en satsning sker på klimatanpassningsåtgärder i tredje världen.
            Den rika delen av världen behöver leva upp till Köpenhamnslöftet
            i denna del, en fråga som Sverige behöver driva i kommande klimatförhandlingar.
            Grön teknikutveckling och tekniköverföring till fattiga länder
            är ett område som bör prioriteras.
          </p>
        </div>
        <div type="motSignatures">
          <list>
            <item xml:id="i-Pr3W7sTu6MMcViudjYGEEq">
              Anita Brodén (FP)
            </item>
          </list>
        </div>
      </div>
    </body>
  </text>
</TEI>
