<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00376">
  <teiHeader>
    <fileDesc>
      <titleStmt>
        <title>Elprisområden</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Elprisområden</title>
          <idno type="rdwebb">H002N376</idno>
          <rs type="number">N376</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N376/text</ref>
          <ref type="dokument_url_html">http://data.riksdagen.se/dokument/H002N376</ref>
          <ref type="dokumentstatus_url_xml">http://data.riksdagen.se/dokumentstatus/H002N376</ref>
          <ref type="doc">http://data.riksdagen.se/fil/F2F740F5-2A56-47EB-B8A5-A2C3B94DBB56</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fn2eTrCH8b8cB4K8txgiJt" type="signed"/>
        <correspContext corresp="i-Fn2eTrCH8b8cB4K8txgiJt">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction type="numbering" xml:id="i-NYNtziAF4upXCofmbBqubH">
          <date when="2012-10-08"/>
        </correspAction>
        <correspAction type="submission" xml:id="i-2CptFoJEFBGKLw5SPCB2HS">
          <date when="2012-10-05"/>
        </correspAction>
        <correspAction type="transfer" xml:id="i-USCJ7mbGzLXattjoCT2rJc">
          <date when="2012-10-04"/>
        </correspAction>
        <correspAction type="assigned" xml:id="i-NuCPMn4qp66EzLdWS47hQ1"/>
        <correspContext corresp="i-NuCPMn4qp66EzLdWS47hQ1">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Ld56tSSde8WsE1Vr7roVoW">
            Förslag till riksdagsbeslut
          </head>
          <p xml:id="i-51rSySBRuGPjAw23FN2RsE">
            Riksdagen tillkännager för regeringen som sin mening vad som
            anförs i motionen om att ta bort indelningen i elprisområden i
            Sverige i väntan på att överföringskapaciteten i elnätet byggs
            ut.
          </p>
        </div>
        <div type="motContent">
          <head type="h1" xml:id="i-HjMTUcWfPxBJDr5f72XRE1">
            Motivering
          </head>
          <p xml:id="i-4rmoBLDaS4r9j3VGsX3tb4">
            Sedan 1 november 2011 är Sverige uppdelat i fyra elprisområden.
            Tanken bakom är att elpriset ska påverkas av elproduktion och
            efterfrågan på el. Elproduktionen är låg i syd medan efterfrågan
            är hög. I norr råder motsatt förhållande, elproduktionen är hög
            men efterfrågan på el är lägre. Därför är priset högre i syd och
            lägre i norr. Men priset har inte bara höjts i södra Sverige utan
            även ända uppe i Stockholmsområdet.
          </p>
          <p xml:id="i-47DtQYFXYFKCSHsvodLeQ6">
            Elmarknadsinspektionen har utrett vilka konsekvenser indelningen
            i elområden hittills fått. En effekt är att marknaden för fasta
            elpriser inte fungerar längre. Utbudet av fasta priser är begränsat,
            vilket gör att de fasta priserna blir högre än de borde vara.
            En annan effekt är att indelningen lett till en permanent högre
            nivå av elpriset i södra Sverige.
          </p>
          <p xml:id="i-M6aXLKA1pCesvjLqzapFNL">
            Denna prisskillnad mot övriga landet skiftar och kan tidvis bli
            väldigt stor. När elproduktionen är låg i Danmark, men efterfrågan
            på el är stor där, påverkar det också priset på elen i södra Sverige.
            Det har fått den absurda konsekvensen att när vindkraften står
            stilla i Danmark höjs elpriset för skåningarna betydligt. Och
            detta trots att vi stängde Barsebäck, bland annat på grund av
            påtryckningar från Danmark. Hade Barsebäck varit i gång hade det
            med nuvarande indelning i elprisområden lett till en sänkning
            av elpriset i södra Sverige.
          </p>
          <p xml:id="i-CMzBNqWfHw3o6ZYoFcuNka">
            Men självklart ska vi inte behöva öppna Barsebäck igen för att
            få rimliga priser på el i södra Sverige! På samma sätt som stängningen
            av Barsebäck var ett nationellt beslut är elproduktion och distribution
            en nationell fråga. Det borde innebära att man kan lösa frågan
            nationellt istället för att som nu låta enskilda konsumenter och
            företag i södra Sverige lösa frågan genom högre elpriser!
          </p>
          <p xml:id="i-NmEBbhBrvzdUwQCqraQmdN">
            Indelningen i elprisområden i Sverige är inte slumpmässig utan
            följer var det finns flaskhalsar i överföringskapaciteten i elnätet.
          </p>
          <p xml:id="i-UWtErxpfPfCGVahiAkEjNG">
            Sverige har tidigare byggt ut överföringskapaciteten i kraftnätet
            till andra länder. Men här hemma har det släpat efter, och detta
            trots att problemen varit kända i många år!
          </p>
          <p xml:id="i-KVDdVmYnuqD52ApQTzqpTH">
            Vi har inte råd att fortsätta med nuvarande elområden som slår
            hårt mot både konsumenter och företag i södra Sverige! Därför
            bör elprisområdena tas bort i väntan på att överföringskapaciteten
            i elnätet byggs ut och på att produktionen av förnyelsebar energi
            tar fart.
          </p>
        </div>
        <div type="motSignatures">
          <list>
            <item xml:id="i-Tzf6jJQThbJsM9vWwzrVAM">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
