<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_305/mot_200405_MJ_305-0001.pdf"/>
      <pb facs="riksdagen-motions-pdf/data/200405/mot_200405_MJ_305/mot_200405_MJ_305-0001.pdf"/>
      <div type="motHeader" xml:id="i-5TLTowWrcK5SdQwahGusmz">
        <div type="motTitle" xml:id="i-5xZrtVjghZTmivFN142Sc2"/>
        <div type="motSubmissionInfo" xml:id="i-5riCidzhrjH9oJhrh2urDz"/>
      </div>
      <div type="motBody" xml:id="i-8izRzqTNzmcktWs8HGKe2b">
        <div xml:id="i-PY8JU8zqAptgoDrCRjxfe">
          <p xml:id="i-VGCEryHSjhMNRbk8nk9WgL">
            2004/05 mnr: MJ305 pnr: kd706
          </p>
          <p xml:id="i-2Yqjq9LhCYhd3dptMbWuE1">
            Motion till riksdagen 2004/05:MJ305
          </p>
          <p xml:id="i-BSVRGfkzY4T1KDKDA7Zvph">
            av Dan Kihlström och Mikael Oscarsson (kd)
          </p>
          <p xml:id="i-KB6M3qPf3YVbNwHX2MxKRR">
            Rovdjurspolitiken
          </p>
          <p xml:id="i-SBwxxHT4wQoyibL5oFGH83">
            Förslag till riksdagsbeslut
          </p>
          <p xml:id="i-Qkx7V1sWFssquTnJeQGYzu">
            1. Riksdagen tillkännager för regeringen som sin mening vad i
            motionen anförs om en omedelbar översyn och ändring av den av
            riksdagen beslutade rovdjurspolitiken. 2. Riksdagen tillkännager
            för regeringen som sin mening vad i motionen anförs om ändring
            i 28 8 jaktförordningen. 3. Riksdagen tillkännager för regeringen
            som sin mening vad i motionen anförs om full ekonomisk ersättning
            för rovdjursangrepp. 4. Riksdagen tillkännager för regeringen
            som sin mening vad i motionen anförs om att begränsad licensjakt
            tillåts i områden med stark koncentration av varg.
          </p>
          <p xml:id="i-C4jYGoX4SVN1xvmmZkbMJt">
            Motivering
          </p>
          <p xml:id="i-3kHYezrDhaPFpsxx8J1CnS">
            Våren 2001 antog riksdagen en sammanhållen rovdjurspolitik för
            att säkerställa att de fem stora rovdjursarterna björn, järv,
            lo, varg och kungsörn långsiktigt ska finnas kvar i den svenska
            faunan. För arter som ännu inte anses ha nått sådana antal att
            deras överlevnad kan anses säkrad i ett längre perspektiv, bland
            annat vargen, fastställdes ett etappmål på 200 vargar eller 20
            föryngringar per år. Enligt beslutet i riksdagen ska, när etappmålet
            nås, en förnyad bedömning av stammens utveckling och den framtida
            förvaltningen av stammen göras. Innan etappmålet är uppnått ska
            skyddsjakt tillåtas i mycket begränsad omfattning. En omedelbar
            översyn av denna politik är nödvändig. Få jaktfrågor engagerar
            så många medborgare — jägare och icke jägare — som rovdjursfrågan.
            De som bor i områden med stort bestånd av de större rovdjuren,
            och de områdena blir allt större i landet, är oftast mycket kritiska
            mot den av riksdagen antagna rovdjurspolitiken. Sannolikheten
            att befolkningen i rovdjurstäta områden ska kunna acceptera närvaron
            av
          </p>
          <pb facs="riksdagen-motions-pdf/data/200405/mot_200405_MJ_305/mot_200405_MJ_305-0002.pdf"/>
          <p xml:id="i-P1RkUWj5tuattNZV2XY66h">
            2004/05:MJ305
          </p>
          <p xml:id="i-2y7dfFigkt7Gwp1o1t8BBk">
            rovdjuren ökar om myndigheter och politiker lyssnar och tillgodoser
            de krav på förändringar som finns. Sedan beslutet fattades i riksdagen
            har allt fler tamdjur skadats eller dödats av varg. Väl känt är
            alla angrepp särskilt i Värmland och Uppland men också i andra
            regioner i landet. Rättsfall i Uppland och Dalsland har gett nytt
            bränsle i debatten. Jaktförordningen är svårtolkad även i en rättssal.
            Rovdjursforskare menar att dessa problem kommer att öka i områden
            med en tät vargstam. Detta gäller i synnerhet Värmland vars vildmark
            idag troligtvis hyser de flesta vargarna i landet. Med den utveckling
            vi har idag av vargens förökning, enligt vissa forskare 20-30
            procent, så kommer vi att få en ohållbar situation i vissa delar
            av landet. Av den anledningen är det rimligt att ett visst antal
            djur tillåts skjutas i vargtäta områden. Detta dels för att de
            på nytt ska få respekt för människan, dels för att få en kontrollerad
            vargstam. En rimlig rovdjurspolitik bör innehålla åtgärder för
            att lösa de konflikter som förekomsten av stora rovdjur skapar.
            Det handlar både om möjligheten att skydda egendom och om att
            ändra reglerna när detta faktiskt behövs. Idag finns en stor förtroendeklyfta
            mellan å ena sidan människor som bor i områden där rovdjur förekommer
            och å andra sidan myndigheter. Det finns alla skäl att lyssna
            på människor som lever i verkligheten med rovdjuren alldeles inpå
            knutarna. Det måste finnas acceptans för rovdjursförekomst ute
            i bygderna om = lagstiftningsåtgärderna ska vara meningsfulla.
            Kristdemokraterna har full förståelse för den oro lokalbefolkningen
            känner. Man har stor erfarenhet och kunskap om livsbetingelserna
            och är ofta starkt motiverad att bo, leva och verka i en självvald
            miljö med de förutsättningar som finns lokalt i bygden. I vissa
            områden har vargstammen vuxit sig så stark att den ger upphov
            till stora bekymmer för lokalbefolkningen. Av den anledningen
            är det naturligt att bedriva planerad skyddsjakt eller till och
            med licensjakt på varg. Lokala och regionala myndigheter bör få
            fatta beslut om sådana åtgärder när lokala problem uppstår. Det
            är viktigt att undvika onödig byråkrati. Tamdjursägare måste ha
            möjlighet att lagligt kunna skydda sin egendom vid rovdjursangrepp.
            Det är viktigt att det gäller både för djur som ingår i näringsverksamhet
            och för djur som hålls som husdjur. De regler som tidigare gällde
            för skyddsjakt på stora rovdjur bör därför införas omgående. Utformningen
            av den 28:e paragrafen i jaktförordningen bör därför ändras, förbättras
            och förtydligas på denna punkt. Formuleringen i paragrafen ska
            innehålla skrivningar om att ägaren eller vårdaren ska få döda
            en björn, järv, lo eller varg som är under direkt angrepp på tamdjuret.
            Det har förekommit och kommer att förekomma i framtiden att djurägare
            som inte har jägarexamen eller vapenlicens drabbas av angrepp
            av till exempel varg på sin fårbesättning. Frågan blir då hur
            denne ägare ska kunna freda sina djur. Lagen säger att djurets
            ägare eller vårdare har möjlighet att skjuta det angripande rovdjuret
            om villkorstexten i övrigt uppfylls. Det måste klargöras om varje
            djurägare utan vapenlicens skriftligen ska ge en ”vårdare”, till
            exempel en granne med vapenlicens, möjlighet att försvara djuren.
            Naturvårdsverket lämnade förslag under våren till regeringen som
            handlar om att underlätta för tamdjursägare att skydda sina djur
            när rovdjur angriper.
          </p>
          <pb facs="riksdagen-motions-pdf/data/200405/mot_200405_MJ_305/mot_200405_MJ_305-0003.pdf"/>
          <p xml:id="i-YLkPNaHiZgMuGZPv3jv4M3">
            Samma myndighet menar att enklare regler bör införas som innebär
            att ägaren eller vårdaren bör få döda ett rovdjur som angriper.
            Kravet på att tamdjur ska ha skadats eller dödats uppfattas som
            orimligt, eftersom en djurägare kan tvingas att avvakta och se
            på när tamdjuret skadas, och först därefter få försöka avbryta
            rovdjurets angrepp. De flesta fallen av skyddsjakt har också enligt
            Naturvårdsverket avskrivits av åklagare. I en tidigare rovdjursmotion
            har vi föreslagit detta och kan nu konstatera att myndigheten
            har förslag i samma riktning. Nu återstår att också regeringen
            så snart som möjligt kommer till riksdagen med en förändring av
            jaktförordningens 28:e paragraf. Mot bakgrund av att staten har
            som mål att upprätthålla livskraftiga rovdjursstammar är det av
            stor vikt att djurägare kompenseras fullt ut för de rovdjursskador
            som inträffar. Detta måste även gälla djur som inte är kopplade
            till näringsverksamhet. Ökade resurser behövs också för uppsättning
            av elstängsel och för andra åtgärder som krävs för att möjligheterna
            till djurhållning i områden med stora rovdjur skall kunna garanteras.
          </p>
          <p xml:id="i-2Jzp5GdzUtJ4AZKUvXw4HU">
            Stockholm den 30 september 2004
          </p>
          <p xml:id="i-BEfzrHPSmMsjDCvMPTcug4">
            Dan Kihlström (kd) Mikael Oscarsson (kd)
          </p>
          <p xml:id="i-JmE4zJ8qdkihy54j9xCnAf">
            2004/05:MJ305
          </p>
        </div>
      </div>
    </body>
  </text>
</TEI>
