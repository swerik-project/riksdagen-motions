<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1929--fk--00225">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__225/mot_1929__fk__225-001.pdf"/>
      <fw xml:id="i-6LAsd6A6yJrmD6hTTNTQYi">
        Motioner i Första kammaren, Nr 225. I
      </fw>
      <div xml:id="i-Xzor52V9CFiBNP4v2xWPqA" type="motHeader">
        <div xml:id="i-JWjxQf4oa8qk318uYDjitV" type="motTitle"/>
        <div xml:id="i-HwXWKPTPGtt9LnfNBAMcvS" type="motSubmissionInfo"/>
      </div>
      <div xml:id="i-QMH2tYNUABMqq7rXD7e4W4" type="motBody">
        <div xml:id="i-BxQzBvqnzAXd2732Smc5Co">
          <p xml:id="i-XYRi4JoCqAAyEgyXYXx74d">
            Nr 225.
          </p>
          <p xml:id="i-EJR9EjhkrJ3NXs78PcAUT4" type="titleString">
            Av herr Almkvist m. fl., om ändrad lydelse av $ 9 riksdagsord-
            ningen.
          </p>
          <p xml:id="i-67MWQ72ur4yTJYrA11HMzV">
            I proposition nr 183 vid 1928 års riksdag föreslogos ändringar
            1 $$ 3 och 9 i riksdagsordningen. Enligt propositionen skulle
            dessa ändringar gå ut på dels att den nu gällande valbarhetscensus
            till första kammaren skulle bort- falla, dels att upplösning av
            första kammaren finge ske när denna kammare, i strid mot andra
            kammarens mening, två gånger, därav ena gången efter nyval till
            andra kammaren, motsatt sig ett Kungl. Maj:ts förslag av sådan
            vikt, att regeringen funne skäligt att därpå grunda en kammarupplösning
            och nya val. Propositionen bifölls icke av riksdagen. De båda
            största riksdagspartier- na, socialdemokraterna och högern, motsatte
            sig, att båda dessa frågor på fö- reslaget sätt löstes i ett sammanhang.
            Man befarade tydligen, att om det ena yrkandet med ettdera partiets
            bistånd skulle föras i hamn — vartill formell möjlighet förelåg
            — komme även den andra delen att, under anslutning från den motsatta
            parten, vinna majoritet i riksdagen. Och därtill ville man icke
            medverka. Den sakliga innebörden i propositionens båda ändringsförslag
            hade tidiga- re vid åtskilliga tillfällen behandlats i riksdagen.
            Den nuvarande censusbe- stämmelsen för första kammaren tillkom
            på sin tid kompromissvis i samman- hang med den första stora rösträttsreformen
            år 1908. Den valbarhetsgräns, som därmed uppdrogs, kunde aldrig
            tillerkännas någon principiellt oantastlig betydelse. Med penningvärdets
            starka fall blev den såsom kompetensgaranti helt värdelös. Däremot
            vållade den otvivelaktigt, särskilt med hänsyn till stadgandena
            om fastighetsvärdet, orimliga konsekvenser och meningslöst trassel.
            När det oaktat framställda förslag om censuskravets upphävande
            icke vun- nit båda kamrarnas bifall, har det säkerligen icke berott
            på, att samtliga nej- röstande ansett det önskvärt att bibehålla
            valbarhetsbestämmelsernas penning- streck. Anledningen har i stället
            angivits vara att man i detta sammanhang ön- skat få upp till
            prövning spörsmålet om första kammarens sammansättning och ställning.
            Man har, med ett ord, önskat att göra kammaren så långt möjligt
          </p>
          <p xml:id="i-PRVDKpyrEVM1osXRYVW14L">
            Bihang till riksdagens protokoll 1929. 3 saml. 58 häft. (Nr 225—227.)
            1
          </p>
          <pb facs="riksdagen-motions-pdf/data/1929/mot_1929__fk__225/mot_1929__fk__225-002.pdf"/>
          <fw xml:id="i-KufcwFrUMUwrveWJzzsMt9">
            2 Motioner i Första kammaren, Nr 225.
          </fw>
          <p xml:id="i-PDwKEbeKat624PnXbKJatm">
            kvalificerad att fylla sin mera kritiskt återhållande uppgift,
            utan att någon förmögenhetsgaranti därvid toges i anspråk. I enlighet
            med dessa synpunkter anmodade regeringen år 1926 ett antal sakkunniga,
            tillhörande olika partier, att pröva och avgiva förslag rörande
            ändrade grunder för val och valbarhet till riksdagens första kammare.
            Be- tänkande i ärendet avgavs den 15 dec. 1927. På sätt framgår
            av propositionen 183 vid 1928 års riksdag tillstyrkte ut- redningsmännens
            flertal, att censusstrecket måtte upphävas. Däremot kunde majoritet
            icke vinnas för andra ifrågasatta, med förstakammarvalen samman-
            hängande åtgärder, exempelvis om skapandet av vissa valbarhetskategorier,
            om valområdenas utvidgning, om införandet av s. k. kooptation
            eller om olika sätt att begränsa upplösningsrätten. Var och en
            av dessa förordades mer och mindre bestämt endast av minoriteter
            bland utredningsmännen. Regeringen upptog i sin framställning
            till riksdagen dels förslaget om censusstreckets upphävande, dels
            en i betänkandet lämnad anvisning om begränsning av upplösningsrätten.
            Den förra ändringen skulle befria valbarhetsbestämmelserna från
            hittills gällande förmögenhetsvillkor. Den senare syftade till
            betryggandet i viss utsträckning av kammarens funk- tion i dess
            nuvarande, grundlagsenligt angivna ställning. I förstnämnda avseende
            åberopade departementschefen vad de sakkunnigas majoritet därom
            anfört. Efter att ha redogjort för det betraktelsesätt, som tidigare
            grundlagt censusbestämmelsen, och påpekat, att dessa ståndpunkter
            numera måste anses vara helt underkända, hade sakkunniga framhållit
            bl. a. följande: »Såsom under riksdagsdebatterna vid upprepade
            tillfällen framhållits, bestå dessa nackdelar framför allt däri,
            att, ehuru den gällande valbarhetscensus ingalunda, såsom ovan
            påpekats, kan sägas vara av sådan betydelse, att den ut- skiljer
            en ekonomisk aristokrati eller ens en krets av ekonomiskt oberoende
            medborgare, den dock i stor utsträckning utestänger vissa samhällslager
            från första kammaren. Framför allt drabbas kvinnorna hårt av valbarhetsstrecket,
            i synnerhet de gifta, men jämväl de självförsörjande ogifta kvinnorna.
            Den kvinnliga valbarheten till första kammaren, som är inskriven
            i grundlagen, blir på sådant sätt i mycket avsevärd mån reducerad
            till ett sken. I viss mån kunde denna olägenhet visserligen hävas
            genom att, såsom vid sina tillfällen antytts, giva valbarhet åt
            gifta kvinnor, vilkas män uppfylla censuskvalifi- kationerna.
            Men fortfarande förbleve huvudmassan av ogifta kvinnor utan- Ör.
            Vidare har under frågans behandling i riksdagen understrukits
            censusbe- stämmelsens verkan på såväl arbetarnas och hantverkarnas
            som de mindre jord- brukarnas, hemmansägarnas och arrendatorernas
            representationsrätt. Dessa samhällsklasser få vidkännas en högst
            väsentlig reduktion av det antal första- kammarkandidater, som
            de skulle kunna uppställa ur sina egna led. Ett poli- tiskt parti,
            som till övervägande del är sammansatt av medlemmar från någon
            av de nämnda grupperna, kan under sådana förhållanden komma att
            stå inför nödvändigheten att, i stället för att giva sina röster
            åt en arbetare eller jord- brukare, placera dem på en meningsfrände
            ur en annan samhällsgrupp. Att så sker, kan väl i och för sig
            i de enskilda fallen icke alltid behöva vara till men för representationen,
            utan stundom måhända tvärtom. Men betänkligt är, att lagstiftningen
            tvingar valmännen att avstå från sin önskan att välja till
          </p>
          <pb facs="riksdagen-motions-pdf/data/1929/mot_1929__fk__225/mot_1929__fk__225-003.pdf"/>
          <p xml:id="i-Ha4RBTKBdE3Rii95DpHwRr">
            ”
          </p>
          <fw xml:id="i-MMMUZYALHeYcwp1ML5veCt">
            Motioner i Första kammaren, Nr 225. d
          </fw>
          <p xml:id="i-G2Q6qpEzLwcRCLpgsAujqm">
            riksdagsman en person ur sin egen krets, till vilken de hava
            förtroende, på den grund att han har en på visst sätt begränsad
            årsinkomst. Liksom detta kän- nes som ett obehörigt tvång, kan
            det också i det enskilda fallet medföra, att en bättre kandidat
            får vika för en sämre. Det förfång, som valbarhetscensus för första
            kammaren åsamkar vissa sam- hällsgrupper, och den irritation,
            som härav framkallas, kan dessutom i läng- den icke vara till
            gagn för kammarens prestige, utan tvärtom. På sina håll måste
            det giva näring åt en eljest oberättigad föreställning om första
            kamma- ren såsom alltjämt en institution i de socialt högre minoriteternas
            tjänst. Det är av vikt för kammarens fortsatta auktoritet, att
            grundlagen icke genom vid- makthållandet av dessa resterande penningbestämmelser
            giver näring åt dyli- ka opinioner. De sakkunniga framhålla slutligen,
            hurusom verkningarna av valbarhets- census ytterligare skärpas
            genom föreskriften i riksdagsordningen $ 9, att riks- dagsman
            i första kammaren skall frånträda sin befattning, så snart han
            kom- mer i ställningen, att han icke vidare skulle vara valbar.
            Därest en förstakammarledamot, som ju — utom i Stockholm — icke
            skat- tar för det arvode, han somj riksdagsman åtnjuter, för fullgörande
            av sitt lag- stiftarkall nödgas avstå från lön eller annan inkomst
            till sådant belopp, att han icke längre taxeras till 3,000 kronor,
            har han att lämna riksdagen. Han åtnjuter allt fortfarande en
            faktisk årsinkomst på minst fyratusenfemhundra kronor (riksdagsmannaarvodets
            normala belopp), men har dock genom den på- följd för hans privatekonomi
            i övrigt, som hans lagstiftarverksamhet medfört, blivit diskvalificerad
            som förstakammarledamot. De sakkunniga finna, att för valbarhetscensus
            avskaffande tala så starka skäl, att dess bortfallande för vårt
            lands del bör anses lika motiverat och be- rättigat som det befunnits
            vara för andra länder, och föreslå så en sådan för- ändring i
            $ 9 riksdagsordningen, att censusstrecket ersättes med en fordran
            om kommunal rösträtt.»
          </p>
          <p xml:id="i-6EjbVG8hojRpNHyaWfU7er">
            Departementschefen anslöt sig — efter att ha upptagit till bemötande
            sak- kunnigminoritetens skäl för avstyrkandet på denna punkt —
            till flertalets åsikt och hemställde om »sådan ändring av riksdagsordningens
            $ 9, att be- stämmelserna om valbarhetscensus uteslutas och ersättas
            av en fordran på kommunal rösträtt som valbarhetsvillkor». Sistnämnda
            villkor fann han väl motiverat därmed att fordringarna på valbarhet
            till riksdagsmannauppdraget ej böra vara lindrigare än de som
            gälla för landstingsmän och elektorer. Det stode också väl tillsammans
            med att valbarhet till andra kammaren förutsät- ter rösträtt till
            samma kammare. I fråga om begränsningen av upplösningsrätten eller,
            som detta spörsmål också kallades, frågan om »kammarens stabilitet»,
            ingick departementschefen. efter att ha omnämnt ärendets tidigare
            behandling, på en granskning av sak- kunnigmajoritetens avstyrkande
            motivering i denna del. Han redogjorde vi- dare för minoritetens
            argumentation för den motsatta uppfattningen, närma- re utformad
            i en utredning, verkställd av professor Wallengren. Resultatet
            av denna översikt blev, att departementsehefen fann minoritetens
            sakstånd- punkt beaktansvärd och böra föranleda ett förslag till
            ändring i hithörande bestämmelser. . Beträffande hur långt man
            därutinnan borde gå och på vad sätt begräns- ningen i upplösningsrätten
            borde anordnas utvecklade propositionen genom en
          </p>
          <pb facs="riksdagen-motions-pdf/data/1929/mot_1929__fk__225/mot_1929__fk__225-004.pdf"/>
          <p xml:id="i-TjqdSTUwDFCt25q6sDzuZX">
            Andra kammarens samtycke.
          </p>
          <p xml:id="i-PGwenM1Jw1StWKCPZRgLdL">
            U pplösning endast i sam- band med landstingsval.
          </p>
          <fw xml:id="i-Q3oVnN5tf2TzRZqEQP5tRq">
            4 Motioner i Första kammaren, Nr 225.
          </fw>
          <p xml:id="i-XEJeAAPhyXtv2eCHQjgEbY">
            redogörelse för de olika alternativ, som i den av sakkunniga
            verkställda ut- redningen berörts. I sammanhang därmed angav departementschefen
            sin egen mening om, åt vilken lösning företräde borde givas. Propositionen
            innehöll i denna del följande:
          </p>
          <p xml:id="i-SZUQtamxkQjWkvVJ3g4Bsc">
            »Till en början torde man kunna alldeles bortse från den lösningen
            av frå- gan, som skulle bestå i ett fullständigt borteliminerande
            av upplösningsrätten. Såsom de sakkunnigas majoritet framhåller
            (s. 50), skulle detta innebära ”ett krav, som icke med någon utsikt
            till framgång kan göras gällande”. De förut nämnda reservanterna
            betona också med rätta (s. 112), att det man skall söka förhindra
            icke är ”det ändamålsenliga bruket, men väl det lättvindiga miss-
            bruket i partimatematikens tjänst. I professor Wallengrens redogörelse
            för upplösningsinstitutet i främmande författningar påpekas också,
            att en absolut oupplöslighet icke någonstädes i demokratiska författningar
            blivit genomförd — bortsett från Frankrike och vissa australiska
            stater, där dock motiveringen varit något annorlunda nyanserad.
            Spörsmålet blir då: under vilka förutsättningar skall första kammaren
            kun- na upplösas? Olika möjligheter äro här tänkbara och ha även
            av de sakkunniga disku- terats. Ett förslag går ut på att upplösning
            av första kammaren skulle vara beroende av att andra kammaren
            med viss kvalificerad majoritet, ”/s, ”/+, ls e. d., lämnat sitt
            samtycke därtill. Mot detta lösningsförslag göras emellertid i
            professor Wallengrens utredning följande, såsom det vill synas
            välgrundade, invändningar. ”För första kammarens egen maktställning”,
            heter det, ”kan det knappast förväntas bliva gynnsamt, att andra
            kammaren skulle framträda såsom medbestämmande i fråga om den:
            förstas upplösning: den sittande för- stakammarmajoriteten skulle
            i viss mån bliva till sitt fortbestånd beroende av den visserligen
            kvalificerade andrakammarmajoritetens goda vilja. Andra kam- marens
            maktställning på denna punkt kan också tänkas vid sina tillfällen
            te sig som ett politiskt orosmoment, i det att försöken att i
            en given situation åstadkomma nödig majoritet för bifall till
            upplösningen verka irriterande. Såsom en formell vansklighet kan
            framhållas nödvändigheten, då regeringen vill företaga upplösning
            av första kammaren, innan riksdagen är samlad, att sammankalla
            densamma allenast i syfte att erhålla andra kammarens bifall.
            Därtill skulle även med den ifrågavarande anordningen en viss
            risk förefin- nas för ”upplösningsrättens utnyttjande till neutraliserande
            av den längre val- periodens och den successiva rekryteringens
            verkan”. En annan föreslagen lösning går ut på, att förstakammarupplösning
            endast skulle få äga rum i samband med de vart fjärde år återkommande
            totala lands- tings- och elektorsvalen. Regeringen skulle vara
            skyldig att förordna om upplösning före datum för dessa val och
            alltså innan deras resultat förelåge. Härigenom skulle visserligen
            å ena sidan, såsom de sakkunniga framhålla, för- stakammarupplösning
            komma på samma plan som andrakammarupplösning, i det att resultatet
            lika litet i det ena som i det andra fallet kunde på förhand beräknas.
            Mot en sådan anordning göres dock å andra sidan med rätta den
            anmärkningen, ”att den skulle komma att verka stimulerande till
            förstakam- marupplösning vart fjärde år', samt ”att upplösningens
            periodiska bundenhet skulle komma att verka ojämnt, så till vida
            som dess utövning bleve ett slags privilegium för de regeringar,
            som sutte vid makten vid tiden för landstings- och elektorsvalen..
            Anmärkta olägenhet kunde man visserligen undgå genom att tillerkänna
            Kungl. Maj:t befogenhet att förordna om nya val av landstings-
            män och elektorer, varvid förstakammarupplösning ej behövde bindas
            till nå- gon bestämd tid. En sådan befogenhet skulle emellertid,
            vad landstingen an-
          </p>
          <pb facs="riksdagen-motions-pdf/data/1929/mot_1929__fk__225/mot_1929__fk__225-005.pdf"/>
          <fw xml:id="i-J97TShZrt2Yg7aFaG8gTas">
            Motioner i Första kammaren, Nr 225. d
          </fw>
          <p xml:id="i-7PyE6tnumxY6QuGarzfFte">
            gar, uppväcka mycket allvarliga betänkligheter, då landstingsmannavalen
            där- igenom komme att på ett allt annat än önskvärt sätt röna
            inflytande av speci- ella politiska frågor och landstingen att
            förlora just den karaktär av för kom- munala uppgifter valda församlingar,
            vilken utgjort deras kanske bästa förut- sättning som väl kvalificerade
            förstakammarväljare. Dessutom skulle ju, där- igenom att upplösningen
            komme att drabba även valförsamlingarna, kontinui- teten hos första
            kammaren bli ännu allvarligare hotad än med den nuvarande anordningen.
            Slutligen gå en del förslag ut på att låta upplösningsrätten grundas
            på ett bestående motsatsförhållande mellan kamrarna, framträdande
            i itererade beslutskonflikter, en anordning, som icke är ovanlig
            i utländska tvåkammar- system. Variationer kunna naturligtvis
            här tänkas. Man kan fordra, att motsatsförhållandet skall vara
            mer eller mindre tydligt uttalat. I Danmark har man sålunda gjort
            första kammaren (landstinget) principiellt oupplöslig, men medgivit
            upplösning för det fall att ett av folketinget antaget förslag
            av landstinget förkastats och därefter gjorda sammanjämkningsförsök
            misslyc- kats samt frågan sedan med enahanda utgång upptagits
            vid lagtima riksdag efter nästa ordinarie val till folketinget.
            I det av herrar Hellberg och Bruse- witz avgivna särskilda yttrandet
            förordas en upplösningsrätt på vida lindri- gare villkor: upplösning
            av första kammaren skulle kunna inom viss bestämd tid (t. ex.
            tre månader) påbjudas under förutsättning att denna kammare mot-
            satt sig ett regeringsförslag, som andra kammaren två gånger å
            rad, med eller
          </p>
          <p xml:id="i-Q3pviG6cTC34oJJadSrCX5">
            utan mellanliggande nyval — även två år i följd — i oförändrad
            form anta- git. Ett annat förslag, som även diskuterats av de
            sakkunniga, vill jämte be- slutsiterationen kräva viss kvalificerad
            majoritet i andra kammaren — vid
          </p>
          <p xml:id="i-H5o1SgCJkdgDvwUjkRRufy">
            båda tillfällena — exempelvis så, att antalet röster för förslaget
            i båda kam- rarna sammanlagda överstege den sammanlagda motståndsminoriteten
            med en viss procent av samtliga avgivna röster. Sättes denna procent
            tämligen hög, föreligger presumtion för att majoriteten i andra
            kammaren tillsammans med minoriteten i den första avspeglar en
            så pass utpräglad folkmening, att ett för- sök att omvandla första
            kammarens sammansättning till överensstämmelse med denna är motiverat.
            När det gäller att taga ställning till de olika sätten att begränsa
            upplös- ningsrätten, framträda olika intressen och synpunkter
            med krav på tillgodo- seende eller beaktande. Syftet bör vara
            att värna om första kammarens sta- bilitet, utan att dock dess
            auktoritet lider skada, utan att det politiska lugnet äventyras,
            och utan att stagnation i det politiska livet behöver befaras.
            Man får ej göra upplösningsprerogativet så lättillgängligt, att
            det erbjuder sig som ett lämpligt medel att utnyttja en mera tillfällig
            politisk situation, men å and- ra sidan ej i sådan grad försvåra
            upplösningen, att kammaren blir ett hinder för även den lugna
            utvecklingen och för det goda samarbetet inom riksdagen. Ej heller
            får åt de bestämmelser, som skola reglera upplösningsinstitutet,
            gi- vas ett sådant innehåll, att första kammaren därigenom påtryckes
            något slags mindervärdighetsprägel. ”Det kan', framhåller Wallengren,
            ”givas kritiska lä- gen, då även den relativa oupplösligheten
            i fråga om första kammaren kan komma att framträda som ett beklagligt
            hinder för en välbehövlig politisk av- spänning. Det kan vidare
            från folksuveränitetssynpunkt synas tillbörligt, att, om hos oss
            andrakammarvalen gått mot förstakammarmajoriteten och därefter
            landstingsmannavalen utfallit åt samma håll, detta dubbla, på
            två olika sätt åvägabragta utslag av folkviljan får påverka även
            första kammarens samman- sättning, om så kan befinnas nödigt.
            Anlägger man nu dessa synpunkter på de olika lösningsförslagen,
            så synes det av kommittéreservanterna förordade — upplösning skulle
            få äga rum, då första kammaren motsatt sig ett regeringsförslag,
            som andra kammaren två
          </p>
          <p xml:id="i-KJxmBSjwZXQh57yMc9msTV">
            Upplösning vid itererad heslutskon- flikt mellan kamrarna.
          </p>
          <p xml:id="i-TkXJgoWLGwXuJR8Vgk1z2J">
            Ledande synpunkter.
          </p>
          <p xml:id="i-N9S1ruCVx8fiaRyVPE83zG">
            Kritik av hrr Hellbergs och Bruse- witz” förslag.
          </p>
          <pb facs="riksdagen-motions-pdf/data/1929/mot_1929__fk__225/mot_1929__fk__225-006.pdf"/>
          <p xml:id="i-4AtsZ8xXoKv5Wi8UqhZ7dU">
            Upprepade konflikter med mellan- liggande nyval till Ås
          </p>
          <fw xml:id="i-QdbMwoDEABTiPTfEBTqwnn">
            6 Motioner i Första kammaren, Nr 225.
          </fw>
          <p xml:id="i-GGM6uuD3yBXdi1usSFpMfZ">
            gånger å rad, med eller utan mellanliggande nyval, i oförändrad
            form antaget — närmast böra sägas innebära för lindriga villkor.
            Wallengrens yttrande (s. 141), att den relativa oupplösligheten
            ej får göras ”allt för tunn till sitt inne- håll”, om den skall
            kunna "tjäna sitt ändamål, att på rättslig väg bevara första kammarens
            kontinuitetskaraktär', torde här äga sin tillämpning. Det skall
            naturligtvis ingalunda bestridas, att redan det av reservanterna
            fordrade upp- skovet med den fråga, vari meningsmotsättningen
            framträtt, kan ha sin bety- delse. ”Åtskilligt kan', framhålla
            reservanterna med all rätt, ”hända under denna tid”, som är ägnat
            både att förändra regeringens intentioner och andra kammarens
            hållning. Det kan t. ex. hända, att regeringen framför fortsatt
            strid föredrager att genom modifikationer i det förslag, som första
            kammaren en gång förkastat, söka vinna dennas bifall. Det kan
            också hända — vilket med våra nuvarande labila parlamentariska
            förhållanden ingalunda är uteslutet — att regeringen under den
            löpande tidsfristen hunnit avgå och blivit ersatt med en annan,
            som saknar allt intresse för första kammarens upplösning. Lik-
            väl kan man ej frigöra sig från intrycket, att det som möjligen
            skulle kunna vinnas genom en så lindrig begränsning av upplösningsrätten
            knappast är av den vikt, att den stora grundlagstiftningsapparaten
            behöver sättas i gång. Reservanterna ha tydligen själva haft en
            känsla av, att deras förslag synes göra upplösningsrätten för
            lätthanterlig, och invända mot en förebråelse i den riktningen,
            ”att om det icke är möjligt att här undgå ytterligheter, så torde
            det villkor, som törhända något för litet hämmar upplösningsrättens
            användning, vara att föredraga framför det, som hämmar den alltför
            mycket”. Gentemot detta bör dock erinras om, att, då ju första
            kammaren har till sin väsentliga uppgift att tillgodose kontinuiteten,
            det principiellt riktiga är att göra kamma- ren oupplöslig och
            från oupplösligheten endast medgiva sådana undantag, som kunna
            finnas påkallade. Principen är sålunda snarare för en större än
            för en mindre begränsning av upplösningsrätten. Det torde vidare
            icke kunna förbises, att, om upplösningsinstitutet organise- rades
            på sätt reservanterna föreslå, det skulle komma att ligga frestande
            nära för en regering, som önskade en förstakammarupplösning, att
            söka framprovo- cera en konflikt mellan kamrarna. Reservanterna
            synas ha underskattat den- na möjlighet, för vilken de visserligen
            icke varit blinda. De anse det väl tänkbart, att en regering,
            som till varje pris önskar upplösning, söker upp en stridsfråga,
            där kamrarna med säkerhet kunna väntas stanna i olika beslut.
            Men de förmoda, att 'ett tillvägagångssätt, som i grunden innebär
            ett för- sök att kringgå upplösningsbestämmelserna eller i varje
            fall strider mot de- ras andemening”', knappast skulle behöva
            befaras ”annat än ytterst undantags- vis och då av en regering,
            som icke är mycket mån om sitt politiska anseen- de. Och de erinra
            om, att när det gäller en obetydlig, enkom för ändamålet uppfunnen
            stridsfråga, det står första kammaren fritt ”att utan större avsak-
            nad förekomma regeringens avsikt genom att andra gången uppgiva
            sitt mot- stånd”. Till det förra kan svaras, dels att reservanterna
            själva räkna med möjligheten av okynnesupplösningar (se sid. 111),
            dels att det för en fyndig regering nog ej bör möta några större
            svårigheter att välja den erforderliga stridsfrågan så, att den
            ej behöver riskera sitt anseende. Till det senare kan man invända,
            att det icke synes rätt tilltalande att räkna med och bygga på,
            att första kammaren skall — låt vara i en mindre betydande fråga
            — offra sin övertygelse för att förekomma en obefogad upplösning.
            Man kan emellertid instämma med reservanterna däri, att om det
            gäller en viktig fråga, som djupt griper in i folkets liv, synes
            en upprepad manifesta- tion av andra kammarens vilja vara tillräckligt
            skäl för en förstakammar- upplösning”, dock endast under förutsättning,
            att andra kammarens vilja mot- svaras av en vilja hos det väljande
            folket. Man har här åter att draga sig till
          </p>
          <pb facs="riksdagen-motions-pdf/data/1929/mot_1929__fk__225/mot_1929__fk__225-007.pdf"/>
          <fw xml:id="i-5bkfzc8t1LgusVwPGGi5gE">
            Motioner i Första kammaren, Nr 225. 7
          </fw>
          <p xml:id="i-GhKFyaB3cM6UFfwMcpKymR">
            minnes första kammarens ställning och uppgift. Andra kammaren
            skall re- presentera initiativet och ögonblickets, den förhandenvarande
            situationens krav, första kammaren skall företräda den betänksamma,
            övervägande kritiken och den tillbörliga hänsynen för det bestående.
            Författningen har dock ej gi- vit den ena kammaren företräde framför
            den andra. Den har icke tillerkänt den kammare, som skall representera
            kritiken, en blott befogenhet att för någon tid (genom suspensivt
            veto) hindra genomförandet av ett inom medkam- maren antaget förslag.
            Upplösningsprerogativet är då en säkerhetsventil mot de vådor
            eller olägenheter, som skulle följa av ett alltför ihärdigt och
            oreson- ligt motstånd. Skulle kammaren bjuda ett sådant motstånd,
            kan den genom förordnande om nyval omdanas i enlighet med den
            rådande folkmeningen. Upplösningens motivering skulle alltså sökas
            däri, att den motsättning mellan kammarmajoriteten och den för
            ögonblicket rådande folkopinionen, som man på grund av kammarens
            allenast successiva förnyelse alltid måste räkna med, blivit större
            än som kan sägas vara normalt och till följd därav tarvar en ut-
            Jämning. Skall nu en begränsning göras i den hittills fullt fria
            upplösnings- rätten, bör denna anordnas så, att å ena sidan alltjämt
            möjligheten finnes till en dylik utjämning, men å andra sidan
            upplösningsprerogativet ej får be- gagnas i annat fall än då behov
            av en dylik utjämning föreligger. Till följd härav bör upplösning
            ej få tillgripas förrän man förskaffat sig visshet om att en förefintlig
            meningsmotsättning mellan andra kammaren och första kam- maren
            motsvaras av en motsättning mellan sistnämnda kammare och det
            väl- Jande folket. Detta sker genom allmänna val till andra kammaren.
            Sådana val — vare sig de vart fjärde år återkommande ordinarie
            valen eller de, som särskilt förordnats av Kungl. Maj:t i kraft
            av $ 3 riksdagsordningen — böra alltså ha ägt rum, innan en upplösning
            av första kammaren får tillgripas. Om ett av Kungl. Maj:t inför
            riksdagen framlagt förslag antages av andra kammaren, men faller
            på första kammarens motstånd, och sedan samma lag- förslag, efter
            det folket vid val till andra kammaren haft tillfälle att uttala
            sig därom, ånyo och med enahanda utgång förelägges kamrarna, då
            torde en meningsmotsättning av den djupgående art, att en förstakammarupplösning
            kan anses på sin plats, vara behörigen konstaterad. Genom att
            på nu angivet sätt uppställa kravet på nyval till andra kammaren
            förebygges även den förut berörda möjligheten, att en regering,
            som önskar en förstakammarupplösning i syfte att öka sin röststyrka
            inom riksdagen, tillska- par en konfliktsituation genom att lägga
            fram ett förslag, varom kamrarna förmodas komma att stanna i olika
            beslut. En dylik manipulation kan mMmöjJ- ligen tänkas, om den
            andra kammare, på vilken regeringen räknar, är densam- ma, då
            frågan för andra gången skall läggas fram, men ej gärna då regerin-
            gen saknar kännedom om kammarens sammansättning, när den efter
            nyva- len återkommer. Kammarens auktoritet bibehålles orubbad.
            Det förhåller sig icke så, att andra kammaren framstår som den
            utslagsgivande, den för vilken första kam- maren måste böja sig.
            TI stället är det så, att det är andra kammaren, vars resonans
            bland väljarna först undersökes. Det är tydligt, att upplösning
            av första kammaren är avsedd att föra en föreliggande aktuell
            fråga fram till lösning. Under sådana förhållanden kun- de det
            ligga nära till hands att fordra, att de två riksdagar, vid vilka
            frågan skall ha varit under behandling för att förstakammarupplösning
            skall kunna äga rum, skola ligga ganska nära varandra i tiden.
            Det kunde t. o. m. ifråga- sättas, huruvida de ej borde följa
            omedelbart efter varandra. Detta vore dock att onödigt försvåra
            upplösningen. Det skulle nämligen innebära, att kam- marmotsättningar,
            som yppat sig vid någon av de tre första riksdagarna un- der en
            valperiod, icke kunde bilda basis för en förstakammarupplösning
            under
          </p>
          <pb facs="riksdagen-motions-pdf/data/1929/mot_1929__fk__225/mot_1929__fk__225-008.pdf"/>
          <p xml:id="i-CgBzTW4R977wsZwrZAakVL">
            Grundlags- frågor.
          </p>
          <p xml:id="i-HT3jYxuwuqMawdgwrnZgPh">
            Frågor, som avgöras ge- nom gemen- sam votering.
          </p>
          <fw xml:id="i-XP1GkP8unWbA2NDX5GRZ3S">
            8 Motioner i Första kammaren, Nr 225.
          </fw>
          <p xml:id="i-99M1i39ZbdKk8EBhZuvm9U">
            annan förutsättning än att Kungl. Maj:t funne sig böra särskilt
            förordna om nya val till andra kammaren. Då denna åtgärd vidtages
            endast när synner- ligen vägande skäl påkallar den, skulle kravet,
            att de båda riksdagarna borde följa omedelbart på varandra, i
            praktiken innebära, att förstakammarupplös- ping endast komme
            att äga rum 1 anslutning till de ordinarie andrakammar- valen
            och bliva ett den då sittande regeringens särskilda prerogativ.
            Detta torde ej vara lämpligt. I stället synes man kunna stanna
            vid en fordran, att den fråga, vari meningsmotsättning framträtt,
            för att kunna föranleda första- kammarupplösning skall ånyo föreläggas
            kamrarna vid första riksdagen ef- ter (ordinarie eller särskilt
            förordnande) nyval till andra kammaren. Mel- lan de båda beslutskonflikterna
            skulle då i alla händelser ej mer än fyra år förflyta. Tvenne
            grupper av riksdagsfrågor kräva särskilt beaktande, när det gäller
            att reglera upplösningsrätten, nämligen grundlagsfrågor och frågor,
            i vilka gemensam votering kan förekomma. Vad först beträffar beslutskonflikt
            mellan kamrarna i en grundlagsfråga, så kan situationen visserligen
            här vara densamma som beträffande andra frågor. Har ett av Kungl.
            Maj:t framlagt grundlagsförslag blivit vid två riksdagar med mellanliggande
            allmänna val till andra kammaren av sistnämnda kam- mare antaget
            såsom vilande, men av första kammaren förkastat, kan givetvis
            Kungl. Maj:t förordna om nyval till denna kammare. Detsamma gäller,
            om ett vilande grundlagsförslag, som förkastats av första kammaren,
            efter för- rättade nyval till andra kammaren ånyo och med enahanda
            utgång förelägges kamrarna vid nästa riksdag. Men fallet kan ligga
            annorlunda. Ett förslag har först fallit på första kammarens motstånd.
            Vid nästa riksdag återkom- mer det, och båda kamrarna antaga det
            nu som vilande, första kammaren dock för att, när förslaget upptages
            till definitivt avgörande, förkasta detsamma. Rimligtvis borde
            en dylik kammarens hållning i lika hög grad motivera en upplösning
            som i de båda föregående exemplen. Men den i vanliga fall ford-
            rade förutsättningen, att avslagsbesluten skola vara skilda åt
            allenast genom ett nyval, saknas. Första kammaren skulle i själva
            verket kunna — genom det taktiskt kloka, men icke alldeles tilltalande
            förfarandet att först som vi- lande antaga ett förslag som kammaren
            hade för avsikt att sedermera kull- kasta — ställa så till, att
            kammarupplösning aldrig skulle kunna genomfö- ras på basis av
            meningsmotsättning i en grundlagsfråga. Vid sådant för- hållande
            kunde det anses ligga närmast till hands att vid regleringen av
            upp- lösningsprerogativet giva en särskild bestämmelse om grundlagsfrågor.
            Emel- lertid synes en dylik bestämmelse icke vara av behovet påkallad.
            Det tillväga- gångssätt från första kammarens sida, som nyss antytts
            såsom möjligt och som skulle motivera ett särstadgande, förutsätter
            i själva verket en mycket allvarlig konfliktsituation, som först
            och främst — med den likartade grund- val, varpå kamrarna äro
            uppbyggda — måste betraktas som ganska osanno- lik, och som dessutom,
            om den skulle förekomma, med säkerhet kan antagas i sig innesluta
            meningsmotsättningar mellan kamrarna även i andra frågor, vilka
            då kunna tjäna som utgångspunkter för en upplösningsaktion. Vad
            så angår anslagsfrågor eller över huvud frågor av beskaffenhet
            att vid skiljaktighet mellan kamrarna skola avgöras genom gemensam
            votering, är det visserligen påtagligt, att dylika frågor ej sällan
            äro av den vikt och om- fattning, att en regering kunde önska
            anlita förstakammarupplösning såsom ett medel att avveckla en
            politisk situation, som fått sin prägel av riksdagens avslag å
            ett regeringsförslag i en sådan fråga. Grunden för upplösnings-
            prerogativets användande bleve emellertid i detta fall en annan
            än den, som nyss angivits såsom den riktiga, eller att bringa
            en viss aktuell fråga till lös- ning. En budgetfråga, som förelägges
            riksdagen, kan enligt sakens egen na-
          </p>
          <pb facs="riksdagen-motions-pdf/data/1929/mot_1929__fk__225/mot_1929__fk__225-009.pdf"/>
          <fw xml:id="i-62pyMQALaTVVY2DEBfSPR9">
            Motioner t Första kammaren, Nr 225. 9
          </fw>
          <p xml:id="i-2T3oCqAWXv3PsXczqhVoUm">
            tur aldrig vara identisk med en fråga, som behandlats vid en
            tidigare riks- dag; varje sådan fråga avser nämligen det statsregleringsår,
            för vilket bud- geten uppgöres, och detta år kan ej vara detsamma
            för två olika riksdagar. Avslaget gäller exempelvis ena gången
            Kungl. Maj:ts framställning om an- slag till visst ändamål för
            budgetåret 1926—1927, andra gången en liknande framställning för
            budgetåret 1927—1928. Kravet på identiska beslut kan så- ledes
            beträffande dessa frågor aldrig uppfyllas. Just därför, att det
            här gäl- ler poster i statsregleringen för ett visst budgetår,
            har grundlagen anvisat en särskild utväg att avlägsna en meningsmotsättning
            mellan kamrarna, nämligen den gemensamma voteringen. Det beslut,
            som framgår av den gemensamma voteringen, är ej längre den ena
            eller andra kammarens, utan riksdagens. Den- na utväg för hävande
            av meningsskiljaktigheten mellan kamrarna innebär ett momentant
            avskaffande av själva tvåkammarsystemet. Om över huvud upp- lösningsrätten
            skall begränsas, kan det näppeligen anses riktigt att låta den
            komma till användning under hänvisning till den ställning, den
            ena kammaren intagit i en fråga, vilken därefter av riksdagen
            slutgiltigt avgjorts genom gemensam votering. Särskilda betänkligheter
            inställa sig ock med hänsyn till den högst skiftande karaktären
            av de frågor, vilka bliva föremål för gemen- sam votering. Stundom
            är själva anslagssumman huvudsaken, stundom är den- na måhända
            utan betydelse i det att kamrarnas beslut därutinnan samman- stämma,
            medan i stället meningsskiljaktigheten avser ett till anslaget
            knutet villkor eller vissa organisatoriska anordningar, som anslaget
            skall tjäna. Möj- ligen kan, rent formellt sett, den kammare sägas
            hava förkastat ett Kungl. Maj:ts förslag, vilken beslutit en —
            måhända mycket obetydlig — avvikelse från förslaget och därigenom
            framkallat gemensam votering, men det lärer icke kunna betvivlas,
            att i dylika fall ett utövande av upplösningsrätten kan te sig
            såsom en tämligen onaturlig konsekvens. Under vissa omständigheter
            måste det ock ställa sig vanskligt att avgöra, huruvida beslutet
            verkligen är att uppfatta såsom ett avslag. Visserligen kan en
            sådan svårighet icke an- ses helt utesluten beträffande vissa
            andra ärenden än budgetfrågor, men den blir i fråga om dessa ojämförligt
            starkare framträdande. Att första kamma- rens beslut erhåller
            flertal i den gemensamma voteringen, kan stundom bero därpå, att
            ett antal ledamöter av andra kammaren ändrat mening och i den
            gemensamma voteringen anslutit sig till första kammarens ståndpunkt.
            Att i ett dylikt fall låta utgången av den gemensamma voteringen
            bliva bestäm- mande för en upplösning av första kammaren måste
            uppenbarligen framstå såsom oegentligt. Ej heller kan bortses
            från att budgetfrågors upptagande i detta sammanhang måste medföra,
            att Kungl. Maj:ts upplösningsrätt kan bli- va beroende av den
            tolkning av $ 65 riksdagsordningen med dess föreskrifter om gemensam
            votering, vilken göres gällande av den ena eller andra kamma-
            ren. Över huvud synas de frågor, vilka skola avgöras genom gemensam
            vote- ring, erbjuda sådana komplikationer, att det visar sig nödvändigt
            att lämna dem åsido, därest en begränsning av upplösningsrätten
            skall genomföras i en- lighet med de grunder jag förut angivit
            och med fasthållande tillika av den nuvarande ordningen för dylika
            frågors behandling. Enligt min uppfattning bör alltså den meningsmotsättning,
            som skall kunna bilda basis för en upplös- ning av första kammaren,
            avse allenast sådana frågor, som vid kamrarnas skilj- aktiga beslut
            förfalla.
          </p>
          <p xml:id="i-BbTGZQxAcByQGmyiudTGnQ">
            Upplösning av första kammaren kan, oberoende av meningsmotsättning
            mel- lan kamrarna, tänkas böra ske i det fall, att ändrade grunder
            skulle komma att fastställas för kammarens sammansättning och
            konstitutionella ställning. Anledning lärer dock ej föreligga
            att i nu förevarande sammanhang upptaga detta spörsmål, då det
            torde kunna tagas för visst, att vid genomförande av
          </p>
          <p xml:id="i-Rqx3n5J1tfkHyfsfAWa2KD">
            Bihang till riksdagens protokoll 1929. 3 saml. 58 häft. (Nr 225—227.)
            2
          </p>
          <pb facs="riksdagen-motions-pdf/data/1929/mot_1929__fk__225/mot_1929__fk__225-010.pdf"/>
          <fw xml:id="i-Re81tmTo6MeGMrBD2mVpQQ">
            10 Motioner i Första kammaren, Nr 225.
          </fw>
          <p xml:id="i-SsfjmqZ7YSNWz1HtRf9r9J">
            grundlagsändringar av sådan innebörd frågan om förstakammarupplösning
            kommer att underkastas särskild prövning.»
          </p>
          <p xml:id="i-L2Dg4vACrm5pJWVma2Xxk8">
            Undertecknade hålla före, att de i nyss nämnda proposition angivna
            skälen för de båda ändringsförslagen icke blivit vederlagda utan
            alltjämt äga gällan- de kraft. Censusbestämmelsen har även under
            tiden från föregående riksdag uppvisat verkningar, ägnade att
            ytterligare understryka behovet av ändring. Och emot den stabilisering
            av första kammarens verksamhet, vartill den i pro- positionen
            påyrkade omläggningen av 8 3 i riksdagsordningen syftade, har
            så- vitt vi kunnat finna ingen erinran av vikt blivit gjord. Ty
            såsom en sådan kunna vi icke betrakta påståendet, att det skulle
            verka undergrävande på kammarens ställning och auktoritet, därest
            ett andrakammarval erhölle infly- tande på förhållandet mellan
            regeringen och första kammaren. Genom att på dylikt sätt erhålla
            grundkänning med väljaropinionen i dess olika gestaltnin- gar
            vunne kammaren tvärt om en demokratisk förankring i än högre grad
            än hittills varit fallet. Dess ord och insatser finge säkerligen
            därmed icke en min- skad utan kanske snarare en förstärkt betydelse.
            Man har under dessa frågors behandling på något håll sökt göra
            gällande, att ett framförande samtidigt av dessa båda grundlagsändringar
            skulle innebära en klandervärd politiskt-taktisk manipulation.
            Häremot är en bestämd gen- saga befogad. För den, som anser båda
            de föreslagna ändringarna önskvärda och sakligt motiverade, kan
            icke den omständigheten, att det ena ändringsför- slaget förväntas
            mera tilltala partierna till höger och det andra partierna till
            vänster föranleda underlåtenhet att söka få båda godkända av riksdagen.
            För att emellertid undanröja varje skymt till anledning av tal
            om obehörigt samband de båda grundlagsändringarna emellan komma
            denna gång yrkandena att uppdelas på två särskilda motioner. Under
            hänvisning i övrigt till propositionen nr 183 vid 1928 års riksdag
            och de däri omförmälda utredningarna, få vi hemställa,
          </p>
          <p xml:id="i-Wrh3BXzYsPs2CYGvpKDQ6T">
            att riksdagen måtte besluta att såsom vilande, för fortsatt,
            grundlagsenlig behandling antaga följande ändrade lydelse av $
            9 riksdagsordningen. $ 9. Till ledamöter i första kammaren kunna
            endast väljas män och kvinnor, som uppnått trettiofem års ålder
            samt äro i kommunernas allmänna angelägenheter röstberättigade.
            Kom- mer riksdagsman, efter det han vald blivit, i den ställning,
            att han ej längre skulle varit valbar till ledamot i kammaren,
            från- träder han sin befattning.
          </p>
          <p xml:id="i-MTcb5cEQ17dUJB8i1Kwkrw" type="date">
            Stockholm den 15 febr. 1929.
          </p>
          <div xml:id="i-LSaCSXhn5ije9xKNKXHU5G" type="signatureBlock">
            <list xml:id="i-VNPo9g1f1vZszYoKGp5RbL">
              <item xml:id="i-FYBCMC113eQ7K8pW6QvNkd" who="i-9XMd1rpWw6C27numwL2pi2" type="signature">
                N. J. F. Almkvist
              </item>
              <item xml:id="i-7nYKRjnBjsRKnLCUzJ6rbj" who="i-EWszvfJHbPLCQKeFqNXv1s" type="signature">
                B. v. Stockenström
              </item>
              <item xml:id="i-VYPQmWRozseo1aqkUEH1nY" who="unknown" type="signature">
                Gustav Rosén
              </item>
            </list>
          </div>
        </div>
      </div>
    </body>
  </text>
</TEI>
