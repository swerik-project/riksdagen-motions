<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-03656">
  <teiHeader>
    <fileDesc>
      <titleStmt>
        <title>Utgiftsområde 7 Internationellt bistånd</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3656 av Markus Wiechel m.fl. (SD)</title>
          <idno type="rdwebb">H5023656</idno>
          <rs type="number">3656</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5023656/text</ref>
          <ref type="dokument_url_html">http://data.riksdagen.se/dokument/H5023656</ref>
          <ref type="dokumentstatus_url_xml">http://data.riksdagen.se/dokumentstatus/H5023656</ref>
          <ref type="docx">http://data.riksdagen.se/fil/B677CC2A-DA94-4D20-8C34-CABF011A029B</ref>
          <ref type="pdf">http://data.riksdagen.se/fil/37421B7F-D4AD-4DBF-9C64-F1F330D9E272</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4dnqFdd2E3dHMPK1WWi5Tx</idno>
            <name>Johan Nissinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RmSiW9koie8fXzpfQFJDk3" type="signed"/>
        <correspContext corresp="i-RmSiW9koie8fXzpfQFJDk3">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-4dnqFdd2E3dHMPK1WWi5Tx"/>
          <note type="signatory" corresp="i-G6h5eGLouuQFhsrn32jgsV"/>
        </correspContext>
        <correspAction xml:id="i-BoU751BSMi3yFCmED7yQJf" type="submitted">
          <date when="2017-10-05"/>
          <time when="15:19:36"/>
        </correspAction>
        <correspAction xml:id="i-QhuCA1DWW4SsmK7XAcC2S2" type="reviewed">
          <date when="2017-10-05"/>
          <time when="16:38:21"/>
        </correspAction>
        <correspAction xml:id="i-AgjuUxMQVHxity4sd2nR6y" type="referred">
          <date when="2017-10-13"/>
        </correspAction>
        <correspAction xml:id="i-3t1RAdagf5dW2LaMyJoTEp" type="assigned">
          <date when="2018-09-27"/>
          <time when="10:40:17"/>
        </correspAction>
        <correspContext corresp="i-3t1RAdagf5dW2LaMyJoTEp">
          <ref type="assignedTo">Utrikesutskottet</ref>
        </correspContext>
        <correspAction xml:id="i-4NecQ4VRvVoyq1HCcSM4uX" type="behandlas_i"/>
        <correspContext corresp="i-4NecQ4VRvVoyq1HCcSM4uX">
          <ref type="uppgift">2017/18:UU8</ref>
          <ref type="ref_dok_id">H501UU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU8</ref>
          <ref type="ref_dok_titel">Sveriges samlade politik för internationell civil och militär krishantering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8G8dLq7G2usEzuH6KKzeFA" type="behandlas_i"/>
        <correspContext corresp="i-8G8dLq7G2usEzuH6KKzeFA">
          <ref type="uppgift">2017/18:UU2</ref>
          <ref type="ref_dok_id">H501UU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Q4P3YKXiKqyJF4Y2SdwqQr" type="motHeader">
        <div xml:id="i-MEwxDWmp8hKCXT6qZpam4X" type="motTitle">
          Motion till riksdagen 2017/18:3656 av Markus Wiechel m.fl. (SD)
          Utgiftsområde 7 Internationellt bistånd
        </div>
      </div>
      <div xml:id="i-UMYHkdiNNKNtNZhFhMBvkP" type="motBody">
        <div xml:id="i-Az8g2eyj8JNC1RjbUCWPPN" type="motProposal" subtype="förslag">
          <head xml:id="i-MTpupnGUtN5YukAX8nfcL7">
            Förslag till riksdagsbeslut
          </head>
          <list xml:id="i-BGjwQj5wMebUatHyvzjA4H" style="ol">
            <item xml:id="i-2FdwSASGkbYrWc4UBnoxgU">
              Riksdagen anvisar anslagen för 2018 inom utgiftsområde 7 Internationellt
              bistånd enligt förslaget i tabell 1 i motionen.
            </item>
            <item xml:id="i-UbRGXZUTPPKHZGTBj4zYFX">
              Riksdagen ställer sig bakom det som anförs i motionen om att
              öka biståndet till internationell flyktinghjälp och tillkännager
              detta för regeringen.
            </item>
            <item xml:id="i-Uu7RZkpkLrs1KZVghjD3bS">
              Riksdagen ställer sig bakom det som anförs i motionen om bistånd
              till flyktingmottagande utvecklingsländer och tillkännager detta
              för regeringen.
            </item>
            <item xml:id="i-HFdTjZ7zUnWN3rmW9eDkKv">
              Riksdagen ställer sig bakom det som anförs i motionen om att
              begränsa avräkningarna i biståndet för flyktingmottagning i Sverige
              och tillkännager detta för regeringen.
            </item>
            <item xml:id="i-DQ1eFxaPY4FuQ4NKcjJj9W">
              Riksdagen ställer sig bakom det som anförs i motionen om humanitärt
              bistånd till svältkatastrofer och tillkännager detta för regeringen.
            </item>
            <item xml:id="i-Cp4sUeJwonZVx35uenHxkq">
              Riksdagen ställer sig bakom det som anförs i motionen om bistånd
              till insatser för rent vatten och grundläggande sanitet och tillkännager
              detta för regeringen.
            </item>
            <item xml:id="i-XJcSDFAhv3JjrYb9JkrATo">
              Riksdagen ställer sig bakom det som anförs i motionen om insatser
              för jordbruksutveckling och hållbart skogsbruk och tillkännager
              detta för regeringen.
            </item>
            <item xml:id="i-WYLvGZdHVFy7DHB2faiXfz">
              Riksdagen ställer sig bakom det som anförs i motionen om utbildningsinsatser
              och tillkännager detta för regeringen.
            </item>
            <item xml:id="i-EJzgF7ZsxDmTxg4pxyxPEq">
              Riksdagen ställer sig bakom det som anförs i motionen om industrialiseringsstöd
              och tillkännager detta för regeringen.
            </item>
            <item xml:id="i-DY1g28sRWvReshyY16Yy2W">
              Riksdagen ställer sig bakom det som anförs i motionen om bistånd
              riktat till demokrati och mänskliga rättigheter och tillkännager
              detta för regeringen.
            </item>
            <item xml:id="i-KurexfZiksVSGkpeCiShbr">
              Riksdagen ställer sig bakom det som anförs i motionen om att
              i biståndet prioritera de minst utvecklade länderna och tillkännager
              detta för regeringen.
            </item>
            <item xml:id="i-HHUYAEiPSSz37ANDFU9dXm">
              Riksdagen ställer sig bakom det som anförs i motionen om att
              villkora biståndet till den palestinska myndigheten och tillkännager
              detta för regeringen.
            </item>
            <item xml:id="i-KaMgrZfz7h813Vqh2N7oMg">
              Riksdagen ställer sig bakom det som anförs i motionen om att
              avveckla biståndsformen budgetstöd i dess nuvarande form i det
              svenska bilaterala biståndet och tillkännager detta för regeringen.
            </item>
            <item xml:id="i-HeiRJBgN7oeEJomsZGSZv4">
              Riksdagen ställer sig bakom det som anförs i motionen om att
              i högre grad kanalisera bistånd genom svenska organisationer i
              det civila samhället och tillkännager detta för regeringen.
            </item>
            <item xml:id="i-4rPwMHewjXxGth47Yay2P7">
              Riksdagen ställer sig bakom det som anförs i motionen om att
              i högre grad uppmärksamma och verka för barns rättigheter och
              tillkännager detta för regeringen.
            </item>
            <item xml:id="i-JXv84tddHYnFKHT8kg3xQS">
              Riksdagen ställer sig bakom det som anförs i motionen om att
              resultatbaserat bistånd ska vara styrande för allt svenskt bistånd
              och tillkännager detta för regeringen.
            </item>
            <item xml:id="i-UuGTtsCbjfPL8DbKGsV281">
              Riksdagen ställer sig bakom det som anförs i motionen om bistånd
              för återuppbyggnad i krigsdrabbade länder och tillkännager detta
              för regeringen.
            </item>
            <item xml:id="i-6PweF4diHoKuRroJBFg9Nu">
              Riksdagen ställer sig bakom det som anförs i motionen om stöd
              till mindre biståndsorganisationer och tillkännager detta för
              regeringen.
            </item>
            <item xml:id="i-BJGR81i394GTqLLxgCRqeg">
              Riksdagen ställer sig bakom det som anförs i motionen om en översyn
              av Sidas effektivitet och tillkännager detta för regeringen.
            </item>
            <item xml:id="i-78kAEcxPgCsyJfYzgvU8dr">
              Riksdagen ställer sig bakom det som anförs i motionen om mikrolån
              och tillkännager detta för regeringen.
            </item>
          </list>
        </div>
        <div xml:id="i-8wMTLtvtyX1GZWZtZ8Vog8" type="motContent">
          <head xml:id="i-VJ9AHukakDbNQfm4DJCxHW" type="h1">
            Motivering
          </head>
          <p xml:id="i-PjM6ci6MmKeEpd5ywxF1KG">
            Sverigedemokraterna är ett socialkonservativt parti med nationalistisk
            grundsyn som betraktar värdekonservatism och upprätthållandet
            av en solidarisk välfärdsmodell som de viktigaste verktygen i
            byggandet av det goda samhället. Partiets övergripande mål är
            att formera en demokratisk, politisk rörelse som slår vakt om
            den gemensamma nationella identitet som har utgjort grunden för
            framväxten av välfärdsstaten och vårt lands fredliga och demokratiska
            utveckling.
          </p>
          <p xml:id="i-S3BDjiJf3tjLr8wkYhmu3Y">
            Sverigedemokraterna eftersträvar ett försiktigt framåtskridande
            som baseras på varsamhet, eftertanke och långsiktigt ansvarstagande.
            Vi eftersträvar ett demokratiskt, jämställt och miljövänligt samhälle
            där alla medborgare skyddas av, och är lika inför, lagen. Genom
            att kombinera frihet och trygghet, individualism och gemenskap
            hoppas vi kunna skapa ett folkhem som i så hög grad som möjligt
            är präglat av trygghet, välstånd, demokrati och en stark inre
            solidaritet.
          </p>
          <p xml:id="i-LXc5QnQ8s63GsArG6QwGXg">
            Sverigedemokraterna står fria från såväl socialismens som liberalismens
            ekonomiska teorier och kan därför inta ett pragmatiskt och verklighetsanpassat
            förhållningssätt i ekonomiska frågor. Förutsatt att det kan gagna
            Sverige och dess medborgare är vi öppna för samtal, diskussioner
            och samarbeten med alla andra partier. I vår höstbudget stakar
            vi ut våra viktigaste visioner för de kommande åren. Vi visar
            att det inte måste finnas någon motsättning mellan ekonomisk tillväxt
            och sysselsättning å den ena sidan och allmän välfärd, trygghet
            och socialt ansvarstagande å den andra.
          </p>
          <head xml:id="i-GTVrrvwj8bZVNbSzhvaNA4" type="h2">
            Bistånd som gör nytta – med de mest utsatta i fokus
          </head>
          <p xml:id="i-PPikXqZUFqXNu26bUNAfcF">
            Sverigedemokraternas utgångspunkter i utrikespolitiken är att
            vi tillerkänner alla nationer i världen samma grundläggande friheter
            och rättigheter som vi kräver för vår egen nation. Vi anser vidare
            att grundläggande mänskliga fri- och rättigheter är universella,
            lika viktiga och gällande för alla människor oavsett var de bor.
            Sverigedemokraternas långsiktiga mål med biståndspolitiken är
            att fler länder utvecklas till den grad att de själva kan ta ekonomiskt
            ansvar för sin befolkning samt respektera demokrati och mänskliga
            rättigheter. I dagens oroliga värld behöver fler människor i utvecklingsländer
            få ett hopp om en ljus framtid i sitt land. Genom att bidra till
            utveckling kan vi också förebygga konflikter och skapa bättre
            förutsättningar för internationell fred och säkerhet.
          </p>
          <p xml:id="i-M5Uczbbq5DCfbXzJVr6xjA">
            En sådan förändring tar dock tid och behöver i första hand komma
            inifrån och drivas av inhemska krafter och individer som har en
            förståelse för och kunskap om lokala förutsättningar. Mot den
            bakgrunden vill Sverigedemokraterna verka för en biståndspolitik
            som skapar förutsättningar för människor i fattigdom och förtryck
            att förbättra sina levnadsvillkor utifrån deras grundläggande
            behov i den omedelbara vardagen. Fokus bör ligga på fattigdomsbekämpning
            och att barnens bästa ska få stå i centrum.
          </p>
          <p xml:id="i-DQQrbv8YBf2s5YbkBe4piB">
            Genom en grundlig översyn av ineffektivt bistånd, en större koncentration
            av biståndet till de minst utvecklade länderna och på färre inriktningar
            kan vi effektivisera utvecklingsbiståndet. Bistånd får inte handla
            om givarens glädje, utan om effektiva och ändamålsenliga satsningar
            där varje satsad krona ska göra så mycket nytta som möjligt.
          </p>
          <p xml:id="i-CkKPphKJxa5BsPFpf92LXg">
            Sverigedemokraternas målsättning är att ha en biståndsram som
            inte understiger 0,7 procent av BNI, vilket är i linje med FN:s
            rekommendationer. År 2018 har vi en biståndsram på 0,94 % av BNI,
            vilket är i linje med FN:s rekommendationer. Genom att vi inte
            omfördelar några biståndspengar till asylinvandringen till Sverige
            och genom prioriteringar åstadkommer vi ökningar till flera viktiga
            områden, såsom flyktinghjälp, humanitärt bistånd, vatten, sanitet,
            jordbruk och industrialisering. Sverigedemokraterna vill se ett
            effektivare långsiktigt bistånd och föreslår därför att resultat
            ska kunna uppvisas för att få fortsatta utbetalningar. I det faktiska
            biståndet under utgiftsområde 7 satsar Sverigedemokraterna 250
            miljoner kronor mer än regeringen.
          </p>
          <head xml:id="i-4uzwv4V3JfHnVBEe27XtX5" type="h2">
            Humanitärt bistånd och flyktinghjälp
          </head>
          <p xml:id="i-N44qS7ihtdF5o8oNrneoMv">
            Konflikter, naturkatastrofer och andra humanitära kriser är något
            som kan skapa en stor förödelse för ett land under en lång tid.
            Det är för oss en självklarhet att Sverige generöst och efter
            bästa förmåga ska bidra vid sådana katastrofer. De humanitära
            behoven är något som ökat de senaste åren på grund av flera humanitära
            katastrofer.
          </p>
          <head xml:id="i-Em39enXmtRHK81ViyexeZG" type="h3">
            Svält
          </head>
          <p xml:id="i-6UV5XdsYGPhNLGXXTbkGiW">
            Enligt Plan International är mer än 20 miljoner människor, varav
            flera miljoner barn, i Etiopien, Somalia, Kenya och Sydsudan i
            akut behov av mat för dagen. I Sydsudan är 4,9 miljoner människor
            nära hungersnöd. Det är nästan 40 procent av landets befolkning.
            I Jemen pågår en stor humanitär katastrof på grund av de konflikter
            som pågår i landet. Mot bakgrund av detta vill vi avsätta pengar
            för akut humanitär hjälp i dessa områden och vi ökar också generellt
            det humanitära biståndet. Om inte barn får rätt näring de första
            1 000 dagarna kan detta ge bestående skador som aldrig går att
            reparera, och därför anser vi även att Sverige inom internationella
            samfundet ska vara drivande för att stödet till området ökar.
          </p>
          <head xml:id="i-5nKFWeXZmiwpvenG361ngs" type="h3">
            Flyktinghjälp
          </head>
          <p xml:id="i-EdPvWgWYDyKMMtCdq9dNZp">
            Enligt UNHCR har miljontals människor tvingats fly från Syrien
            och Irak till närliggande länder. Med vetskapen om att det för
            varje satsad krona går att hjälpa betydligt fler människor i krisområdenas
            närhet än vad som är möjligt i Sverige anser Sverigedemokraterna
            det vara en varken klok, rättvis eller human flyktingpolitik som
            i dagsläget bedrivs där de stora ekonomiska resurserna läggs på
            flyktingmottagning i Sverige. Vi vill i stället kraftigt öka satsningar
            på internationell flyktinghjälp. Dels behöver det rent humanitära
            biståndet till flyktingar i krisens närområde öka kraftigt och
            där innehar FN:s flyktingorgan UNHCR samt World Food Programme
            centrala roller. Dels behövs också mer långsiktiga insatser för
            att stödja mottagande länder. Enligt en RUT-utredning (dnr 2014:1480)
            finns även exempel på insatser genom Världsbanken för att stödja
            olika former av samhällstjänster i Jordanien och Libanon. Denna
            typ av långsiktiga insatser anser vi bör prioriteras högre i biståndet.
          </p>
          <head xml:id="i-4SqZXH6aC3xgt9w4CVMCjy" type="h3">
            Barn och ungdomar
          </head>
          <p xml:id="i-AatXRws5oMEpniMuLKxhdB">
            I krig och konflikt är barn en av de grupper som drabbas hårdast.
            Miljontals barn försätts i en svår situation i flyktingläger eller
            i värdsamhällen och utan rätt insatser riskerar en hel generation
            gå miste om utbildning och hamna i psykosociala problem. Insatser
            för att bidra till barns och ungdomars utbildning och välmående
            är grundläggande och avgörande för dessa barns framtid och för
            att länder i konflikt ska kunna återuppbyggas. Utbildning kan
            också verka förebyggande mot att barn och ungdomar radikaliseras
            och rekryteras till extrema grupper. Därför anser vi det vara
            av stor vikt att också satsa på insatser för att ge barn och ungdomar
            tillgång till utbildning och andra nödvändiga stödinsatser och
            vi vill satsa betydliga medel bland annat till Unicef.
          </p>
          <head xml:id="i-WTLmbnEGLdjkTVBHzAsp4t" type="h3">
            Utbildning och arbete
          </head>
          <p xml:id="i-LqEH1PjumyNpPwE4qBsbye">
            Eftersom dagens flyktingar i krisens närområde är nyckeln till
            att i morgon bygga upp krigsdrabbade länder anser Sverigedemokraterna
            även att möjligheterna för vuxna att utbilda sig under tiden de
            befinner sig på flykt är något som bör utvecklas. Detta utbildningsbistånd
            skulle vara en form av hjälp till självhjälp samtidigt som det
            gör människors vardag meningsfull och möjligheterna till ett bättre
            framtida liv ökar. Genom att erbjuda individuell utbildning i
            flyktingläger och värdsamhällen tar man vara på människors förmågor
            och skapar framtidstro samtidigt som man skapar värdefullt humankapital
            för återuppbyggnad av hemlandet. Vi vill se över vilka möjligheter
            som finns för projekt där man låter flyktingar utbilda sig till
            yrken som är viktiga för återuppbyggnad. Utbildningsstödet är
            en form av hjälp till självhjälp samtidigt som det gör människors
            vardag meningsfull och möjligheterna till ett bättre framtida
            liv ökar. Utbildning är alltid en långsiktig och god investering.
            För att skapa en stabil, fredlig och hållbar värld måste Sverige
            tänka om och ta vara på de mänskliga resurser som finns tillgodo.
            En del av våra anslag för flyktinghjälp vill vi därför satsa på
            utbildningsprojekt.
          </p>
          <p xml:id="i-LF4u8eJceN4aHLmgeWqmpZ">
            Sverigedemokraterna vill också verka för att utveckla nya innovativa
            lösningar. Det finns exempel på bilaterala samarbeten med privata
            näringslivet inblandat som kunnat bidra till att människor kunnat
            komma i arbete och detta har kunnat gynna såväl flyktingen, mottagarlandet
            som givarlandet. Detta är något som behöver utvecklas.
          </p>
          <head xml:id="i-SW39y5dvJHFQM8PdchFSiZ" type="h2">
            Långsiktigt utvecklingsbistånd
          </head>
          <p xml:id="i-5oNoJuMEFRfkVMBBcZcwkA">
            Sverigedemokraterna vill verka för en biståndspolitik som skapar
            förutsättningar för människor i fattigdom och förtryck att förbättra
            sina levnadsvillkor utifrån deras grundläggande behov i den omedelbara
            vardagen. Flertalet av jordens fattiga lever på landsbygden och
            en studie från Världsbanken (2008) visade att majoriteten av dem
            gav högsta prioritet åt tillgång till livsmedel och inkomster.
            Ytterligare två studier visade att otillräcklig tillgång till
            eller dåligt dricksvatten var det främsta problemet. Med de fattigas
            behov som utgångspunkt ter det sig därför naturligt att vi i högre
            grad än idag vill prioritera satsningar som bidrar till att människor
            kan få tillgång till grundläggande behov såsom rent vatten och
            grundläggande sanitet, livsmedel, skapa sig förutsättningar för
            inkomster och därmed kunna påverka sin egen vardag och omgivning.
            Detta kan rädda liv, motverka ohälsa, hunger, extrem fattigdom
            och svältkatastrofer och gynna en positiv utveckling.
          </p>
          <head xml:id="i-7EMkZU7i5KwtsWwD2455Hv" type="h2">
            Vatten och sanitet
          </head>
          <p xml:id="i-d5uuRkdfND6D4d72Nhhuw">
            Tillgången till rent vatten och grundläggande sanitet är en avgörande
            faktor för hälsa och utveckling i fattiga länder. Bristen härpå
            drabbar kvinnor och barn extra hårt och hindrar deras möjligheter
            till utveckling. I bland annat östra Afrika spenderar de en stor
            del av dagen med att vandra långa sträckor för att hämta vatten
            som i de flesta fall är förorenat. Enligt Wateraid saknar 32 %
            av världens befolkning tillgång till sanitet och ytterligare hundratals
            miljoner människor saknar rent dricksvatten. Bristen på säker
            sanitet bidrar till förorenat vatten som är ett allvarligt miljö-
            och hälsoproblem. Enligt WHO dör varje år ca 525 000 barn under
            fem år i diarré som ofta orsakas av smutsigt vatten och bristande
            sanitet. Upprepade diarréer är den näst vanligaste dödsorsaken
            bland små barn i fattiga länder. Förorenat vatten och brist på
            tillgång till sanitet utgör också en hälsorisk för gravida och
            vid förlossning. Rent vatten och grundläggande sanitet kan därmed
            förebygga mödradödligheten. Sammanfattningsvis är tillgång till
            rent vatten, säker sanitet och hygien grundläggande mänskliga
            rättigheter och avgörande för människors överlevnad, hälsa, jämställdhet,
            utbildning, välfärd och ekonomiska produktivitet.
          </p>
          <head xml:id="i-HUneDwzxduvbqTw148v6sW" type="h2">
            Jordbruksutveckling, skogsbruk och hållbar miljö
          </head>
          <p xml:id="i-KgfXrYJhMoJ8DpKotEKpY5">
            En stor majoritet av de fattigaste människorna lever på landsbygden
            och är beroende av jordbruket för sin överlevnad. Världsbankens
            studie Voices of the Poor (2008) visade att tillgång till livsmedel
            var ett av de områden som fattiga människor prioriterade högst.
            En annan rapport från Världsbanken framhåller att satsningar på
            jordbruksutveckling är ett av de mest grundläggande och viktiga
            verktygen i att kunna bekämpa fattigdom och gynna ekonomisk tillväxt
            i utvecklingsländer (World Development Report, 2008).
          </p>
          <p xml:id="i-PJfzodmK2majTY3avQ6dW8">
            Jordbruket är både en källa till familjens livsmedel samt en
            möjlighet att generera inkomster. Att ge människor i fattigdom
            förutsättningar att säkra tillgången till livsmedel och förbättra
            sin ekonomiska ställning kan också vara avgörande för att de ska
            kunna stärka sin ställning och göra sin röst hörd och få inflytande
            i sin närmiljö (Birgegård 2011, Hydén 2010). Om det ska finnas
            en möjlighet att bekämpa extrem fattigdom och hunger samt förebygga
            svältkatastrofer är satsningar på jordbruksutveckling avgörande.
          </p>
          <p xml:id="i-UrXBqkKYy8vHhuRdbSKPFi">
            Ett viktigt område är också ett hållbart nyttjande av framför
            allt tropiska skogar. Trots all uppmärksamhet ökar avskogningen
            i tropikerna. Tropikskogens naturresurser är viktiga i många avseenden.
            Den tropiska skogen rymmer mellan 50 och 70 procent av alla jordens
            växt- och djurarter. Det är även en ekonomisk resurs i form av
            timmer, och har en funktion som genbank för livsmedel, mediciner,
            råvaror för industrin m.m. Tropikskogen har även en viktig klimatfunktion.
            När omfattande skogsarealer huggs ned förändras det lokala och
            regionala klimatet, bl.a. i form av minskad nederbörd. Avskogningen
            medför också omfattande utsläpp av koldioxid. Därför är det viktigt
            att verka för att vissa delar ska kunna skyddas helt medan andra
            ska kunna nyttjas på ett sätt som är ekonomiskt, ekologiskt och
            miljömässigt hållbart på längre sikt (Världsnaturfonden). Vi vill
            därför investera kraftigt i biståndet på satsningar för jordbruksutveckling
            och hållbart skogsbruk.
          </p>
          <head xml:id="i-8yD7y6FoNZyhTehGNrzM4h" type="h2">
            Hälsa
          </head>
          <p xml:id="i-2e3B72rdyqY7DwSD8HW8Kj">
            Förebyggande arbete för att förhindra spridning av smittsamma
            sjukdomar är av stor vikt. Med rätt information och förebyggande
            arbete kan man minska risken för stor spridning och öka möjligheten
            att rädda liv vid sjukdomsepidemier. Spridningen av hiv/aids är
            ett också ett angeläget problem som bör bemötas med flera olika
            metoder. Barnens hälsa behöver prioriteras och viktiga insatser
            för detta är vaccinationer för att förebygga allvarliga sjukdomar
            samt insatser i svältdrabbade länder i framför allt Afrika. Med
            enkla medel som information om hur man förhindrar spridning av
            mygg och att använda myggnät går det också att minska risken för
            malaria. I krig och katastrofer riskerar grundläggande sjukvård
            att lås ut. En viktig del i denna del av biståndet anser vi också
            vara att återuppbygga hälso- och sjukvård i krigsdrabbade länder.
          </p>
          <head xml:id="i-EmfY1nXUbsxKrxeXARNs3r" type="h2">
            Demokrati och mänskliga rättigheter
          </head>
          <p xml:id="i-4DgJortdLtfp612nx9bUoR">
            Vi anser det viktigt att komma ihåg att även rätten till en skälig
            levnadsstandard, rätten till utbildning och rätten till hälsa
            är grundläggande mänskliga rättigheter, och insatser för till
            exempel rent vatten, grundläggande sanitet, utbildning och hälsa
            är också insatser för att främja mänskliga rättigheter. I regeringens
            arbete med demokrati och mänskliga rättigheter finns ett tydligt
            fokus på medborgerliga och politiska rättigheter och stöd till
            statliga institutioner och myndigheter. Detta har i grunden ett
            gott syfte men vi ifrågasätter i vilken grad ett alltför långtgående
            fokus på detta bidrar till att skapa förutsättningar för människor
            i fattigdom och förtryck att förbättra sina levnadsvillkor utifrån
            deras prioriteringar i den omedelbara vardagen.
          </p>
          <p xml:id="i-S94u3zLwuSNHrvxKUUbBF">
            Så länge det fortfarande finns extrem fattigdom, svält och pågående
            humanitära flyktingkriser anser Sverigedemokraterna att det finns
            utrymme för besparingar inom nuvarande satsningar på detta. Sida
            har till exempel finansierat uppbyggnaden av ett system för att
            effektivisera uttag av fastighetsskatt i Kosovo, något som med
            tanke på de omfattande problemen med korruption är ett minst sagt
            tveksamt sätt att hjälpa landets fattiga. Vidare finansieras kapacitetsuppbyggnad
            av statsrevisionen i Kenya, Tanzania, Liberia och Moçambique.
            Sverigedemokraterna ifrågasätter inte att det i förevarande länder
            finns brister på området, men vi är skeptiska till att detta är
            de mest akuta behoven dessa länder står i.
          </p>
          <p xml:id="i-17fWswXzVzJ1Ubg475VXf3">
            Därför vill vi se ett ökat fokus på sociala och ekonomiska rättigheter
            och vi ökar istället bistånd till vatten och sanitet och jordbruksutveckling.
            Att uppnå fungerande demokratiska samhällen, där alla mänskliga
            fri- och rättigheter respekteras är en viktig utgångspunkt och
            målsättning för utvecklingssamarbetet. En sådan förändring tar
            dock tid och behöver i första hand komma inifrån och drivas av
            inhemska krafter och individer som har en förståelse för och kunskap
            om lokala förutsättningar. Studier visar även att för fattiga,
            marginaliserade människor är frågan om att göra sin röst hörd
            och utöva inflytande i första hand en fråga om deras ställning
            i den omedelbara närmiljön (Birgegård 2011, Hydén 2010).
          </p>
          <p xml:id="i-LQJ59in2W6jrWJ9NjumV2m">
            Därför menar vi att våra prioriteringar i biståndet av fattiga
            människors grundläggande behov också främjar deras möjligheter
            att verka för andra rättigheter. I arbetet för demokrati och mänskliga
            rättigheter bör det svenska bilaterala biståndet i högre grad
            också prioritera satsningar i det civila samhället för att stödja
            människor och organisationer att verka för demokrati och mänskliga
            rättigheter. Däremot menar vi att Världsbanken och FN kan spela
            en viktig roll i uppbyggnaden av och påverkan på demokratiarbetet
            på statlig nivå.
          </p>
          <head xml:id="i-TMdvA4x9zgXipQt82tPaRd" type="h2">
            Utbildning
          </head>
          <p xml:id="i-C4NQqqRyETU2t5Yz4iJRF3">
            Barnkonventionen slår fast att alla barn har rätt till utbildning.
            Att lära sig läsa och skriva är förutsättningar för ett självständigt
            liv med god hälsa, inkomst och möjlighet att påverka. Utbildning
            kan bana vägen för att ta sig ur fattigdom och utsatthet. Vi vill
            stödja biståndsinsatser som verkar för alla barns rätt till utbildning
            och oavsett kön, där extra insatser kan behövas för flickors rätt
            till skolgång. Högre utbildningar som kan ge arbete och är en
            förutsättning för viktiga samhällsfunktioner som lärare, läkare
            och ingenjörer är också grundläggande för ett lands utveckling.
            Vi vill att utbildningsinsatser ska prioriteras till de minst
            utvecklade länderna. Inom detta område vill vi även satsa på ett
            återuppbyggande av utbildning för såväl barn som vuxna i områden
            som efter ett krig stabiliserats till den grad att ett återuppbyggande
            av området är möjligt.
          </p>
          <head xml:id="i-4SYuqvknxas4G8ireiLsEQ" type="h2">
            Ekonomisk utveckling och industrialiseringsstöd
          </head>
          <p xml:id="i-MAqRPJSct8FYdM5P1V8C8i">
            För det långsiktiga målet att länder ska bli oberoende av bistånd
            är det givet att insatser som bidrar till ökad sysselsättning
            och ekonomisk utveckling är avgörande för en framgångsrik fattigdomsbekämpning.
            Vi ser positivt på en ökad samverkan med näringslivet och privata
            aktörer för jobbskapande insatser. Det kan även handla om utbildning
            i företagande för att stimulera människor att starta företag och
            att förstärka goda företagarinitiativ. Om utvecklingsländer ska
            ha en chans till ökad ekonomisk tillväxt är också handelslättnader
            av olika slag en viktig åtgärd. Handel är en viktig nyckelfaktor
            för att människor ska kunna lyftas ur fattigdom, och ett fortsatt
            underlättande för utvecklingsländers tillgång till marknader kan
            vara avgörande för deras ekonomiska framtid. För att dessa insatser
            ska fungera behöver de kombineras med insatser som motverkar korruption
            och kapitalflykt.
          </p>
          <p xml:id="i-DtZUfhAv8Y7sXwRfSH7WqY">
            Att skapa ekonomisk tillväxt i utvecklingsländer är behäftat
            med ett antal svårlösta problem. Dessutom ser situationen väldigt
            olika ut från land till land. Viktiga faktorer som tillgång till
            kust/hamnar, infrastruktur, naturresurser, interna konflikter
            och kvaliteten på det politiska ledarskapet varierar kraftigt
            mellan de minst utvecklade länderna och därmed måste också åtgärderna
            för att skapa tillväxt anpassas efter varje lands unika situation.
          </p>
          <p xml:id="i-FCZVktxGauZDseT9Cr1V2k">
            Studier har visat att export leder till ökad produktivitet för
            afrikanska företag, till skillnad från USA, EU och Kina där någon
            motsvarande effekt inte finns. Detta beror på att de inhemska
            marknaderna i västvärlden och Kina är så pass stora att konkurrensen
            är lika hård inom som utanför den inhemska marknaden. De afrikanska
            marknaderna å andra sidan är så pass små och stagnerade att till
            och med mycket ineffektiva företag kunnat överleva, mycket tack
            vare importrestriktioner och korruption.
          </p>
          <p xml:id="i-CCriBjXjzgFMmFVsm7cHTU">
            Sverigedemokraterna anser därför att Sveriges långsiktiga utvecklingsbistånd
            ska fokusera på att hjälpa de minst utvecklade länderna att skapa
            globalt konkurrenskraftiga agglomerat av exportföretag och att
            Sverige bör välja ett eller två länder, erbjuda dessa att ingå
            industrialiseringshjälpavtal och även söka internationella samarbetspartners.
          </p>
          <p xml:id="i-4vveb4bdSZyy4mLgWj916H">
            Som en del av industrialiseringshjälpavtalet ska Sverige ta initiativ
            till en serie standarder för den inhemska förvaltningen och en
            tvistelösnings- och försäkringsmekanism för utländska investeringar
            samt avstå från växelkurshöjande bistånd och arbeta för att mottagarländerna
            får bättre tillgång till den svenska eller EU:s inre marknad.
          </p>
          <head xml:id="i-EEq22Nb4hdzCv6S2jLWpVG" type="h2">
            Svenska organisationer i det civila samhället
          </head>
          <p xml:id="i-WJFxAsVKDCVZevNEKirPzP">
            För att nå ut till de mest utsatta människorna är svenska organisationer
            som verkar bland lokalbefolkningen ett bra verktyg. Svenska organisationer
            kan också bygga upp ett gott samarbete med lokala organisationer
            i mottagarlandet och därigenom få en lokal förankring i de biståndsprojekt
            som bedrivs. De svenska biståndsorganisationerna kan omfatta ett
            brett spektrum av insatser och stötta befolkningen att påverka
            regeringar mot korruption och föra in dem på vägen till en god
            samhällsutveckling. De kan även ha en god förankring med svenska
            folket genom att information om deras insatser finns lättillgänglig.
            På grund av det viktiga arbete som vi anser att de svenska organisationerna
            utför anser vi att regeringen bör kanalisera en större del av
            biståndet genom dessa än vad som görs idag samt kanalisera bistånd
            i enlighet med våra prioriteringar.
          </p>
          <head xml:id="i-8eh2bR1xRRRqKmWe8jksoU" type="h2">
            Stöd till mindre biståndsorganisationer
          </head>
          <p xml:id="i-Dd24tpgnV15KqkSRndzCBw">
            Några av de mest effektiva biståndsorganisationerna är de som
            idag har minst resurser att röra sig med. I många fall är det
            ett fåtal personer som på ideell basis bygger upp en verksamhet
            för att stötta människor i nöd, genom exempelvis insamling av
            materiel eller pengar som sedan går till verksamheten. Många av
            dessa vill inget annat än att klassas som en seriös organisation,
            med respekt från allmänheten, varför de också strävar efter att
            få ett 90-konto. På så sätt kan fler människor tänka sig att stötta
            deras verksamhet, då det innebär ett större förtroende från allmänheten.
            Att nå så långt är dock inte alltid helt enkelt på grund av den
            arbetsbelastning och de extrakostnader som tillkommer för att
            få ett 90-konto. Regeringen har till viss del förändrat förfarandet
            i en mer positiv riktning, dock finns det fortfarande skäl att
            se över möjligheten att underlätta för små biståndsorganisationer
            att få ett 90-konto. Detta kan ske genom fördelaktiga lån för
            att kunna anlita en auktoriserad revisor eller klara av att betala
            avgifter till Svensk insamlingskontroll. Regeringen bör återkomma
            med förslag på hur mindre biståndsorganisationer kan få lån för
            att enklare kunna skaffa sig ett 90-konto.
          </p>
          <head xml:id="i-NnvLtsw9DfHStPMo3MT153" type="h2">
            Barnens rättigheter
          </head>
          <p xml:id="i-KYtg6MH8WK2Qk4WfpaWtzM">
            Sverigedemokraterna anser att barnens rättigheter och barnkonventionen
            bör få ta en mycket större plats i biståndspolitiken än vad de
            har idag. Barn är oftast de som är de mest utsatta i krig och
            katastrofer. Många barn är offer för de värsta formerna av barnarbete,
            sexuellt utnyttjande, olika former av våld och diskriminering,
            barnäktenskap och könsstympning. Att barn ska behöva utsättas
            för sådan behandling är ofattbart och något som måste motverkas.
            De grundläggande principerna i FN:s barnkonvention om barnets
            rätt till liv och utveckling, och att barnets bästa ska vara vägledande
            i alla beslut som rör barn, ska vara centralt i arbetet för fattigdomsbekämpning
            och utveckling inom biståndspolitiken.
          </p>
          <head xml:id="i-3Ep94TXawqVRxqU5CVENbP" type="h2">
            Forskning
          </head>
          <p xml:id="i-6wvQ29Syr7v2ha9Pb1RQXJ">
            Tillgång till forskningsbaserad kunskap för att hela tiden kunna
            utveckla och effektivisera biståndet anser vi vara viktigt. Satsningar
            på forskning görs genom det bistånd som kanaliseras via UD, som
            till exempel Nordiska Afrikainstitutet, Världsbanken och FN:s
            organisationer. Därför menar vi att satsningar på biståndsverksamhet
            genom Sida i högre grad kan renodlas till insatser för fattigdomsbekämpning
            och humanitära insatser.
          </p>
          <head xml:id="i-2HFTekvuy1X472VSseVJqy" type="h2">
            Konflikt, fred, säkerhet och återuppbyggnad
          </head>
          <p xml:id="i-6rmwK5n1YaV1ELNpfNLWhP">
            Krig och konflikter orsakar fattigdom, död, lidande och förstörelse
            för drabbade länder. Ett förebyggande arbete för att minska risken
            för krig och konflikter, parat med ett arbete för fred och försoning,
            är därför också viktigt. Krig och konflikter försvårar också för
            ett gott utvecklingssamarbete och direkta humanitära insatser.
            En god samordning med säkerhetsfrämjande insatser är därför angeläget.
            Ett viktigt arbete i denna del av biståndet anser vi också vara
            att återuppbygga länder som under lång tid varit i krig och raserats
            men där det återigen börjar finnas hopp för en återuppbyggnad
            där mycket behöver startas från grunden. Detta är ett område som
            vi anser bör prioriteras högre än av det gör idag inom svenskt
            bistånd och det går in i flera tematiska områden såsom hälsa,
            utbildning, vatten och sanitet.
          </p>
          <head xml:id="i-TP1ktCehTxRYAC6k1Ks4k8" type="h2">
            Prioritering av länder
          </head>
          <p xml:id="i-3mrayGrszBjCbdaJPP1AHg">
            En målsättning med svenskt bistånd bör vara att förstärka länder
            som går i en positiv riktning och att det inte ska löna sig att
            missköta landets ekonomi eller dess välfärdssatsningar och bryta
            mot internationella konventioner gällande mänskliga rättigheter.
            Denna ambition är dock inte alltid förenlig med viljan att prioritera
            de minst utvecklade och fattigaste länderna då de också ofta brister
            i kapaciteten att hantera biståndsmedel. Det är därför viktigt
            med ett flexibelt bistånd anpassat efter den situation som råder
            i olika länder, där bistånd till länder med svaga institutioner
            i första hand bör gå genom det civila samhället. Till exempelvis
            Afghanistan, som är ett av världens mest fattiga länder, förespråkar
            vi bistånd genom organisationer i civila samhället istället för
            genom myndigheter. Det bör även finnas en flexibilitet i att kunna
            avbryta eller fasa ut bistånd, till exempel om det visar sig att
            det sker allvarliga brott mot grundläggande mänskliga rättigheter
            eller om biståndet visar sig vara fungibelt, det vill säga kunna
            möjliggöra att resurser frigörs för skadliga och kontraproduktiva
            ändamål.
          </p>
          <p xml:id="i-Di5K9rtqP3vkreUqyA7Uzw">
            Ett tydligt exempel är den palestinska myndigheten som betalat
            ut löner till dömda terrorister, samtidigt som Sverige bidragit
            med stora summor i bistånd. För att Sverige på riktigt ska göra
            skillnad i Israel–Palestina-konflikten bör det palestinska biståndet
            tydligare granskas. Sverige måste ställa krav på att den palestinska
            myndigheten bättre uppfyller demokratiska principer, bekämpar
            korruption och respekterar mänskliga rättigheter för att få bilateralt
            svenskt bistånd. Därför vill vi prioritera humanitära insatser
            och insatser i det civila samhället till dessa områden och i dagsläget
            avsluta biståndet till den palestinska myndigheten, så länge de
            inte uppfyller villkoren.
          </p>
          <p xml:id="i-2bxh1fsR4yhYd4YmFBXoTS">
            Vi menar också att biståndsmedel kan användas mer effektivt om
            det finns en fokusering på färre länder. Vår ambition är därför
            att prioritera de minst utvecklade länderna. Vi är kritiska till
            att Sverige bilateralt ska ge bistånd till länder i Europa för
            att de ska uppfylla kraven för att kunna gå med i EU, när vi redan
            betalar en dyr EU-avgift. I vårt mål att prioritera de minst utvecklade
            länderna anser vi inte heller att europeiska länder ska vara prioriterade
            då de i huvudsak är medelinkomstländer. Därmed är inte sagt att
            vi bilateralt inte kan stödja länder i Östeuropa när kriser uppstår,
            exempelvis den i Ukraina.
          </p>
          <head xml:id="i-TecfwUNsRBHVRjeJfmVN8z" type="h2">
            Budgetstöd
          </head>
          <p xml:id="i-AAyXpMnNyp19ytZWZdk9kX">
            Biståndsformen budgetstöd betalas ut direkt till mottagarlandets
            statskassa, vilket ställer stora krav på mottagarländernas kapacitet.
            Det har visat sig finnas stora brister i föregående regerings
            och Sidas sätt att styra och kontrollera denna form av bistånd.
            Om budgetstödet inte är tillräckligt kontrollerat menar vi att
            risken är överhängande att biståndspengar kan bidra till att resurser
            frigörs till ändamål som svenska biståndspengar inte är avsedda
            för, exempelvis vapen och militär. På grund av de brister som
            idag finns gällande styrning och kontroll av denna form av bistånd
            samt de risker som är förenade med detta anser vi att det är en
            biståndsform som ska användas med högsta möjliga restriktivitet.
          </p>
          <head xml:id="i-HksAbE6AAPSEkUDHke3phP" type="h2">
            Översyn av Sida
          </head>
          <p xml:id="i-F3unxQhPLVcuXzzavFKxVV">
            Sida är en unik organisation som ansvarar för ungefär hälften
            av det totala svenska biståndet, det vill säga det bilaterala
            biståndet, reformsamarbete med Östeuropa samt det humanitära biståndet.
            Det handlar därför om en organisation vars beslut kan vara livsavgörande
            för miljontals människor, varför dess effektivitet och styrning
            hela tiden måste granskas. Tyvärr har det framkommit att resurser
            som delats ut av Sida har gått till mottagare som är korrupta
            eller till och med i vissa fall motarbetar Sidas värdegrund och
            mål. Detta är oacceptabelt, varför regeringen bör tillsätta en
            omfattande översyn av Sidas verksamhet och effektivitet för att
            kunna förbättra arbetet och göra det mer kostnadseffektivt. Genom
            tidigare genomgångar har man funnit svagheter i regeringens och
            Sidas styrning. Bland annat har Statskontoret visat att regeringens
            styrdokument innehåller alltför många krav kring formerna för
            stöd, vilket bidragit till att organisationens återrapportering
            riktat in sig på inre effektivitet och enbart kortsiktiga resultat,
            snarare än långsiktiga strategiska mål.
          </p>
          <head xml:id="i-A8pi1GJgmGjoB5zoTmpqUp" type="h2">
            Resultatbaserat bistånd
          </head>
          <p xml:id="i-EdHwfqpaGSy4GTTmVovbD6">
            Sverigedemokraterna ställde sig positiva till att föregående
            regering försökte hitta nya innovativa former för en bättre styrning
            av biståndet. Traditionellt sett har bistånd på förhand finansierat
            en viss verksamhet som förväntats leda till vissa resultat, vilket
            fortfarande är fallet i en stor del av det svenska biståndet.
            Föregående regering talade om att pröva ett resultatbaserat bistånd
            som skapar ett tydligare kontrakt mellan givaren och samarbetspartnern.
            Resultatbaserade biståndsformer kännetecknas av att biståndet
            betalas ut i efterhand på basis av uppnådda resultat. Sverigedemokraterna
            anser att detta borde vara en självklarhet i all styrning av det
            svenska långsiktiga biståndet, att det krävs resultat för möjligheten
            till fortsatta utbetalningar oavsett om det gäller samarbete med
            svenska, utländska lokala eller multilaterala organisationer och
            myndigheter. I dag kan vi tyvärr se exempel på bistånd som fortsätter
            att betalas ut trots att uppenbara brister finns. Detta anser
            inte vi är acceptabelt.
          </p>
          <head xml:id="i-5rWqXAgeJbuaSRzwFHxgoZ" type="h2">
            Multilaterala utvecklingsbanker, fonder och skuldavskrivningar
          </head>
          <p xml:id="i-L2wfCwX15hTkBrXwShyC3z">
            När det gäller multilaterala utvecklingsbanker är världsbanksgrupperna
            det vi vill prioritera högst. När det gäller övriga regionala
            utvecklingsbanker och fonder anser vi att Sverige ger så små medel
            till varje bank att våra möjligheter att påverka vad svenska biståndsmedel
            används till är begränsade.
          </p>
          <head xml:id="i-Dvc7qtsM7n2RVfo3qyRzty" type="h2">
            Multilaterala och internationella organisationer och fonder
          </head>
          <p xml:id="i-bwJPxdjt1T48WrTTHthqM">
            Vad gäller basbudgetstöd till multilaterala organisationer vill
            vi prioritera FN och dess underorganisationer samt viktiga organisationer
            för flyktinghjälp såsom Internationella rödakorskommittén. Vi
            vill också där så är möjligt prioritera projekt inom svenska CSO:er.
            Det är dock viktigt att Sverige regelbundet följer upp och utvärderar
            resultat av verksamheten i multilaterala organisationer och att
            svenska biståndsmedel används på ett ändamålsenligt sätt.
          </p>
          <head xml:id="i-X62nuQQFqvVtF3UACZtRru" type="h2">
            Satsning på mikrolån
          </head>
          <p xml:id="i-AMCFZdBEonA3y31PZxrLox">
            Runt om i världen finns det många driftiga och hårt arbetande
            människor som bara drömmer om att kunna försörja sig själva och
            bygga ett nytt liv. Detta är människor som både har kunskapen
            och drivet för att starta verksamheter i några av världens fattigaste
            länder, men saknar något vi alla måste förhålla oss till – resurser.
            Med, i svenska mått, mycket lite pengar kan vi lyfta hela samhällen
            som idag lider av arbetslöshet och fattigdom. Det finns otaliga
            exempel på hur människor lyckats lyfta hela byar som följd av
            svenska mikrolån.
          </p>
          <p xml:id="i-6Td1s8vh8PuFwksRRN2VR8">
            Ett tydligt exempel på land vars samhällen har lyckats bra som
            följd av mikrolån är Rwanda, vars ambassadör också sagt att mikrolån
            är ett bättre sätt att stötta landet än enskilda bidrag. Skälet
            till detta är just att mikrolån gör det möjligt för fattiga människor
            att starta och driva egna affärsrörelser, vilka har blivit ett
            av de mest verkningsfulla botemedlen mot fattigdomen, trots att
            95 procent av befolkningen i exempelvis Afrika är utestängd från
            banksektorn. Mikrolånen stärker således också den sociala gemenskapen
            då låntagarna tillsammans bygger sina samhällen.
          </p>
          <p xml:id="i-HuXxfachsVLpJMbHBD7vvw">
            Att ge en man fisk kan rädda honom en dag, men att lära honom
            att fiska kan rädda honom hela livet. Regeringen bör se över möjligheten
            att skapa ett samlat nätverk i Sverige för organisationer som
            vill stötta människor i utvecklingsländer genom mikrolån.
          </p>
          <p xml:id="i-2afW1rj958zpsogbXDB1G8">
            Tabell 1
          </p>
          <table xml:id="i-DgkpuJ53o94qoZ9PeoWwHd">
            <row xml:id="i-QNNgQxuvF4wxEh21hYhycy" style="label">
              <cell>
                Tusental kronor
              </cell>
            </row>
            <row xml:id="i-HtbF9hdjNLFgSoVeekChqU">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (SD)
              </cell>
            </row>
            <row xml:id="i-23kMFqTb5RZZDWuVUTMRDh">
              <cell>
                1:1
              </cell>
              <cell>
                Biståndsverksamhet
              </cell>
              <cell>
                41 606 382
              </cell>
              <cell>
                +250 000
              </cell>
            </row>
            <row xml:id="i-VTVmLQiVpYHFTFRydky6xG">
              <cell>
                1:2
              </cell>
              <cell>
                Styrelsen för internationellt utvecklingssamarbete (Sida)
              </cell>
              <cell>
                1 171 090
              </cell>
              <cell>
                −50 000
              </cell>
            </row>
            <row xml:id="i-QinW5N23fyvQbFkMCuZwdn">
              <cell>
                1:3
              </cell>
              <cell>
                Nordiska Afrikainstitutet
              </cell>
              <cell>
                16 103
              </cell>
            </row>
            <row xml:id="i-LHosq72mHtcWvDrqM9DVCf">
              <cell>
                1:4
              </cell>
              <cell>
                Folke Bernadotteakademin
              </cell>
              <cell>
                123 955
              </cell>
            </row>
            <row xml:id="i-FsvE4LaGzqco1MMQx9p3X6">
              <cell>
                1:5
              </cell>
              <cell>
                Riksrevisionen: Internationellt utvecklingssamarbete
              </cell>
              <cell>
                50 000
              </cell>
            </row>
            <row xml:id="i-LPMXtaQF9Q1EddgG6LTxiJ">
              <cell>
                1:6
              </cell>
              <cell>
                Utvärdering av internationellt bistånd
              </cell>
              <cell>
                17 679
              </cell>
              <cell>
                +50 000
              </cell>
            </row>
            <row xml:id="i-VQm7CvYZpgFqapF59nUGNm">
              <cell>
                Summa
              </cell>
              <cell>
                42 985 209
              </cell>
              <cell>
                +250 000
              </cell>
            </row>
            <row xml:id="i-LSjQoDqNtwCEXHSYyg3xvr"/>
          </table>
          <p xml:id="i-WaybbUtpDzE5JMD3DTsgBF">
            Tabell 2 Anslagsförslag 2018 för utgiftsområde 7 Internationellt
            bistånd (mkr)
          </p>
          <table xml:id="i-NiPWT8L3tLBfmEBQv3BKCf">
            <row xml:id="i-TcBUUigGeuGAmBUqbhCuBG" style="label">
              <cell>
                Biståndsram
              </cell>
              <cell>
                Regeringen (0,99 %)
              </cell>
              <cell>
                SD (0,94 %) Avvikelse
              </cell>
            </row>
            <row xml:id="i-8cJ9VpahTr84ZsMiGTDn4C">
              <cell>
                Planerad målbild
              </cell>
              <cell>
                48 950
              </cell>
              <cell>
                –2 502
              </cell>
            </row>
            <row xml:id="i-R4TpJ1bhR9GSsM8rcujd4u">
              <cell>
                Kostnader inom andra områden
              </cell>
              <cell>
                5 972
              </cell>
              <cell>
                –2 752
              </cell>
            </row>
            <row xml:id="i-Ub9YUCfPn9A4G1a1Cqv49L">
              <cell>
                2. Flyktingkostnader
              </cell>
              <cell>
                2 752
              </cell>
              <cell>
                –2 752
              </cell>
            </row>
            <row xml:id="i-NAMvs4rEA2KRLfzWyYMGij">
              <cell>
                3. EU-bistånd
              </cell>
              <cell>
                2 059
              </cell>
              <cell>
                0
              </cell>
            </row>
            <row xml:id="i-6hZQMLsG2F5jVpYhc6AoQx">
              <cell>
                4. UD förvaltningskostnader
              </cell>
              <cell>
                416
              </cell>
              <cell>
                0
              </cell>
            </row>
            <row xml:id="i-BfYjaXAcBFnzmE9GhHzgXL">
              <cell>
                5. Övrigt
              </cell>
              <cell>
                745
              </cell>
              <cell>
                0
              </cell>
            </row>
            <row xml:id="i-83jcWQSmNKf1brgUFQZWTH">
              <cell>
                Kostnader inom 7 ej bistånd
              </cell>
              <cell>
                7
              </cell>
              <cell>
                0
              </cell>
            </row>
            <row xml:id="i-7MStXUx5gXekJqnhhCYpea">
              <cell>
                Faktiskt bistånd utgiftsområde 7
              </cell>
              <cell>
                42 985
              </cell>
              <cell>
                43 228
              </cell>
            </row>
          </table>
          <p xml:id="i-2ir2u1D6AfSnNsnvWgWB26">
            Tabell 3 – Tematiskt anslagsförslag (mkr)
          </p>
          <table xml:id="i-MzzKZZTCP4CVCyYG45MKEK">
            <row xml:id="i-PfdZyPWtRmYCqubvTgXNQg" style="label">
              <cell>
                Indikativ fördelning av anslag 1:1
              </cell>
            </row>
            <row xml:id="i-VMY66QWYRhKrFz1fdNfUc1">
              <cell>
                Humanitära insatser
              </cell>
              <cell>
                4 550
              </cell>
            </row>
            <row xml:id="i-GdmLP8sU2LAEVjGEpLtWAK">
              <cell>
                Vatten och sanitet
              </cell>
              <cell>
                2 500
              </cell>
            </row>
            <row xml:id="i-UhWuExPTiJ6SjBDqANYjAG">
              <cell>
                Jord och skogsbruk, miljö
              </cell>
              <cell>
                2 300
              </cell>
            </row>
            <row xml:id="i-7RtvDWzSdR2nzWpbindewG">
              <cell>
                Demokrati och mänskliga rättigheter
              </cell>
              <cell>
                1 100
              </cell>
            </row>
            <row xml:id="i-5V2YGiXgirhr7Tj6DmEcsp">
              <cell>
                Hälsa
              </cell>
              <cell>
                1 300
              </cell>
            </row>
            <row xml:id="i-Y7MeU19eJvFpGboCS3nsAu">
              <cell>
                Utbildning
              </cell>
              <cell>
                1 200
              </cell>
            </row>
            <row xml:id="i-MVaJPrcCq2NePUyAFCnCUJ">
              <cell>
                Ekonomisk utveckling
              </cell>
              <cell>
                1 100
              </cell>
            </row>
            <row xml:id="i-Y1ZPuDqUDM5qKGkQKoxMXR">
              <cell>
                Konflikt, fred, säkerhet
              </cell>
              <cell>
                1 200
              </cell>
            </row>
            <row xml:id="i-PqSgUCgdLtgWiaakKg6LdS">
              <cell>
                Flyktingstöd närområdet
              </cell>
              <cell>
                10 000
              </cell>
            </row>
            <row xml:id="i-4be6uYPadoKWYJsx1Y8Puj">
              <cell>
                Särskilt industrialiseringsstöd
              </cell>
              <cell>
                1 000
              </cell>
            </row>
            <row xml:id="i-6KUSKCdiPefsAhGUPyNN73">
              <cell>
                Humanitär hjälp svältkatastrof
              </cell>
              <cell>
                1 400
              </cell>
            </row>
            <row xml:id="i-C2napnULnJDBoNGjechcc9">
              <cell>
                Summa
              </cell>
              <cell>
                27 650
              </cell>
            </row>
            <row xml:id="i-9pU8cwk7Up2SHvWSxJqgju">
              <cell>
                Biståndsverksamhet genom UD m.fl.
              </cell>
            </row>
            <row xml:id="i-RDf4xMPWrHKqbDdiufziE7">
              <cell>
                Multilaterala utvecklingsbanker och fonder
              </cell>
              <cell>
                3 050
              </cell>
            </row>
            <row xml:id="i-6HY5TNB52ntY4qDXEvY81A">
              <cell>
                Multilaterala och internationella organisationer och fonder
              </cell>
              <cell>
                8 664
              </cell>
            </row>
            <row xml:id="i-5gQZhQXf6a538hWLxmtgeg">
              <cell>
                Vidarebosättning genom UNHCR
              </cell>
              <cell>
                800
              </cell>
            </row>
            <row xml:id="i-7jmVKbUbVYr9i59oP9rRxG">
              <cell>
                Övrigt
              </cell>
              <cell>
                1 692
              </cell>
            </row>
            <row xml:id="i-4nzYKkKds7MESwLXcgjpSu">
              <cell>
                Summa 1:1
              </cell>
              <cell>
                41 856
              </cell>
            </row>
            <row xml:id="i-7aJqr9AULQBsdkL7JAwe5Z"/>
          </table>
          <p xml:id="i-QCkLynaNjCTtP2rp8Mqn7A">
            Tabell 4 – Indikativ fördelning av flyktingstödet (mkr)
          </p>
          <table xml:id="i-FaLWcbqp2Q7K4pKgqbtHkY">
            <row xml:id="i-3rPqpib8aRk6AQBCSLfJ7x" style="label">
              <cell>
                Indikativ fördelning av 1:9
              </cell>
            </row>
            <row xml:id="i-7YGcqAfBTMwPCf4Ug18hai">
              <cell>
                UNHCR
              </cell>
              <cell>
                3 000
              </cell>
            </row>
            <row xml:id="i-SrFv4K9tDLLugRyxxbtaLj">
              <cell>
                WFP samt annan humanitär hjälp
              </cell>
              <cell>
                2 000
              </cell>
            </row>
            <row xml:id="i-VffW4s82HJp1753PMYQNFw">
              <cell>
                Barn och ungdomar, Unicef
              </cell>
              <cell>
                1 500
              </cell>
            </row>
            <row xml:id="i-DtC9mbiWCULpW16NaCgCRi">
              <cell>
                Långsiktigt stöd till mottagarländer
              </cell>
              <cell>
                1 500
              </cell>
            </row>
            <row xml:id="i-VE5rvVppdDXEQWy17CfG5Y">
              <cell>
                Jobb och utbildning för vuxna
              </cell>
              <cell>
                1 000
              </cell>
            </row>
            <row xml:id="i-99W3N5gNdt22nWS7Qt668q">
              <cell>
                Övriga insatser
              </cell>
              <cell>
                1 000
              </cell>
            </row>
            <row xml:id="i-nzDp2PeDVL6bP5VNsURHf">
              <cell>
                Summa
              </cell>
              <cell>
                10 000
              </cell>
            </row>
            <row xml:id="i-UuZ4GwUr1fexkPNuePb1x4"/>
          </table>
        </div>
        <div xml:id="i-24JqQ4sWUKKnzmHGYqyc5b" type="signatureBlock">
          <list xml:id="i-DK17bGhARMRqqWBazNauuf">
            <item xml:id="i-C8HaUkvhASRXZtjZsq5a3o" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-F75fVahBNMdREaAZzo5JTw" who="i-VFaAexqzCaq9JmKCfc1WJ9" type="signature">
              Julia Kronlid (SD)
            </item>
            <item xml:id="i-XJEKU4HmnMiJ1ofNeDKdGG" who="i-TKwDinNn4twnLieK52EXRu" type="signature">
              Björn Söder (SD)
            </item>
            <item xml:id="i-8K7ipNRbLnMpjemy9tDuPA" who="i-4dnqFdd2E3dHMPK1WWi5Tx" type="signature">
              Johan Nissinen (SD)
            </item>
            <item xml:id="i-K8DVofndm5oEcB2nn1dv9T" who="i-G6h5eGLouuQFhsrn32jgsV" type="signature">
              Johnny Skalin (SD)
            </item>
          </list>
        </div>
      </div>
    </body>
  </text>
</TEI>
