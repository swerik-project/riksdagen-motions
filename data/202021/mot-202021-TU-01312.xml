<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-TU-01312">
  <teiHeader>
    <fileDesc>
      <titleStmt>
        <title>Ökad och förbättrad kollektivtrafik</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1312 av Jens Holm m.fl. (V)</title>
          <idno type="rdwebb">H8021312</idno>
          <rs type="number">1312</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H8021312/text</ref>
          <ref type="dokument_url_html">http://data.riksdagen.se/dokument/H8021312</ref>
          <ref type="dokumentstatus_url_xml">http://data.riksdagen.se/dokumentstatus/H8021312</ref>
          <ref type="docx">http://data.riksdagen.se/fil/3FC19B03-C843-45A1-ABDE-EB6298163724</ref>
          <ref type="pdf">http://data.riksdagen.se/fil/8C9B9DC1-E8FC-4D47-8653-BCB1FC30DEBE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HAtJghsoFPN8MAKVNtnqyt" type="signed"/>
        <correspContext corresp="i-HAtJghsoFPN8MAKVNtnqyt">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction xml:id="i-48qs1dPX5rpo9QQcWsfWe2" type="submitted">
          <date when="2020-10-02"/>
          <time when="10:40:49"/>
        </correspAction>
        <correspAction xml:id="i-QLZjo2adrGUk9yREW4seXR" type="reviewed">
          <date when="2020-10-02"/>
          <time when="11:28:04"/>
        </correspAction>
        <correspAction xml:id="i-7qdkEw8DsMrp1hcNFLkXg3" type="referred">
          <date when="2020-10-14"/>
        </correspAction>
        <correspAction xml:id="i-UmFzDvRvatayxTJZxwiyHv" type="assigned">
          <date when="2021-12-06"/>
          <time when="15:39:43"/>
        </correspAction>
        <correspContext corresp="i-UmFzDvRvatayxTJZxwiyHv">
          <ref type="assignedTo">Trafikutskottet</ref>
        </correspContext>
        <correspAction xml:id="i-C2GJSAN4QeyiKQLwNaBbqU" type="behandlas_i"/>
        <correspContext corresp="i-C2GJSAN4QeyiKQLwNaBbqU">
          <ref type="uppgift">2020/21:TU15</ref>
          <ref type="ref_dok_id">H801TU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU15</ref>
          <ref type="ref_dok_titel">Järnvägsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DHuUoHAaTsDY8DW8zZeu9u" type="behandlas_i"/>
        <correspContext corresp="i-DHuUoHAaTsDY8DW8zZeu9u">
          <ref type="uppgift">2020/21:TU8</ref>
          <ref type="ref_dok_id">H801TU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU8</ref>
          <ref type="ref_dok_titel">Kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8k26PCYpkTWEYVQoBEgR7H" type="behandlas_i"/>
        <correspContext corresp="i-8k26PCYpkTWEYVQoBEgR7H">
          <ref type="uppgift">2020/21:SkU18</ref>
          <ref type="ref_dok_id">H801SkU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU18</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DGbRxqwJ4BZwoHTo9LiMxn" type="behandlas_i"/>
        <correspContext corresp="i-DGbRxqwJ4BZwoHTo9LiMxn">
          <ref type="uppgift">2020/21:SkU20</ref>
          <ref type="ref_dok_id">H801SkU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU20</ref>
          <ref type="ref_dok_titel">Punktskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NUabazkTty6daWZRnvRPKJ" type="motHeader">
        <div xml:id="i-RbdbHfU1a6WZvcq6FcKWuu" type="motTitle">
          Motion till riksdagen 2020/21:1312 av Jens Holm m.fl. (V) Ökad
          och förbättrad kollektivtrafik
        </div>
      </div>
      <div xml:id="i-7vceABML4P9hZMZiydLHmU" type="motBody">
        <div xml:id="i-NXt4CSEW2U46NgHwJa3KaL" type="TOC">
          <head xml:id="i-QuHcMFnmyoZFELnRhVKb4d">
            1 Innehållsförteckning
          </head>
          <list xml:id="i-5urK2SWnzMhC79KVZv3ySe">
            <item xml:id="i-5HbwSJdHaRqhXKMtr3R5Xp" style="indent-level: 1">
              2 Förslag till riksdagsbeslut
            </item>
            <item xml:id="i-Dv5cGwqweh4AHuCHCTnTJk" style="indent-level: 1">
              3 Ökad andel kollektivtrafik krävs för en fossilfri transportsektor
            </item>
            <item xml:id="i-2vfVRBWLzhiEHPWiP7X7xJ" style="indent-level: 1">
              4 Ett sammanhållet kollektivtrafiksystem med resenären i fokus
            </item>
            <item xml:id="i-5f4qEm2xACCo3x9XdWvB3X" style="indent-level: 1">
              5 Staten måste bidra till en tillgänglig, säker och attraktiv
              kollektivtrafik
            </item>
            <item xml:id="i-4osU8EfM4m93QdtciF86NX" style="indent-level: 2">
              5.1 Nationell handlingsplan för att nå fördubblad marknadsandel
              för kollektivtrafiken
            </item>
            <item xml:id="i-KT4p98X2nReDfWno8opqT4" style="indent-level: 2">
              5.2 Inför styrmedel som minskar bilberoendet och ökar kollektivtrafikens
              resandeandel
            </item>
            <item xml:id="i-ELrAHTqchLwoSCyft2fyEY" style="indent-level: 2">
              5.3 Begränsa kostnadsökningarna inom kollektivtrafiken
            </item>
            <item xml:id="i-7orHhsd3MQSDH79azWnA68" style="indent-level: 2">
              5.4 Skattebefria elbussar
            </item>
            <item xml:id="i-H9CS2EYs6XJ4yBnjBFwsC3" style="indent-level: 2">
              5.5 Minska förmånsbeskattning på kollektivtrafikkort
            </item>
            <item xml:id="i-9HnibN1GCvQ3ah6Y2YKPAV" style="indent-level: 2">
              5.6 Inför nationellt biljettsystem för kollektivtrafik 2021
            </item>
            <item xml:id="i-VzUs4iJKHWEWk4zZU8hjKs" style="indent-level: 2">
              5.7 Ta bort subventionerna för förmånsbilar
            </item>
            <item xml:id="i-B6vGa6trauc5jhmCkixapB" style="indent-level: 2">
              5.8 Stärk efterlevnaden av förmånsparkering
            </item>
            <item xml:id="i-Un33NJocYXmv3Sf5fEMTM1" style="indent-level: 2">
              5.9 En färdtjänst för alla som behöver
            </item>
          </list>
        </div>
        <div xml:id="i-45k38jycmixgQap6DMBiR7" type="motProposal" subtype="förslag">
          <head xml:id="i-8M7Ve2mm6niniY4DMatoXQ">
            2 Förslag till riksdagsbeslut
          </head>
          <list xml:id="i-DyuP6oRDKSkhHRG2L5QwVH" style="ol">
            <item xml:id="i-VGanqF4awycH8rYEkim4s8">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på handlingsplan
              för hur mål om fördubblad marknadsandel för kollektivtrafiken
              ska realiseras och tillkännager detta för regeringen.
            </item>
            <item xml:id="i-J55DnJ4p9PcefeLi5NWQEc">
              Riksdagen ställer sig bakom det som anförs i motionen om att
              regeringen bör tillse att en översyn genomförs över möjliga åtgärder
              som sänker taxorna i kollektivtrafiken och stärker kollektivtrafikens
              konkurrenskraft gällande resekostnaden för motsvarande resor med
              personbil och tillkännager detta för regeringen.
            </item>
            <item xml:id="i-LzPkoXVJZxiyPSYqGjQgTT">
              Riksdagen ställer sig bakom det som anförs i motionen om att
              regeringen bör ge lämplig myndighet i uppdrag att analysera behov
              av nationella åtgärder för att stärka kostnadseffektiviteten i
              resandeökningen inom den lokala och regionala kollektivtrafiken
              för att nå fördubblingsmål och tillkännager detta för regeringen.
            </item>
            <item xml:id="i-68xigprbsDhco1evmyqrfh">
              Riksdagen ställer sig bakom det som anförs i motionen om att
              regeringen i utvärderingen och revideringen av EU:s energiskattedirektiv
              bör verka för att elektrifierade bussar och därmed all utsläppsfri
              kollektivtrafik gynnas oavsett transportslag och tillkännager
              detta för regeringen.
            </item>
            <item xml:id="i-FW29qCZZ7iqqJnsxf32DQy">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på avskaffad
              förmånsbeskattning för kollektivtrafikkort och tillkännager detta
              för regeringen.
            </item>
            <item xml:id="i-6DpeSPqtsVtkYgWm5GiZQp">
              Riksdagen ställer sig bakom det som anförs i motionen om att
              ett nationellt biljettsystem för all kollektivtrafik bör införas
              2021 och tillkännager detta för regeringen.
            </item>
            <item xml:id="i-4zMRo1BNK8cxZvzzyzcEeP">
              Riksdagen ställer sig bakom det som anförs i motionen om att
              regeringen bör uppdra åt berörda myndigheter att tillse att efterlevnaden
              av förmånsbeskattning av arbetsplatsparkering stärks och tillkännager
              detta för regeringen.
            </item>
            <item xml:id="i-WAd93mZxTYh9kLPPDmePLB">
              Riksdagen ställer sig bakom det som anförs i motionen om att
              regeringen bör ta initiativ till bättre lagstiftning avseende
              särskilda persontransporter och en ny färdtjänstlag som tydligare
              tar avstamp i de handikappolitiska målen och återinför rättighetsperspektivet
              i bedömningen av vem som ska ha rätt till tillstånd och hur färdtjänsten
              ska vara ordnad för bättre hållbarhet, samordning och kvalitet
              och tillkännager detta för regeringen.
            </item>
          </list>
        </div>
        <div xml:id="i-GNSmbbgDm4UStmUk2YcZfb" type="motContent">
          <head xml:id="i-vW2aSNSyM4cW7S3ZZT1ey" type="h1">
            3 Ökad andel kollektivtrafik krävs för en fossilfri transportsektor
          </head>
          <p xml:id="i-CyLKV46XVcXbWiqD6wDWyp">
            Inrikes transporter står för en tredjedel av Sveriges totala
            utsläpp. Vägtrafiken står i sin tur för mer än 90 procent av transportsektorns
            utsläpp. Sverige har etappmål om att senast till 2030 minska utsläppen
            av växthusgaser från inrikes transporter exklusive luftfart med
            minst 70 procent jämfört med 2010. Med nuvarande förutsättningar
            och beslut kommer transportsektorn inte att nå 2030-målet.
          </p>
          <p xml:id="i-SDpUtvhycpvVVhChW6B9UJ">
            Trafikverket bedömer att bilismen måste minska med 20–30 procent
            för att vi ska nå våra nationella klimatmål. Våra samhällen behöver
            bli mer transporteffektiva och en ökad andel av persontransporterna
            behöver ske med gång, cykel och kollektivtrafik. Kollektivtrafiken
            har goda förutsättningar att skapa tillgänglighet för stora grupper
            i samhället – i synnerhet för dem med låga inkomster – för att
            ta sig till arbetsplatser, utbildning, fritidsaktiviteter och
            service. Kollektivtrafikens nytta för samhället beräknas uppgå
            till över 14 miljarder kronor netto varje år. Enligt Svensk Kollektivtrafik
            släpper en person som tar bilen till jobbet ut 45 000 gånger mer
            koldioxid än den som tar tunnelbana, spårvagn eller tåg (eldrivet).
            Mer än 90 procent av bussresorna i kollektivtrafiken sker med
            förnybara drivmedel eller el.
          </p>
          <head xml:id="i-UuBdEmArYuaWwHpRQDnE6S" type="h1">
            4 Ett sammanhållet kollektivtrafiksystem med resenären i fokus
          </head>
          <p xml:id="i-CdLTEdA9jaM6MFYx6FzLv3">
            Vänsterpartiets utgångspunkt är att kollektivtrafikresenären
            måste få tillgång till ett sammanhållet och tillgängligt system
            med god överblickbarhet där det är lätt och smidigt att byta mellan
            linjer och trafikslag och få information från en och samma källa.
            Järnväg och regional kollektivtrafik är klimatsmarta gemensamma
            nyttigheter som kräver stabilitet och pålitlighet för att vara
            effektiva och resenärstillvända. Vi motsätter oss den marknadsanpassning
            som länge varit rådande inom transportpolitiken och som lett till
            en bristande helhet.
          </p>
          <p xml:id="i-3vfPtx1Atvpdk3iMt1u915">
            Vänsterpartiet anser därför att det är den enskilda resenären
            som ska vara i fokus när ett transportbehov ska lösas inom persontrafiken.
            Till exempel är tillgängligheten till stationer, bytespunkter
            och hållplatser av stor betydelse för att öka intresset för att
            resa kollektivt. Tillgång till cykelparkeringar och möjlighet
            att ta med cykel när man reser kollektivt är viktiga åtgärder
            för att stärka det hållbara resandet.
          </p>
          <p xml:id="i-KojSJuumZwy26bdUtvcWSf">
            Vänsterpartiet anser att det är nödvändigt att fördubbla andelen
            resande med kollektivtrafik. En förbättrad kollektivtrafik stärker
            jämlikheten och jämställdheten inom transportsektorn. Eftersom
            kvinnor för närvarande i större utsträckning använder sig av kollektiva
            färdmedel leder satsningar inom denna sektor till att kvinnor
            i sin vardag får en bättre transportsituation. Mäns högre inkomster
            är en av förklaringarna till att de oftare färdas i bil. Med en
            stärkt kollektivtrafik kan både kvinnor och män använda sig av
            ett hållbart transportsystem i högre grad. På så sätt får män
            och kvinnor samma möjligheter och förutsättningar.
          </p>
          <head xml:id="i-NEioEmpTZuu5KdBCiPxR7U" type="h1">
            5 Staten måste bidra till en tillgänglig, säker och attraktiv
            kollektivtrafik
          </head>
          <p xml:id="i-By83SCcLovseehuuGacR9g">
            Vänsterpartiet har i decennier genom budgetförslag föreslagit
            en kraftig höjning av det statliga stödet för den regionala kollektivtrafiken
            för att öka kapaciteten och stärka tillgängligheten för ekonomiskt
            svaga grupper samt för glesbygder och landsbygder. Behoven av
            dessa satsningar har för varje år blivit alltmer angelägna då
            kostnaderna inom den regionala kollektivtrafiken varit stegrande.
            Priset för att resa kollektivt har ökat 3–4 gånger så mycket som
            den allmänna prisökningen (KPI) de senaste 15–20 åren. Vänsterpartiet
            anser att detta är mycket bekymmersamt då prisbilden för resenärer
            är ett viktigt styrmedel för att minska klimatpåverkan från våra
            transporter. Skenande priser drabbar också dem med låga inkomster
            som inte har råd att äga en bil och som helt förlitar sig på kollektivtrafiken
            som transportmedel. Har man heller inte råd att använda kollektivtrafik
            försvåras tillgängligheten till vårt samhälle och från grundläggande
            samhällsfunktioner.
          </p>
          <p xml:id="i-SzbsjsRoCSJP1WVLpHE5a2">
            Effekterna av coronapandemin riskerar att förstärka den redan
            ansträngda ekono­miska situationen då halverat resande minskat
            biljettintäkterna. I ett läge där vi skynd­samt måste möta klimatkrisen
            genom hållbart resande och öka andelen kollektivtrafik­resande
            är det än mer nödvändigt att staten tar ansvar för ett robust
            och hållbart transportsystem. Ett stort antal människor, utan
            tillgång till bil, är helt beroende av den regionala kollektivtrafiken
            för att ta sig till och från arbete och studier. För att minska
            trängseln behövs ökad turtäthet på många linjer. För att kollektivtrafiken
            efter corona­pandemin ska vara rustad för att förbättra och öka
            andelen kollektivtrafikresenärer i enlighet med klimatambitioner
            krävs enligt Vänsterpartiet kraftigt ekonomiskt statligt stöd.
            Våra budgetsatsningar på dessa områden presenteras i motionen
            för Utgiftsområde 22 Kommunikationer (2020/21:3195).
          </p>
          <p xml:id="i-Rtcnt5zb3M1aw7LzDL5eCT">
            Vi bedömer att ytterligare statligt stöd även kan komma att behövas
            under 2021 beroende på utvecklingen av coronapandemin och de effekter
            det har på kollektivtrafiken.
          </p>
          <p xml:id="i-GFVnAhGTDTZWjJgWmdbe4N">
            I motionen föreslår Vänsterpartiet åtgärder för en förbättrad
            regional kollektivtrafik med ökad andel kollektivtrafikresenärer
            samt stärkt tillgänglighet genom färdtjänst. I vår motion Transporteffektivt
            samhälle (2020/21:1313) finns ytterligare förslag för att minska
            biltrafiken och öka andelen kollektivtrafikresenärer. Våra budgetanslag
            på dessa områden redovisas i motionen för Utgiftsområde 22 Kommunikationer
            (2020/21:3195).
          </p>
          <head xml:id="i-Uf29xWoA2tiWx2HYQUvGqh" type="h2">
            5.1 Nationell handlingsplan för att nå fördubblad marknadsandel
            för kollektivtrafiken
          </head>
          <p xml:id="i-NUGDengxjwNWM3q7CQRhrR">
            En mängd utredningar och rapporter har presenterat möjliga åtgärder
            för att minska klimatpåverkan från våra transporter och öka andelen
            persontransporter med kollektiv­trafik. Dit hör t.ex. betänkandet
            Fossilfrihet på väg (SOU 2013:84), regerings-uppdraget Strategisk
            plan för omställning av transportsektorn till fossilfrihet (2017)
            och Trafik­verkets inriktningsunderlag inför antagandet av den
            nationella planen 2018–2029. Partnersamverkan för en förbättrad
            kollektivtrafik tog 2016 genom uppdrag fram en rapport som redogör
            för möjligheterna till fördubblad marknadsandel för kollektivtrafik
            till 2030. Rapporten konstaterar att det kommer att krävas betydande
            insatser för att nå en marknadsandel på 36 procent, som är branschens
            målsättning för det motoriserade resandet. Detta skulle innebära
            en fördubbling om man utgår från 2006 års basnivå, vilket branschen
            gör, och då marknadsandelen var 18 procent. Kollektivtrafikens
            marknadsandel var 31 procent 2019, men under coronapandemin har
            dessvärre kollektiv­trafikresandet rasat. Därför behövs det kraftfulla
            åtgärder för att stödja de regionala kollektivtrafikmyndigheterna
            för att så snart pandemin är över återställa förtroendet för kollektivtrafiken
            och få upp resandevolymerna igen. Enligt riksdagsbeslut ska staten
            bidra till att skapa förutsättningar för att fördubblingsmålet
            ska nås. För att strukturerat arbeta med de åtgärder som presenterats
            i dessa underlag gällande att öka kollektiv­trafikens marknadsandel
            bör en handlingsplan tas fram med lämpliga statliga åtgärder för
            att möjliggöra branschens målsättning till 2030.
          </p>
          <p xml:id="i-XM3i2tVXuB66JQy3vAsGoj">
            Regeringen bör återkomma till riksdagen med förslag på handlingsplan
            för hur mål om fördubblad marknadsandel för kollektivtrafiken
            ska realiseras. Detta bör riksdagen ställa sig bakom och ge regeringen
            till känna.
          </p>
          <head xml:id="i-Hr7M5Bm79YQ9KogeZLX7Jz" type="h2">
            5.2 Inför styrmedel som minskar bilberoendet och ökar kollektivtrafikens
            resandeandel
          </head>
          <p xml:id="i-8dMgqn4UMNYgLmWChfP88V">
            Vänsterpartiet anser att det ska vara enkelt och ekonomiskt lönsamt
            att välja de klimat­smarta alternativen. En stadsplanering med
            ett tillgängligt och sammanhållet kollektiv­trafiksystem i kombination
            med lägre pris har visat sig vara ett framgångsrikt sätt att minska
            bilismen och uppnå hållbara städer. Det har visat sig att effektiva
            helhetssats­ningar som innehåller stadsplanering för minskat utrymme
            för bilar samt en ökad täckningsgrad för kollektivtrafik med sänkt
            taxa ger ett större antal resenärer till kollektivtrafiken. Genom
            att resandet med kollektivtrafik i hög grad ökar med en sådan
            kombinerad satsning har det också lett till ökade intäkter i kollektivtrafiken.
            En sådan satsning kräver mer resurser inledningsvis men har, om
            den planeras rätt, sedan möjlighet att bli självbärande. Freiburg
            i Tyskland är ett exempel där denna modell använts och varit framgångsrik.
          </p>
          <p xml:id="i-AJEPtfJzoMwVCT1XAJK4UB">
            För att få fler människor att välja t.ex. bussen framför bilen
            måste kollektivtrafik­resorna bli det ekonomiskt lönsamma alternativet
            i högre utsträckning. Därför krävs politiska insatser som innebär
            att det miljövänliga alternativet också är det billigaste. De
            senaste årens prisutveckling inom kollektivtrafiken är i det avseendet
            oroväckande. Priset på att resa kollektivt har ökat nästan 3–4
            gånger så mycket som den allmänna prisökningen de senaste decennierna.
            Vänsterpartiet anser att detta är mycket bekym­mersamt då prisbilden
            för resenärer är ett viktigt styrmedel för att minska klimatpå­verkan
            från våra transporter. De samlade transporterna i samhället behöver
            effektivi­seras och minska i omfattning genom resurssnål samhällsplanering.
            Satsningar på kollektivtrafik underlättar för den som i dag reser
            med bil att resa på ett mer hållbart sätt. Men satsningar på kollektivtrafik
            ökar också möjligheten för den som saknar tillgång till bil att
            resa och röra sig i samhället. Vänsterpartiets långsiktiga mål
            är en utbyggd, avgiftsfri kollektivtrafik. Med satsningar på lägre
            priser inom kollektivtrafiken når vi ett rättvisare och mer jämlikt
            transportsystem.
          </p>
          <p xml:id="i-J9vVCds4KqYZ1Y4rNyMEL7">
            Regeringen bör tillse att en översyn genomförs över möjliga åtgärder
            som sänker taxorna i kollektivtrafiken och stärker kollektivtrafikens
            konkurrenskraft gällande resekostnaden för motsvarande resor med
            personbil. Detta bör riksdagen ställa sig bakom och ge regeringen
            till känna.
          </p>
          <head xml:id="i-QVyZraeGRKv9Qcb4Mym7yd" type="h2">
            5.3 Begränsa kostnadsökningarna inom kollektivtrafiken
          </head>
          <p xml:id="i-MP5cjYf4zTu7aSkeE5uUtT">
            Kostnaderna för den lokala och regionala kollektivtrafiken har
            i reala termer ökat snabbare än både antalet resor och utbud.
          </p>
          <p xml:id="i-Q4aTBcodSspr4JnDgYEHzD">
            Det innebär att det successivt blivit allt dyrare att tillhandahålla
            den trafik som bedrivs. Då staten enligt riksdagsbeslut ska bidra
            till att skapa förutsättningar för att fördubb­lingsmålet ska
            nås är detta också en statlig angelägenhet. Då det finns risker
            att för­dubblingsinriktningen leder till ökade kostnader finns
            starka skäl för både branschen och de politiska instanserna att
            vidta åtgärder för att samtidigt begränsa kostnaderna och öka
            resandet.
          </p>
          <p xml:id="i-SR7E61YeBFgy8xcY7Tb2Uj">
            Dessa åtgärder måste enligt Vänsterpartiet ske parallellt med
            att rätt till kollektiv­avtal och anställningstrygghet blir en
            självklarhet inom branschen genom dialog mellan arbetsmarknadens
            parter. Åtgärder för en mer kostnadseffektiv kollektivtrafik kan
            aldrig motiveras genom pressade marginaler och sämre arbetsmiljö
            för de anställda eller försämrad tillgänglighet.
          </p>
          <p xml:id="i-F7APrH8m3v6vvL8JyGARWp">
            Vänsterpartiet anser att införande av mer kostnadseffektiva åtgärder,
            oaktat starka samhälleliga skäl för subventionering av kollektivtrafiken,
            till betydande del är ett ansvar inte minst för branschen och
            för kommuner och regioner. Dock åligger det även staten ett ansvar
            för en utveckling som stärker kostnadseffektiviteten inom den
            lokala och regionala kollektivtrafiken för att nå fördubblingsmål.
            Detta kan t.ex. beröra förändringar i trafikplanering samt lagstiftning
            som berör kollektivtrafiken.
          </p>
          <p xml:id="i-Hh7HnsdvdCQ1YRQVMRS1A5">
            Regeringen bör ge lämplig myndighet i uppdrag att analysera behov
            av nationella åtgärder för att stärka kostnadseffektiviteten i
            resandeökningen inom den lokala och regionala kollektivtrafiken
            för att nå fördubblingsmål. Detta bör riksdagen ställa sig bakom
            och ge regeringen till känna.
          </p>
          <head xml:id="i-6R7fDr3m1U46SFBoBivy2r" type="h2">
            5.4 Skattebefria elbussar
          </head>
          <p xml:id="i-5xvrfekXdWmkfsBVENoHfv">
            I dag undantas i Sverige eldrivna kollektivfordon såsom tåg,
            tunnelbana och spårvagn från energiskatt. Elektrifierade bussar
            omfattas däremot inte av denna skattebefrielse. Möjligheterna
            för regeringen att låta elbussar omfattas av samma befrielse från
            energi­skatt som elfordon på räls finns redan i energiskattedirektivet
            (2003/96/EG). EU-kommissionen har bekräftat detta och godkänner
            att medlemsstater inför skattebefrielse för elbussar. Regeringen
            bör med hänsyn till elbussars bidrag till bättre klimat, mindre
            luftföroreningar och minskat buller skyndsamt utnyttja den här
            möjligheten.
          </p>
          <p xml:id="i-4Y6Nvi6w5VKmjzeniaKxB8">
            Regeringen hävdar att elbussar redan stöds genom den s k elbusspremien.
            Det är en välkommen satsning, men Vänsterpartiet vill påminna
            om att den dels är tidsbegränsad (till 2023), dels är ett stöd
            endast för inköp av bussar, inte för driften.
          </p>
          <p xml:id="i-NqhDh6ddHSgU1vZXfey6Nv">
            På samma sätt som annan eldriven kollektivtrafik på räls är undantagen
            energibe­skattning anser vi att även elbussarna ska vara det.
            I Vänsterpartiets budgetförslag för 2021 införs en sådan ordning.
          </p>
          <p xml:id="i-22Gajc2Z3ZrkUsTE1vysfp">
            Vidare har EU inlett en översyn och revidering av energiskattedirektivet
            som förväntas vara klar under andra kvartalet 2021. Artikel 15.1
            e i direktivet stipulerar att medlemsstaterna får tillämpa skattebefrielse
            för energiprodukter och elektricitet som används för person- och
            godstrafik på järnväg, med tunnelbana, med spårvagn eller trådbuss.
            Regeringen bör i den pågående processen agera för att formuleringarna
            ändras.
          </p>
          <p xml:id="i-3VQ5xKP2dwq77WbryMUmrW">
            Regeringen bör i utvärderingen och revideringen av EU:s energiskattedirektiv
            verka för att elektrifierade bussar och därmed all utsläppsfri
            kollektivtrafik gynnas oavsett transportslag. Detta bör riksdagen
            ställa sig bakom och ge regeringen till känna.
          </p>
          <head xml:id="i-Vyom5wuc7keaxMPH3FAoqp" type="h2">
            5.5 Minska förmånsbeskattning på kollektivtrafikkort
          </head>
          <p xml:id="i-iiTGTdkwfTRm2E7xndsZZ">
            I dag är bilen norm för beskattning och planering av resor och
            transporter. Om de ekonomiska styrmedlen förändras så att de blir
            färdmedelsneutrala, kan bättre möjligheter skapas för personer
            att välja kollektivtrafiken som färdsätt. Det skulle då kunna
            minska biltrafikens negativa påverkan på miljö och klimat. Vänsterpartiet
            har länge velat stärka incitamentet för kollektivtrafikkort som
            löneförmån. Sänkt kostnad för att resa kollektivt skulle stärka
            jämlikheten och jämställdheten. Kollektivtrafiken skapar tillgänglighet
            till resor för stora grupper med låga inkomster. Eftersom kvinnor
            för närvarande i större utsträckning använder sig av kollektiva
            färdmedel kan en sådan reform i högre utsträckning gynna kvinnor,
            som generellt har lägre inkomster än män.
          </p>
          <p xml:id="i-TbfpLwEzBnKJYuyN6RZ48e">
            Konsultföretaget WSP har 2020 på uppdrag av Svensk Kollektivtrafik
            analyserat avskaffad förmånsbeskattning av kollektivtrafikkort
            i rapporten ”Förmånsbeskattning av förmånsbil, arbetsplatsparkering
            och kollektivtrafikkort”. Åtgärden har analyserats eftersom det
            inom ramen för förmånsbilsystemet finns en styrning mot miljövänliga
            bilar, i form av ett nedsatt förmånsvärde om den anställde väljer
            en mer miljövänlig bil. Motsvarande styrning saknas för den som
            väljer andra miljövänliga sätt att resa till arbetet, såsom kollektivtrafik.
            Det är alltså möjligt för en arbetsgivare att stimulera miljövänliga
            resor med bil men inte med kollektivtrafik.
          </p>
          <p xml:id="i-Mzg45HGq4yyPbic57YWqvb">
            Enligt rapporten skulle effekten av avskaffad beskattning av
            kollektivtrafikkort medföra att kostnaden för kollektivtrafikkort
            för arbetstagare skulle sjunka med cirka 50–65 procent. Resultaten
            visar att åtgärden skulle medföra att resandet med kollektiv­trafik
            skulle öka med drygt 934 000 personkilometer per år, eller 5,5
            procent.
          </p>
          <p xml:id="i-J9jZEtTdEAG6Mpd5vC7vLp">
            Bilresandet skulle samtidigt minska och detta skulle i sin tur
            innebära en minskning av utsläppen. Vidare skulle det minskade
            trafikarbetet med bil leda till en årlig minsk­ning av trafikolyckor.
            Kostnaden för åtgärden (det totala skattebortfallet) bedöms, enligt
            WSP:s rapport, bli cirka 920 miljoner kronor per år. Vänsterpartiet
            anser att det därför är angeläget att vidta åtgärder som sänker
            kostnaden för kollektivtrafikkort för arbets­tagare som har denna
            förmånsbeskattning. Regeringen bör återkomma till riksdagen med
            förslag på minskad förmånsbeskattning för kollektivtrafikkort.
            Detta bör riksdagen ställa sig bakom och ge regeringen till känna.
          </p>
          <head xml:id="i-43wF8igoM7iBiNJd36WtGS" type="h2">
            5.6 Inför nationellt biljettsystem för kollektivtrafik 2021
          </head>
          <p xml:id="i-YEXzzsM94Lju5pvFBh2uT">
            Vänsterpartiet har under lång tid drivit krav på att ett nationellt
            biljettsystem ska införas för all kollektivtrafik i Sverige. Regeringen
            har tillsatt en utredning som presenterat ett förslag vilket för
            tillfället är på remissrunda som avslutas inom kort. Av regeringens
            klimathandlingsplan framgår att regeringen anser att ett nationellt
            biljettsystem bör införas senast 2022. Vänsterpartiet anser att
            det brådskar att genomföra denna åtgärd för att underlätta för
            resenärerna och öka andelen kollektivtrafikresenärer.
          </p>
          <p xml:id="i-UH1KwMsu64wePZ8tv5t9KD">
            Ett nationellt biljettsystem för all kollektivtrafik bör införas
            2021. Detta bör riksdagen ställa sig bakom och ge regeringen till
            känna.
          </p>
          <head xml:id="i-G5LQ8RqM38JtbyR7qQbjN2" type="h2">
            5.7 Ta bort subventionerna för förmånsbilar
          </head>
          <p xml:id="i-MVvDZmfXGGjVwPsz3Wn4wr">
            Vänsterpartiet anser att de miljö- och klimatskadliga subventionerna
            ska fasas ut. I dag finns ca 250 000 förmånsbeskattade bilar i
            Sverige. En förmånsbil är en bil som ett företag äger eller leasar
            men som man låter en anställd använda för privat bruk, som en
            förmån som följer med anställningen. Skattepliktig bilförmån beräknas
            utifrån scha­bloner som i teorin ska motsvara alla kostnader som
            förmånstagaren skulle ha haft vid eget ägande av bilen. När förmånsvärdet
            infördes i sin nuvarande form 1997 motsvarade förmånsvärdet ungefär
            den faktiska kostnaden. I dag ligger förmånsvärdet p.g.a. för­ändrade
            omvärldsfaktorer i genomsnitt cirka 20 procent lägre än den faktiska
            bilkost­naden. Enligt Ekonomistyrningsverket uppgick subventionen
            till 1,7 miljarder kronor netto 2017. Vänsterpartiet anser att
            regelverket ska ändras så att förmånsvärdet kontinu­erligt motsvarar
            det verkliga värdet av förmånen och att den klimatskadliga subven­tioneringen
            bör tas bort. Nuvarande subvention vid förmånsbeskattning av bilar
            gynnar också i högre utsträckning dem med högre inkomster än dem
            med lägre. Enligt Naturskyddsföreningens rapport Avskaffa klimatskadliga
            subventioner (2018) fanns 0,3 procent med bilförmån i det lägsta
            inkomstskiktet 2015, och i det översta inkomstskiktet var 44 procent
            förmånstagare. Hela 82 procent av alla bilförmåner går till män.
          </p>
          <p xml:id="i-4iSgoAZtHE3z3mhLHTE5A5">
            Flest bilförmåner finns i Stockholm och andra storstäder. Åtgärden
            skulle därmed ha ett tydligt klimaträttviseperspektiv och skulle
            gynna ökande reseandel med kollektiv­trafik. Internationella energimyndigheten
            (IEA) har nyligen konstaterat att åtgärder som ska lindra pandemins
            ekonomiska effekter är ett unikt tillfälle att främja hållbara
            klimatlösningar och att avskaffa fossila subventioner. Vänsterpartiet
            föreslår i sitt budgetförslag för 2021 att subventionen för förmånsbilar
            avskaffas.
          </p>
          <head xml:id="i-JDmcGkLZHjwB4TF5HZpRhT" type="h2">
            5.8 Stärk efterlevnaden av förmånsparkering
          </head>
          <p xml:id="i-AtSXWr2EYx852WSrosJ4yM">
            Ett stort hinder för att kollektivtrafiken ska kunna öka sin
            andel av resandet är att bilen fortfarande i stor utsträckning
            är normen och att befintliga styrmedel gynnar fortsatt bilpendling.
            Grundregeln är att arbetsplatsparkering ska förmånsbeskattas enligt
            sitt marknadsvärde. Problemet är en mycket låg regelefterlevnad.
            Enligt tidigare skattningar förmånsbeskattas färre än en femtedel
            av dem som borde beskattas för arbetsplats­parkering. Dessutom
            är förmånsbilar idag undantagna från förmånsbeskattning av arbetsplatsparkering.
            Detta leder till att det i praktiken sker en betydande subvention
            för många av dem som har arbetsplatsparkering, vilket i sin tur
            ökar incitamenten att arbetspendla med bil. En fullständig beskattning
            skulle medföra stärkt konkurrenskraft för kollektivtrafiken, minskade
            utsläpp av växthusgaser, förbättrad trafiksäkerhet samt stärkta
            inkomster för staten.
          </p>
          <p xml:id="i-RmVZivE56ceNgNRjcVwQFF">
            Regeringen bör uppdra åt berörda myndigheter att tillse att efterlevnaden
            av förmånsbeskattning av arbetsplatsparkering stärks. Detta bör
            riksdagen ställa sig bakom och ge regeringen till känna.
          </p>
          <head xml:id="i-Wo4L7d5ZLpPUkNg8Mf3sR7" type="h2">
            5.9 En färdtjänst för alla som behöver
          </head>
          <p xml:id="i-Tvxx2KSFpUZganRtnK6gXz">
            Vänsterpartiet anser att det finns ett stort och brådskande behov
            av att stärka samord­ningen och kvaliteten för både resenärer
            och utförare när det gäller särskilda person­transporter, dvs.
            färdtjänst, riksfärdtjänst, skolskjuts och sjukresor. Dagens regelverk
            har betydande brister, och för den enskilde resenären är dagens
            system med många aktörer och splittrat ansvar svårt att överblicka.
            Därutöver leder den bristande samord­ningen till att samhällseffektiva
            transporter och miljövinster inte uppnås.
          </p>
          <p xml:id="i-VFY1ecuXgKQ3e6rkAupVPW">
            Färdtjänst är till för personer som har väsentliga svårigheter
            att förflytta sig på egen hand eller att resa med allmänna kommunikationer.
            Tillstånd för färdtjänst prövas av kommunen där man bor, eller
            den regionala kollektivtrafikmyndigheten om kommunen har överlåtit
            hanteringen.
          </p>
          <p xml:id="i-Gj9RwWoNxC3umVqhJ8K1eX">
            En individuell behovsprövning ligger till grund för ett beslut
            om färdtjänsttillstånd. Sedan 1998 gäller lag (1997:736) om färdtjänst.
            I och med den nya lagen blev regel­verket kring vem som är berättigad
            till färdtjänst betydligt mycket striktare. Uttalanden i förarbeten
            har också inneburit att rätten till färdtjänst gått från en insats
            för personer med en funktionsnedsättning i syfte att ge skäliga
            levnadsvillkor till en trafikpolitisk lösning. Endast en del av
            de personer med funktionsnedsättning som faktiskt behöver färdtjänst
            får rätt till färdtjänst som en konsekvens av lagstiftningen.
            Bedömningen görs endast efter individens förmågor, främst förmåga
            att förflytta sig även vid gynnsamma förhållanden. Synskadades
            Riksförbund rapporterar att detta bl.a. har inneburit att även
            blinda personer nu nekas färdtjänst.
          </p>
          <p xml:id="i-W2AQmdpySY95B6712t5Cnx">
            Därför har också antalet färdtjänsttillstånd minskat med 25 procent
            sedan den nya lagen 1998, enligt Trafikanalys. I personer räknat
            handlar det om 100 000 personer färre som i dag beviljas färdtjänst.
            Detta har skett trots att befolkningen, inte minst den äldre delen,
            har ökat sedan dess. Detta torde tala för att fler, inte färre,
            bör beviljas färdtjänst. Det är uppenbart att vi i dag har hamnat
            på en miniminivå för vem som beviljas färd­tjänst. Det är dock
            inte bara vem det är som beviljas färdtjänst som blivit problematiskt.
            De som trots allt erhåller tillståndet får inte sällan se den
            förmånen beskuren av lokala restriktioner avseende förutsättningar
            att resa vissa tider, krav på förbokning, begrän­sade möjligheter
            att ta med sig ledsagare, förbud mot att göra stopp på vägen samt
            begränsningar i antalet arbetsresor individen får göra. Detta
            utan att det behöver göras en analys över om detta är förenligt
            med regeringens handikappolitiska mål och trots att det innebär
            omfattande risk för att syftet med färdtjänsten helt förfelas.
            Det anstår inte ett välfärdssamhälle som Sverige.
          </p>
          <p xml:id="i-24R3b7DUcaJTWdBypqgUzK">
            I juni 2018 presenterades betänkandet Särskilda persontransporter
            – moderniserad lagstiftning för ökad samordning (SOU 2018:58).
            Utredningen hade till uppgift att analysera reglerna för särskilda
            persontransporter i syfte att föreslå förbättringar för effektiv
            samordning med ökad hållbarhet gällande kostnader och kvalitet.
            Vänsterpartiet hade stora förhoppningar på utredningen, men kan
            konstatera att utredningens förslag inte kommer att leda till
            de förbättringar vi hoppats på.
          </p>
          <p xml:id="i-UiwK74HvmHWTpLEMx2EDH2">
            Regeringen bör ta initiativ till bättre lagstiftning avseende
            särskilda person­transporter och en ny färdtjänstlag som tydligare
            tar avstamp i de handikappolitiska målen och återinför rättighetsperspektivet
            i bedömningen av vem som ska ha rätt till tillstånd och hur färdtjänsten
            ska vara ordnad för bättre hållbarhet, samordning och kvalitet.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-FQxJ1Z7w7vLRFEC46iuwtB" type="motSignatures">
          <list xml:id="i-XhDN3jXFB9Fna2dEeiRPeL">
            <item xml:id="i-8BkoNe3uVcThNaBmi5JF64">
              Jens Holm (V)
            </item>
            <item xml:id="i-NaqbKNpNmMwj4bb2HDfKRd">
              Hanna Gunnarsson (V)
            </item>
            <item xml:id="i-EGkVL6LxytqnYRS4VU4dQW">
              Lotta Johnsson Fornarve (V)
            </item>
            <item xml:id="i-CrmmUMwDeUgaoHL137nfy">
              Yasmine Posio (V)
            </item>
            <item xml:id="i-o4f9K3UBBFJgQEJQ9gMY5">
              Elin Segerlind (V)
            </item>
            <item xml:id="i-DFaSbc4ozjV5PRtxay6ebF">
              Håkan Svenneling (V)
            </item>
            <item xml:id="i-UERNyCMu8iaqMKpixQTLzH">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
