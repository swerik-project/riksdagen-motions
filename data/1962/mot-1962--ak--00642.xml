<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__642/mot_1962__ak__642-001.pdf"/>
      <div type="motHeader" xml:id="i-TD1iN2PpWXweBpbY45U9op">
        <div type="motTitle" xml:id="i-8ax45WU1As2HpEucE6cBFK"/>
        <div type="motSubmissionInfo" xml:id="i-6BXkYQVXyxtJf9dzuf6VNG"/>
      </div>
      <div type="motBody" xml:id="i-XSB2ZHfJTN3T89Dwpz4iYc">
        <div xml:id="i-5FUwVxTZnqmSkNgHiWCp37">
          <p xml:id="i-518WLBF6NAdZ6ZoT86SvHS">
            4 Motioner i Andra kammaren, nr 642 år 1962
          </p>
          <p xml:id="i-KfdgQSiJy6WiHKkM3US7rW">
            Nr 642
          </p>
          <p xml:id="i-WT5AHmmGGwggzjnLyUZQVk">
            Av herrar Christenson i Malmö och Braconier, i anledning av Kungl.
            Maj:ts proposition nr 10, med förslag till brottsbalk.
          </p>
          <p xml:id="i-LrWZFJkEGas7KA2wyVN9Fu">
            (Lika lydande med motion nr 538 i Första kammaren)
          </p>
          <p xml:id="i-4PHpkd6PHQyh49jMD2syo7">
            I 2 kap. förslaget till brottsbalk har upptagits föreskrifter
            om svensk strafflags tillämplighet i rummet. Huvudregeln är därvid
            den s. k. territorial- principen, d. v. s. de som befinner sig
            å svenskt territorium och sålunda under svensk territorialmakthöghet
            är underkastad svensk lag och svensk jurisdiktion. Enligt personalitetsprincipen
            gör Sverige tillika anspråk på att utöva domsrätt över personer
            under svensk personalmakthöghet, d. v. s. över svenska medborgare
            och utlänningar med hemvist i Sverige för gär- ningar begångna
            utanför Sverige. Dessa principer torde vara allmänt accep- terade
            i folkrätten. Mera tveksamt ställer det sig då man från svensk
            sida gör anspråk på att döma över även utom riket av icke-svenskar
            begångna gärningar. Här bort- ses från de regler i förslaget som
            gäller medborgare i annat nordiskt land. Enligt principerna för
            det vittgående straffrättsliga samarbetet inom Nor- den behandlas
            medborgare i annat nordiskt land ej som utlänning utan snarare
            som svensk. Man är på väg utanför sedvanliga folkrättsliga prin-
            ciper, då det i 2:2 brottsbalken föreslås stadgat, att utlänning,
            som ej har hemvist i Sverige men som finns i riket, skall kunna
            straffas för gärning, som han begått utom riket, förutsatt att
            gärningen ej var fri från ansvar på gärningsorten och att å brottet
            kan följa fängelse i sex månader enligt svensk lag. Enda anknytningspunkten
            är här utlänningens vistelse i Sve- rige. Det är i och för sig
            föga tilltalande, att Sverige gör anspråk på att be- straffa utlännings
            brott i utlandet endast av det skälet att personen i fråga tillfälligtvis
            befinner sig i Sverige. Såsom skäl för denna utvidgning av svensk
            strafflags tillämplighet, som genomfördes 1957 i samband med ut-
            lämningslagstiftningens revision, anfördes att möjlighet bör finnas
            att straf- fa utlänningar, som beviljats asyl här och därför ej
            kan utlämnas för brott begångna i hemlandet, vilka i och för sig
            är av beskaffenhet att ej böra läm- nas obestraffade. Uppenbart
            är att bestämmelsen, om den blott skall brukas i nu beskrivna
            situation, kommer att tillämpas endast i sällsynta undan- tagsfall.
            I och med att brottsbalken antages kommer emellertid förevarande
            regel att bliva i huvudsak överflödig, i det att utlänning med
            hemvist i Sverige blir likställd med svensk medborgare vad gäller
            svensk domstols straffrätts-
          </p>
          <pb facs="riksdagen-motions-pdf/data/1962/mot_1962__ak__642/mot_1962__ak__642-002.pdf"/>
          <p xml:id="i-Noug4kQN2KoyXb1YJ1hY1L">
            Motioner i Andra kammaren, nr 642 år 1962 :d
          </p>
          <p xml:id="i-LWqX1r1XbKBbSLwAAckDyR">
            liga béhörighet. Den som tillerkänts asyl i Sverige måste i allmänhet
            anses ha' därmed tagit hemvist i riket. Han faller då under huvudregeln
            i 2:2 första stycket. Regeln synes mot nu angivna bakgrund kunna
            utgå. Att så sker är också i och för sig önskvärt. Sverige bör
            icke göra anspråk på en alltför vittgående och från folkrättslig
            synpunkt icke helt anmärkningsfri domsrätt. Bestäm- melsen kan
            också i dessa lägen medföra internationella komplikationer, om
            främmande makter reser krav på att vi skall bestraffa utlänningar,
            som tillfälligtvis vistas här, för gärningar förövade utanför
            Sverige. Om riksdagen skulle anse regeln böra kvarstå, bör i allt
            fall möjlighe- terna för dess begagnande på allt sätt beskäras.
            Enligt 2:5 brottsbalken är åtal i fall som nu avses beroende av
            förordnande av Konungen eller den Konungen bemyndigat. Det förutsättes
            i motiven, att reglerna om sådant förordnande skall ges i administrativ
            ordning. Riktigare synes dock vara att det i lagen närmare angives
            under vilka förutsättningar förordnanden får meddelas av Kungl.
            Maj:t. Mot bakgrund av vad ovan anförts bör i 2:5 andra stycket
            brottsbalken uttryckligen föreskrivas att för det fall, varom
            stadgas i 2:2 andra stycket sista ledet brottsbalken, förordnande
            får med- delas, endast om synnerliga skäl föreligger. I vad mån
            detta kan anses följa redan av stadgandet i 2:7 brottsbalken om
            att svensk lags tillämplighet och svensk jurisdiktion inskränkes
            utöver vad i lagen stadgas av allmänna folkrättsliga regler får
            betecknas som ovisst. Det torde vara omstritt i vad mån ett land
            äger domsrätt över andra länders medborgare för gärningar förövade
            utanför landet och utan närmare samband med detta. Från praktisk
            synpunkt förtjänar ett näraliggande område särskild upp- märksamhet.
            Här åsyftas domsrätten över gärningar förövade å det fria havet
            eller i luftrummet över detta. För dessa territorier gäller i
            princip ingen strafflagstiftning. Gärningar, som begås å sådant
            territorium ombord å utländskt fartyg eller luftfartyg av utlänningar,
            kan dock i vissa fall vara av beskaffenhet att böra kunna bestraffas
            i Sverige. Bestämmelserna i 2:2 och 3 brottsbalksförslaget tycks
            dock ej taga tydligt sikte på hithörande fall. Lagförslaget har
            endast upptagit ett fall, de s. k. folkrättsbrotten. Därmed åsyftas
            enligt motiven överträdelser av 1948 års Genéevekonventioner rö-
            rande behandlingen i krig av sårade och sjuka, skeppsbrutna, krigsfångar
            m. fl. Dessa folkrättsbrott är straffbara enligt andra bestämmelser
            i brotts- balken, t. ex. reglerna om misshandel. Däremot saknas
            förutsättningar att som folkrättsbrott bestraffa utsläppande av
            olja å internationellt vatten i strid med oljeskadekonventionens
            regler, även om utsläppet sker från far- tyg under sådant lands
            flagga, som är bundet av denna konvention. Icke heller underlåtenhet
            att iakttaga internationella radioreglementets regler om radioutsändningar
            och om begagnande av olika våglängder torde kunna be- traktas
            som folkrättsbrott. Svenska anspråk på att även utanför svenskt
          </p>
          <pb facs="riksdagen-motions-pdf/data/1962/mot_1962__ak__642/mot_1962__ak__642-003.pdf"/>
          <p xml:id="i-C2135fteHnzQbDDsDMZuqg">
            6 Motioner i Andra kammaren, nr 642 år 1962
          </p>
          <p xml:id="i-SaBHY8etLw7WXHtWe9Azog">
            sjöterritorium få reglera utskänkning av drycker eller köp av
            tobak å ut- ländska fartyg synes icke möjliga att hävda på straffrättslig
            väg. Detsamma gäller begagnande av enligt ingångna konventioner
            otillåtna fiskredskap på internationellt vatten. Enligt vår mening
            synes lagtexten icke på ett tillräckligt klargörande sätt ta ställning
            till de problem, som här berörts. Dessa frågor kan väntas efter
            hand få ökad betydelse. Den snabbt växande samfärdseln och de
            vidgade tekniska möjligheterna torde i allt större utsträckning
            komma att med- föra att frågan om de nationella staternas domsrätt
            med avseende å vad som sker å internationellt vatten och i internationellt
            luftrum, för vilka en- hetliga straffbestämmelser icke finns att
            tillämpa, blir allt betydelsefullare. Vi får under åberopande
            av vad nu sagts hemställa,
          </p>
          <p xml:id="i-TWAhMSo3nKdzJX2MpzGx83">
            att riksdagen ville besluta att i de föreslagna reglerna i 2
            kap. brottsbalken företaga de ändringar som föranleds av vad ovan
            anförts.
          </p>
          <p xml:id="i-7La8ncxVkjC3ds9RALn4Pj">
            Stockholm den 13 februari 1962
          </p>
          <p xml:id="i-HPrSYbAVJ4VxcW2NGZKoVk">
            Carl Christenson Jean Braconier i Malmö
          </p>
        </div>
      </div>
    </body>
  </text>
</TEI>
