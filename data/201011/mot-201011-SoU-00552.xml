<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00552">
  <teiHeader>
    <fileDesc>
      <titleStmt>
        <title>Nationellt finansierad sjukvård och fler fristående sjukhus</title>
        <author corresp="i-GuqTA1ryPxMT4VhaTEcYK3 i-Ev6Dx3pWj2WT32VGQpabaz">av Anne Marie Brodén och Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationellt finansierad sjukvård och fler fristående sjukhus</title>
          <idno type="rdwebb">GY02So552</idno>
          <rs type="number">So552</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So552/text</ref>
          <ref type="dokument_url_html">http://data.riksdagen.se/dokument/GY02So552</ref>
          <ref type="dokumentstatus_url_xml">http://data.riksdagen.se/dokumentstatus/GY02So552</ref>
          <ref type="doc">http://data.riksdagen.se/fil/5F1C6DF4-B5BC-475C-9779-8373004E3BB8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CL392AYGN6cUP9h3VYKLD" type="signed"/>
        <correspContext corresp="i-CL392AYGN6cUP9h3VYKLD">
          <note type="signatory" corresp="i-GuqTA1ryPxMT4VhaTEcYK3"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-62fiBd1mqDy2gLfWemQL2J" type="numbering">
          <date when="2010-10-29"/>
        </correspAction>
        <correspAction xml:id="i-8a6418WKT76fMQhoNsBqpq" type="submission">
          <date when="2010-10-27"/>
        </correspAction>
        <correspAction xml:id="i-WXGJUkguPYqyqMxM6VZwX" type="transfer">
          <date when="2010-10-26"/>
        </correspAction>
        <correspAction xml:id="i-XGdv3SQuK3ma9sERmgiGeL" type="assigned"/>
        <correspContext corresp="i-XGdv3SQuK3ma9sERmgiGeL">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-REjP4cXgtdbLMzm4ymZyc6">
            Förslag till riksdagsbeslut
          </head>
          <list style="ol">
            <item xml:id="i-3218BUBXNPL6fttZkQoUHa">
              Riksdagen tillkännager för regeringen som sin mening vad som
              anförs i motionen om en nationellt finansierad sjukvård.
            </item>
            <item xml:id="i-P4mZ4yBEbhHaUKGHBw7GTX">
              Riksdagen tillkännager för regeringen som sin mening vad som
              anförs i motionen om fler fristående sjukhus.
            </item>
          </list>
        </div>
        <div type="motContent">
          <head xml:id="i-Kvkwnni5tWUTDmeUdfTJ5B" type="h1">
            Nationell sjukvårdsskatt
          </head>
          <p xml:id="i-3CrJHrsnfrTrMfTK6hicAC">
            Dagens uppdelade finansieringsansvar mellan landsting och stat
            har visat sig vara ett bristfälligt instrument för att utforma
            en bra vård utifrån den enskilde patientens behov. Finansieringssystemet
            har skapat dåliga förutsättningar för en likvärdig vård i hela
            landet. Därtill har det gett svensk sjukvård en onödig, kostsam
            och byråkratisk överbyggnad. Detta i form av den mellannivå mellan
            finansiering, vårdgivare och den enskilde patienten som landstingen
            utgör. Landstingen upplevs av många som ett hinder för att skapa
            en bättre svensk sjukvård.
          </p>
          <p xml:id="i-XCLidE7zNXUBjexsGnB94H">
            För att lägga grunden för en bättre sjukvård ter sig en övergång
            till en renodlad statlig finansiering nödvändig. Utförande och
            drift kan däremot skötas av många olika aktörer. För medborgarna
            finns inget skäl att bygga politiska nivåer för en välfärdsverksamhet
            som, likt sjukvården, allt mindre har bäring på regional organisation,
            utan snarare på ett gränslöst och direkt möte mellan patient och
            vårdgivare. Följaktligen bör övervägas om landstingens beskattningsrätt
            på sikt ska avskaffas. I stället föreslår vi, liksom Vårdförbundet,
            Läkarförbundet och flera andra organisationer, att finansieringen
            av sjukvården blir statlig.
          </p>
          <p xml:id="i-RLepdJtTfhgFxKHNb45ZdA">
            Statlig finansiering är en grundförutsättning för att garantera
            jämlik vård i hela landet. Som patient är man då inte längre utlämnad
            till den regionala landstingspolitikens prioriteringar. Med statlig
            finansiering följer en rad fördelar. Riskspridningen blir bättre
            och gränsen mellan högspecialiserad vård och länssjukvård kan
            hanteras smidigare utan att onödiga barriärer sätts upp.
          </p>
          <p xml:id="i-M6zidtwK6fQhyBrEBegdNi">
            En centralisering öppnar i detta fall även för en betydande decentralisering.
            Med en statligt finansierad hälso- och sjukvård kan patienterna
            ges större valfrihet och vårdpersonalen större möjlighet att själva
            utforma sitt dagliga arbete. En statligt finansierad hälso- och
            sjukvård skapar därtill förutsättningar för att i större utsträckning
            samordna ersättningen för läkemedel och eventuellt delar av ansvaret
            för sjukpenningen. Därigenom kan de offentliga resurserna i samhället
            utnyttjas bättre.
          </p>
          <p xml:id="i-AuenNCvecPzCMvwJ8EbbuF">
            Förändringen av sjukvårdens finansieringssystem är en komplicerad
            process som måste bygga på en långsiktighet i det politiska arbetet.
            Eventuella övergångsproblem behöver noggrant belysas. Vägen till
            statlig finansiering behöver ses över, planeras och genomföras
            så att medborgarnas tillgång till en fullgod vård inte påverkas
            negativt under förändringen.
          </p>
          <head xml:id="i-KC8dwonZ9q2CNRWNjPDX5x" type="h1">
            Fristående sjukhus
          </head>
          <p xml:id="i-UKMFBE9keuMv9GU9ZYcsca">
            I EU-land efter EU-land välkomnas de fristående sjukhusen. Borgerlig
            eller socialdemokratisk regering spelar ingen roll. Hjärtpunkten
            för varje solidariskt samhälle är att sjukvården finansieras gemensamt.
            Om den sedan utförs på ett sjukhus som är landstingets eller privata
            sjukhus borde inte spela någon roll. Så fungerar det också, utom
            i Sverige. Här har vi under många år levt med en misstro mot nytänkande.
            Med en övergång från dagens uppdelade finansieringsansvar mellan
            landsting och stat till ett nationellt finansieringssystem, är
            det därför vår mening att detta påtagligt borde underlätta en
            nationellt optimal översyn med bättre planering och fördelning
            av driftsansvar för olika sjukhus runt om i vårt land. Detta då
            också bättre i beaktande av hälso- och sjukvårdslagens portalparagrafer
            om en lika och rättvis sjukvård för alla svenska medborgare. I
            Göteborg och i Stockholm driver till exempel ett svenskt vårdbolag
            ett sjukhus i vardera staden. I Storbritannien har man byggt nya
            sjukhus åt Labourregeringen. I Frankrike tillåts man verka och
            kan därmed bidra till att landets sjukvård klassas som den bästa
            i världen av OECD och WHO. I Spanien har de med regeringens goda
            minne fått överta ett universitetssjukhus med all dess forskning
            och utbildning. Den medicinska och företagsmässiga skaparkraft
            som vuxit fram i Sverige tycks vara efterfrågad av många.
          </p>
          <p xml:id="i-D9Bdjb7NvoFYkFfmDXdxLf">
            Alliansregeringen bör nu ta krafttag för att underlätta för att
            fler fristående sjukhus växer fram i Sverige. Detta engagemang
            borde kunna underlättas vid en övergång från flera beskattningsnivåer
            inom sjukvården till införandet av en enda gemensam nationell
            finansiering. Detta är viktigt, inte minst för att vi då kan få
            mer, lika och rättvis vård i hela vårt land för varje investerad
            skattekrona. Det visar sig också att vårdpersonalen trivs bättre
            på de fria sjukhusen än landstingets egna. Samma sak gäller patienterna.
            De är de verkliga vinnarna mätt i upplevt mottagande och förkortad
            väntetid.
          </p>
          <p xml:id="i-EdkDGyyk1p6A3WqYbw82rU">
            Därför föreslår vi en långsiktig översyn av sjukvårdens framtid.
          </p>
        </div>
        <div type="motSignatures">
          <list>
            <item xml:id="i-5jLvjNZRvzF4wUCN4JCUJW" who="i-GuqTA1ryPxMT4VhaTEcYK3">
              Anne Marie Brodén (M)
            </item>
            <item xml:id="i-TZhaC8ykuYYLNxK365k7r" who="i-Ev6Dx3pWj2WT32VGQpabaz">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
