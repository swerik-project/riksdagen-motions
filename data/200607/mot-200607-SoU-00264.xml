<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00264">
  <teiHeader>
    <fileDesc>
      <titleStmt>
        <title>Krisen inom psykiatrin</title>
        <author corresp="i-KdNZEf7wb1MAJv58QEHYrr i-Vuf2iovr2aWWgDThaeqMPN">av Göran Lindblad och Ewa Björling (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Krisen inom psykiatrin</title>
          <idno type="rdwebb">GU02So264</idno>
          <rs type="number">So264</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So264/text</ref>
          <ref type="dokument_url_html">http://data.riksdagen.se/dokument/GU02So264</ref>
          <ref type="dokumentstatus_url_xml">http://data.riksdagen.se/dokumentstatus/GU02So264</ref>
          <ref type="doc">http://data.riksdagen.se/fil/C24BB37E-8EFC-42C3-AFC1-E6C2AD7BD435</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KdNZEf7wb1MAJv58QEHYrr</idno>
            <name>Göran Lindblad</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Vuf2iovr2aWWgDThaeqMPN</idno>
            <name>Ewa Björling</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Xre25tdWipfKe5MEmmekQ4" type="signed"/>
        <correspContext corresp="i-Xre25tdWipfKe5MEmmekQ4">
          <note type="signatory" corresp="i-KdNZEf7wb1MAJv58QEHYrr"/>
          <note type="signatory" corresp="i-Vuf2iovr2aWWgDThaeqMPN"/>
        </correspContext>
        <correspAction type="referral" xml:id="i-MKS8jFeSKrgRBBiHoKubTf">
          <date when="2006-11-07"/>
        </correspAction>
        <correspAction type="dismissal" xml:id="i-3KiYDcWRLfx9QqgAf4b9aK">
          <date when="2006-11-07"/>
        </correspAction>
        <correspAction type="numbering" xml:id="i-Ce5heUS74kh6BtyJ6hhK3j">
          <date when="2006-10-31"/>
        </correspAction>
        <correspAction type="submission" xml:id="i-SQvvwYKq1hK4ayasL8L9tJ">
          <date when="2006-10-31"/>
        </correspAction>
        <correspAction type="transfer" xml:id="i-NbfFVfLCMcKdqUtg5xMcTt">
          <date when="2006-10-27"/>
        </correspAction>
        <correspAction type="assigned" xml:id="i-XXwHm9P5aXSTCxXsFj1Y49"/>
        <correspContext corresp="i-XXwHm9P5aXSTCxXsFj1Y49">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-DKzJV2dG3fSPoWiw3bRNFr">
            Förslag till riksdagsbeslut
          </head>
          <list style="ol">
            <item xml:id="i-8EvuXUGqfTLs6vkEtSfT4Y">
              Riksdagen tillkännager för regeringen som sin mening vad i motionen
              anförs om att Psykansvarskommitténs betänkande ej kan läggas till
              grund för en framtida reform. 1
            </item>
            <item xml:id="i-8PKCtmQZQjMsPapvF56Q5w">
              Riksdagen tillkännager för regeringen som sin mening vad i motionen
              anförs om att psykiskt sjuka måtte få tillgång till långvarig,
              ibland mycket långvarig, riskförebyggande behandling.
            </item>
            <item xml:id="i-5DGaFmeynSfxB3WVrXi9Jm">
              Riksdagen tillkännager för regeringen som sin mening vad i motionen
              anförs om att ge den psykiatriska klinik där patienten initialt
              vårdas efter domen möjlighet att utfärda föreskrifter om såväl
              medicinering som livsföring i övrigt som villkor för att låta
              patienten vistas i frihet och om patienten underlåter att följa
              dessa villkor måste han snabbt kunna återintas.
            </item>
            <item xml:id="i-NdLsz5152BG3G2xbdPFiGB">
              Riksdagen tillkännager för regeringen som sin mening vad i motionen
              anförs om att rättssäkerheten garanteras genom att klinikens beslut
              ska kunna underställas domstol.
            </item>
            <item xml:id="i-8hFX2V3LtETM54s9pVPwdA">
              Riksdagen tillkännager för regeringen som sin mening vad i motionen
              anförs om att öka antalet psykiatriska slutenvårdsplatser.
            </item>
            <item xml:id="i-NhpKZdUnjqV3uW44dAxGGg">
              Riksdagen tillkännager för regeringen som sin mening vad i motionen
              anförs om att även icke våldsbenägna psykiskt sjuka, i högre grad
              än för närvarande, ska kunna tvångsvårdas.
            </item>
            <item xml:id="i-HFD3LTF4cMxpTX1tebS6xg">
              Riksdagen tillkännager för regeringen som sin mening vad i motionen
              anförs om att ompröva det delade huvudmannaskapet för omhändertagande
              av psykiskt sjuka.
            </item>
            <item xml:id="i-LqsdzRXbEw1Qrtb6Pc12c9">
              Riksdagen tillkännager för regeringen som sin mening vad i motionen
              anförs om att försöksutskrivning och tvångsåtgärder i öppen vård
              införs.
            </item>
            <item xml:id="i-4TdcjjwZxq4zKYPFLSgrqa">
              Riksdagen tillkännager för regeringen som sin mening vad i motionen
              anförs om att psykiskt sjuka personer måtte dömas till rättspsykiatrisk
              vård i stället för fängelse. 1
            </item>
          </list>
          <p xml:id="i-B2Es1vWXsFxJTeaBXEd84C">
            1 Yrkandena 1 och 9 hänvisade till JuU.
          </p>
        </div>
        <div type="motContent">
          <head type="h1" xml:id="i-7U3UDEH8hnoAx8ketVtPzF">
            Krisen inom psykiatrin
          </head>
          <head type="h1" xml:id="i-4PN61pQVv9u4GFpFugTSjo">
            Motivering
          </head>
          <p xml:id="i-JbhkNSNrzfTckvsv452xp7">
            2003 motionerade vi om åtgärder för att häva krisen inom psykiatrin;
            sedan dess har inte mycket hänt som förbättrat situationen. Fortsatt
            lider många svårt sjuka i ensamhet och isolering mitt emellan
            två huvudmän.
          </p>
          <p xml:id="i-TyQfVQbDqHAzjmqyPnAnUn">
            Fortsatt går många potentiella våldsverkare lösa utan att erhålla
            nödvändig behandling.
          </p>
          <p xml:id="i-QMqY1URtznCfiZag9ufncv">
            Vi återkommer därför med ett antal skarpa förslag för att omedelbart
            nå förbättringar för svårt sjuka medmänniskor.
          </p>
          <head type="h1" xml:id="i-GDTUzdGDqxduJPpm83QgZc">
            Psykiskt sjuka våldsverkare
          </head>
          <head type="h2" xml:id="i-6BtPmdsF3LAD2YvBRye6qs">
            Återfall och straff
          </head>
          <p xml:id="i-RqKaCV5hP7m1DcaxFqoopX">
            Att samhället inte förmår att skydda sig från allvarliga våldsbrott
            utförda av psykiskt sjuka personer är numera uppenbart för alla.
          </p>
          <p xml:id="i-HRe4z6z8EPV9QxRjxB6HmK">
            Helt nya grepp krävs i den del av kriminalpolitiken som rör återfallsvåldsverkare.
          </p>
          <p xml:id="i-HDJC9MmMud2e3nBHuP342">
            En bärande tanke har länge varit att brottsligheten är ett uttryck
            för samhällsförhållanden mer än för individuella egenskaper hos
            brottslingen. I stort sett vem som helst har ansetts kunna bli
            kriminell; dåliga uppväxtförhållanden är den faktor som mer än
            någon annan fått förklara brottsligheten. Något vetenskapligt
            stöd för denna tanke finns knappast.
          </p>
          <p xml:id="i-WQSbSq5GBUDGMg29YjFJ8">
            Som en konsekvens av att sociala faktorer ansetts vara av avgörande
            betydelse för brottslighetens uppkomst har de åtgärder som vidtagits
            för att komma till rätta med den huvudsakligen varit av psykologisk
            och socialpedagogisk natur. Inom kriminalvården ställs för närvarande
            stora förhoppningar till olika typer av hemmasnickrade psykoterapier
            och motivationsprogram. Det gemensamma för dessa är dock att deras
            effektivitet aldrig prövats i vetenskapliga studier.
          </p>
          <p xml:id="i-FfZoPM2AutzZdu1HbHRQge">
            Det är en vacker tanke att den som avtjänat ett straff för ett
            visst brott därmed också skall anses ha sonat brottet. Med detta
            synsätt frånhänder sig dock samhället möjligheten att, med effektiva
            behandlingsåtgärder, skydda sig mot personer som visat sig förmögna
            att begå allvarliga våldsbrott.
          </p>
          <head type="h2" xml:id="i-L288iQ64oi6fgY8XcKCUYb">
            Återfall och tvångsvård
          </head>
          <p xml:id="i-7zNPzqUYSKqjkMJpPEwpyR">
            Inom psykiaterkåren är det en spridd uppfattning att det på något
            sätt skulle vara oetiskt att medverka i åtgärder som har till
            syfte att hindra en patient från att begå brott. Man menar att
            brottspreventionen skall skötas av andra och att läkares medverkan
            i denna skulle utgöra ett brott mot principen att läkare endast
            skall främja sina patienters bästa intressen.
          </p>
          <p xml:id="i-KRz915JvDBDfESnNXJSWvd">
            I detta resonemang bortser man dock från att våldsbrott, i en
            överväldigande majoritet av alla fall, är ett uttryck för psykisk
            sjukdom och/eller missbruk. Med denna insikt borde det i stället
            vara en viktig uppgift för läkare att medverka i sådana åtgärder
            som hindrar våldsbenägna patienter från att begå våldsbrott, även
            om dessa ibland måste vidtas med tvång.
          </p>
          <p xml:id="i-AZQz34jeaM9YBi6qF2JFjn">
            Det förhållandet att en överväldigande majoritet av befolkningen
            ­­ hur dåliga deras villkor i samhället än må vara aldrig ens
            kommer i närheten av att begå något våldsbrott och det förhållandet
            att återfallsfrekvensen hos dem som en gång begått ett allvarligt
            våldsbrott är mycket hög talar starkt för att orsakerna till grov
            brottslighet bör sökas hos den enskilde snarare än i olika samhällsförhållanden.
            De faktorer som det här är fråga om är i allt väsentligt sådana
            som ligger inom psykiatrins ansvarsområde, nämligen psykisk sjukdom,
            missbruk och den form av personlighetsabnormitet som brukar kallas
            psykopati.
          </p>
          <p xml:id="i-Twmqhc4pV2WbPZwrvdVW8R">
            För närvarande sker, efter en så kallad rättspsykiatrisk undersökning,
            en sortering av dem som döms för allvarliga våldsbrott till antingen
            fängelse eller rättspsykiatrisk vård. Till följd av att ribban
            för att bli sjukförklarad lagts mycket högt hamnar de allra flesta
            i fängelse. Detta är olyckligt av flera skäl. Det viktigaste är
            att fängelsestraffet är tidsbegränsat. Efter frigivning kan en
            aldrig så sjuk våldsverkare inte längre åläggas någon som helst
            kontroll vare sig vad gäller medicinering eller livsföring i övrigt.
            Inte förrän han åter begått ett brott kan han omhändertas.
          </p>
          <p xml:id="i-Fs6nUZsM9eE2bgk4pnYWdp">
            Ett annat skäl mot att skicka psykiskt sjuka personer till fängelse
            är att det där inte finns sådana resurser som behövs för deras
            vård och behandling. Enligt de regler som nu gäller skall de som
            är intagna i fängelse ges sjukvård på allmänna sjukhus efter samma
            regler som befolkningen i övrigt.
          </p>
          <p xml:id="i-9zgHGHShWEKhuRumhnN842">
            Om denna regel skulle följas borde omedelbart många hundra personer
            som i dag är intagna i fängelse överföras till psykiatrisk klinik.
            Kriminalvårdens klienter är dock ofta så störande och farliga
            att det är i det närmaste omöjligt att bereda dem plats på sjukhus.
            Platsbristen inom psykiatrin är dessutom svår och de kriminella
            kommer här i sista rummet. Genom den nuvarande ordningen ges därför
            psykiskt sjuka våldsverkare inte erforderlig vård ens under den
            tid de sitter i anstalt.
          </p>
          <head type="h2" xml:id="i-U7aYjjoWBF6FBCeKDWjCs2">
            Riskförebyggande långvarig behandling
          </head>
          <p xml:id="i-UyJ4LJWGatijBffR9zpfF7">
            Det förhållandet att psykisk ohälsa ligger bakom nästan alla
            allvarliga våldsbrott borde rimligen få konsekvenser för samhällets
            omhändertagandet av de personer som gjort sig skyldiga till sådana
            brott. Det viktigaste är att man måste inse att risken för att
            en person, som en gång gjort sig skyldig till ett våldsbrott,
            skall återfalla i sådan brottslighet kvarstår under mycket lång
            tid (även om den avtar dramatiskt i högre åldrar). Ur brottsförebyggande
            synvinkel är därför de relativt kortvariga fängelsestraff som
            utdöms i Sverige inte särskilt effektiva på annat sätt än att
            den dömde förhoppningsvis kan förhindras att begå nya brott så
            länge han är inlåst.
          </p>
          <p xml:id="i-UaRYhChE6uiAbBZYiLVCz6">
            Det är i stället mycket långvariga åtgärder efter frigivningen
            som behövs för att långsiktigt begränsa återfallen. De åtgärder
            som här bör komma i fråga är huvudsakligen av medicinsk natur.
            Våldsverkare med psykossjukdom bör kunna åläggas att under decennier
            medicinera med läkemedel med antipsykotisk effekt. Så länge som
            sådan behandling upprätthålls kan de allra flesta av dessa patienter
            hållas väsentligen symptomfria.
          </p>
          <p xml:id="i-3U1yGoa1DJaACDdeHjXgn3">
            På samma sätt kan läkemedel som reducerar den sexuella driften
            förhindra återfall i sexualbrott och sådana läkemedel som gör
            det omöjligt att dricka sprit förhindra många av de misshandelsbrott
            som förövas av berusade personer. Likaså kan olika sociala åtgärder
            vara av betydelse för att förhindra återfall. Det kan gälla krav
            på att personen skall sköta ett visst arbete, bo på en viss plats
            och underkasta sig olika former av kontroller till säkerställande
            av att han inte missbrukar, inte faller ur ett socialt nätverk
            etcetera.
          </p>
          <p xml:id="i-KPNFPrdbY8eZm1XQTcby4R">
            Vårdtiderna skulle också kunna anpassas så att de styrdes mer
            efter vårdbehovet än efter brottets så kallade straffvärde. Om
            man visste att ändamålsenliga behandlingsåtgärder kunde upprätthållas
            även efter en försöksutskrivning skulle många patienter i riskzonen
            inte behöva vara frihetsberövade under långa tider för säkerhets
            skull.
          </p>
          <p xml:id="i-JeFzDYAGupF8WinXvxJ837">
            Lagen måste då kompletteras med bestämmelser som gör det möjligt
            för den psykiatriska klinik där patienten initialt vårdas efter
            domen att utfärda föreskrifter om såväl medicinering som livsföring
            i övrigt som villkor för att låta patienten vistas i frihet. Om
            patienten underlåter att följa dessa villkor måste han snabbt
            kunna återintas. För att garantera rättssäkerheten bör klinikens
            beslut kunna underställas domstol på samma sätt som nu sker vad
            gäller permission och utskrivning av vissa av dem som dömts till
            rättspsykiatrisk vård.
          </p>
          <p xml:id="i-CqpBYubPSiuLW8YNV4excY">
            Tyvärr är utvecklingen på väg åt rakt motsatt håll. Den statliga
            så kallade Psykansvarskommittén (SOU 2002:3) har nyligen föreslagit
            att ribban för att dömas till rättspsykiatrisk vård skall höjas
            mycket kraftigt. I framtiden föreslår kommittén att endast cirka
            50 personer om året (definierade med den svårdefinierade termen
            otillräkneliga) skall dömas till rättspsykiatrisk vård. Alla andra
            psykiskt sjuka våldsverkare skall dömas till fängelse varifrån
            de, enligt förslaget, skall överföras till psykiatrisk vård när
            så erfordras. När strafftiden löpt ut skall de, oavsett psykiskt
            tillstånd, friges, varvid de med stor sannolikhet liksom hittills
            kommer att lämnas åt sitt öde.
          </p>
          <head type="h1" xml:id="i-NhFtXc92cwZ7KVk3WAeZ6o">
            Psykiskt sjuka offer
          </head>
          <head type="h2" xml:id="i-LmRnKqoew6p8zzTAGnaH1i">
            Samhällets misslyckande
          </head>
          <p xml:id="i-Ke5ZCMy2ZnkYbyZnAcGYZD">
            Samhället har också misslyckats med att ge svårt psykiskt sjuka
            ett värdigt liv utanför institutionerna. Hemlöshet, ensamhet och
            svårt lidande har drabbat många psykiskt sjuka.
          </p>
          <p xml:id="i-6HfVLZWimZsvRCCHmEjd6g">
            Det numera delade ansvaret mellan kommuner och landsting innebär
            ofta att ingen tar ansvar. Socialtjänsten saknar ofta relevanta
            kunskaper, vilket innebär att psykiskt sjuka i onödan utsätts
            för sociala behandlingsprogram som de inte kan ta till sig. Personer
            med akuta psykoser som schizofreni kan inte talas till rätta.
            Detta leder ofta till en total misär där den sjuke ofta hemfaller
            till missbruk, inte kan ta vård om sig själv, blir utan bostad
            och arbete och förlorar kontakten med sina anhöriga.
          </p>
          <p xml:id="i-GmGohSGEUtDTNS4UYpBaAq">
            Inte heller tar någon initiativ till inläggning på sjukhus. Landstingen
            som i sitt planekonomiska nit helst vill ha så få patienter som
            möjligt undviker om möjligt att bereda psykiskt sjuka sluten vård.
            Kommunernas socialtjänst, vilka saknar kompetens för att ställa
            diagnos, kallar inte på läkare. Följden kan bli att psykosen biter
            sig fast, patienterna kan få bestående, ibland demensliknande
            hjärnskador. Detta innebär att vårdbehovet successivt ökar. Inte
            sällan kan dessa mycket svårt sjuka patienter komma att skada
            sig själva eller andra. Då har de åtminstone kvalificerat sig
            för samhällets otillräckliga tvångsåtgärder.
          </p>
          <head type="h2" xml:id="i-RmfLqkSAybt8eeMjjYBATB">
            En omedelbar förändring
          </head>
          <p xml:id="i-4AovRyKmsS7ekeCyvVYAS9">
            Det delade huvudmannaskapet gjorde en svår vårdsituation än värre.
            Den nuvarande uppdelningen beror på den felaktiga uppfattningen
            att dessa patienter blir medicinskt färdigbehandlade. Deras huvudsakliga
            behandlingsbehov är av medicinsk natur. Utöver den medicinska
            vården erfordras sociala behandlingsinsatser parallellt. Därför
            är en uppdelning av ansvaret omöjlig.
          </p>
          <p xml:id="i-4shezbPbhGiCQ6Ar4MF8ru">
            Antalet platser i sluten psykiatrisk vård måste ökas så att samtliga
            patienter med behov av sluten vård bereds plats. Även för fredliga
            men svårt sjuka patienter måste behandling under tvång kunna beredas.
            Tidigare gav lagen möjlighet till långa perioder av försöksutskrivning.
            Genom någon form av försöksutskrivning eller tvångsåtgärder i
            öppen vård, med möjlighet till återintagning, skulle patienterna
            kunna förmås att fullfölja sin medicinering. Detta skulle minska
            lidandet, öka chansen till tillfrisknande och minska risken för
            bestående hjärnskador. Samtidigt minskar samhällets totala kostnader
            även om vårdinsatserna som sådana kanske blir något dyrare.
          </p>
        </div>
        <div type="motSignatures">
          <list>
            <item xml:id="i-GCcniiHCiMeg2nE9XH9ssB">
              Göran Lindblad (m)
            </item>
            <item xml:id="i-Gjj69afDJD6aZBwksSvnK7">
              Ewa Björling (m)
            </item>
          </list>
        </div>
      </div>
    </body>
  </text>
</TEI>
