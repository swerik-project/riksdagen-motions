<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00129">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__129/mot_1960__ak__129-001.pdf"/>
      <fw xml:id="i-5sAvFXy8yRU3c1VbuNAb3z">
        Nr 129—138 = Motioner i Andra kammaren, nr 129 år 1960 1
      </fw>
      <div xml:id="i-3tmV4nkQiyGSDdquP9DrVf" type="motHeader">
        <div xml:id="i-5juBbL78ymQMJSmMyiAbwi" type="motTitle"/>
        <div xml:id="i-VenmVR9KLNUcAoEvZY7Cgo" type="motSubmissionInfo"/>
      </div>
      <div xml:id="i-XMiVZC7scB7edYewL8JTED" type="motBody">
        <div xml:id="i-D7vz5WKqd3R77cvBmQnY6H">
          <p xml:id="i-5MofkGaqRKGnsBHaiM7wmZ">
            Nr 129
          </p>
          <p xml:id="i-6jFnPnnoR5P6qmLDFfythN">
            Av herr Kellgren m. fl., om anslag till Sveriges schackförbund
            för verksamhet bland ungdom.
          </p>
          <p xml:id="i-2CzovWeMkZKtSj42HB4rDh">
            Sveriges schackförbund omfattar cirka 10 000 aktiva, tävlingsspelande
            med- lemmar fördelade på 450 föreningar i 27 distriktsförbund.
            Det fritids- och hobbybetonade schackintresse som förbundet delvis
            stödjer och leder inom organisationer som De vanföras riksförbund,
            Handelsflottans välfärdsråd samt korporationsschacket m. fl. har
            stor omfattning. Trots att förbundets hårt ansträngda budget icke
            medger ett större anslag än kr. 10 000: — per år till ungdomsverksamheten
            har ungdomsarbetet under speciellt senare delen av 1950-talet
            kraftigt utvecklats och ledningen för ung- domsarbetet påtagit
            sig allt större uppgifter. De centrala arrangemangen om- fattar
            SM-tävlingarna för juniorer, skolungdomens riksmästerskap, lagmat-
            cher mellan distrikten, stadsmatcher mellan Stockholm och Göteborg
            med flera liknande arrangemang. En del av dessa tävlingar är mycket
            tids- och kostnadskrävande. Sålunda förutsätter deltagande i skolungdomens
            riksmäs- terskap och Sveriges juniormästerskap resor samt att
            man vistas på tävlings- orten 3—38 dagar. Sådana utgifter betalar
            ungdomarna själva. Ett samarbete har inletts med socialstyrelsen
            och schackgrupper har med framgång etablerats på några ungdomsvårdsskolor.
            Fångvårdsinrättningar av typ Hall och Roxtuna har med ledarhjälp
            från Schackförbundet inrättat schackgrupper som funktionerat väl.
            Dessa initiativ har dock av olika skäl, främst ekonomiska, icke
            kunnat fullföljas som önskvärt vore. I dessa an- strängningar
            har det över skolöverstyrelsen utgående anslaget till anord- nande
            av ungdomsledarkurser samt bidraget till anställande av en ungdoms-
            riksinstruktör haft stor betydelse. Det statliga stödet till fritidsgruppverk-
            samheten. har också verkat kraftigt stimulerande på rekryteringen
            och den enligt förbundets åsikt mycket viktiga öppna verksamheten.
            Ungdomsledar- kurser har hållits på ett flertal platser i landet,
            arbets- och instruktionsmate- riel speciellt för ungdom har framställts
            och kontakterna med skolor och kommunala myndigheter har avsevärt
            kunnat förbättras. Från och med års- skiftet 1959—1960 tillsättes
            inom förbundets 27 distriktsorganisationer var- dera en ungdomskonsulent
            som har till uppgift att oavlönat och på fritid samordna och effektivisera
            åtgärderna att nå ungdomen och leda verksam- heten på ett riktigt
            och för de unga nyttigt sätt. Fritidsgruppverksamheten omfattar,
            såvitt den trots bristfälliga rapporter går att uppskatta, omkring
            2000 grupper med schack på programmet, de flesta administrerade
            av andra ideella ungdomsorganisationer eller tillkomna
          </p>
          <p xml:id="i-Ms3Yi6Z88yxyansoU4Le7m">
            Bihang till riksdagens protokoll 1960. 4 saml. Nr 129—138
          </p>
          <pb facs="riksdagen-motions-pdf/data/1960/mot_1960__ak__129/mot_1960__ak__129-002.pdf"/>
          <fw xml:id="i-NGAfEB5B5skZgvnBCLNL5r">
            2 Motioner i Andra kammaren, nr 129 år 1960
          </fw>
          <p xml:id="i-M77QTVL8UHjhVd9dcoGoYy">
            på helt privat initiativ. En försiktig uppskattning av deltagarantalet
            i dessa fritidsgrupper, medlemmarna i skolklubbar och korporationsschack
            samt omfånget av den öppna verksamheten visar, att antalet aktiva
            unga schack- spelare i Sverige utgör flera tiotusental. Samarbetet
            med de andra ungdomsorganisationerna, där schackspelarna kan erbjuda
            en icke oväsentlig programservice, och Riksidrottsförbundet, som
            kan ge förbundets medlemmar hjälp med att bygga upp den för tävlings-
            schackspelaren nödvändiga fysiska konditionen, utvidgas alltmera.
            Distriktsungdomskonsulenterna och förbundets ungdomsledare arbetar
            helt gratis, men verksamheten kräver lokaler och materiel och
            tävlingsverksamhe- ten måste utbyggas i takt med det ökade intresset.
            Gamla och nya internatio- nella kontakter måste bevaras och utvidgas.
            Förbundet anser att en utvidgad verksamhet inom sjukhus, internat
            av olika slag och inte minst militärförlägg- ningar är av stor
            vikt. Programservice bör erbjudas skolor, ungdomsgårdar och andra
            bland ungdomen verksamma institutioner. Såväl den centrala som
            den lokala administrationen måste rusta upp de nu helt otillräckliga
            resur- serna för propaganda, rekrytering samt planläggning och
            registrering. Schackförbundets ungdomsarbete har i mångt och mycket
            med idrottsrö- relsen parallella arbetsuppgifter. Det siktar på
            tävlingsverksamhet, det till- varatar de fostrande momenten i
            tävlingen under kamratliga och regelmässiga former och träningen
            och förberedelserna för tävlingsdeltagandet. Den schackliga aktiviteten
            kan också ta sig uttryck vid sidan av tävlings- banan som teoristudier
            eller problemkomposition. Korrespondensspelet har en viktig funktion
            för den som bor isolerat eller den vid sjuksängen bundne. Schackkonsten
            är emellertid av den art att den inte attraherar några större
            åskådarmängder trots att problem och spelade partier väcker stort
            intresse och aktivitet när de publiceras. Förbundet och klubbarna
            kan alltså aldrig vänta sig några egentliga åskådarinkomster vid
            sina tävlingsarrangemang. Bortsett från stimulansbidragen till
            ungdomsledarkurserna och delstödet till ungdomsinstruktörens lön
            har ekonomiskt stöd av allmänna medel inte utgått till förbundets
            verksamhet. Det finns i dag inga resurser att möta de växande
            kraven från ungdomsverksamhetens sida. Jämför man Sveriges schackförbunds
            och speciellt dess ungdomsverksamhets situation med ett idrottsligt
            specialförbund är den oerhört bekymmersam. Förbundet kan tvingas
            att minska i stället för att utveckla ungdomsverksamheten under
            kommande år. Utomlands har bland de demokratiska staterna främst
            England, Holland och Island schackspelets fostrande, kulturella
            och sportsliga betydelse upp- märksammats och på olika sätt har
            man funnit vägar att tillföra schackspe- larnas organisationer
            samt skol- och ungdomsschacket ekonomiskt stöd av liknande art
            som respektive länders idrottsrörelser. I Danmark åtnjuter Dansk
            Skakunion ett mindre statligt stöd, som utgår av tipsmedel.
          </p>
          <pb facs="riksdagen-motions-pdf/data/1960/mot_1960__ak__129/mot_1960__ak__129-003.pdf"/>
          <fw xml:id="i-GpCM16959sJUptVpFzN7c6">
            Motioner i Andra kammaren, nr 129 år 1960: 3
          </fw>
          <p xml:id="i-EyP1AGWtzGFQrkihvR2smU">
            Jämför vi med utlandet har den schackliga ungdomsverksamheten
            i Sverige, trots sina små resurser, väl kunnat hävda sig. Tävlingsresultaten
            har varit så pass goda, att de väl stimulerat intresse och rekrytering.
            Vi kan i dagens samhälle se fram mot ökad fritid och större ungdomskullar.
            Schackungdomsarbetet i landet har funnit ett spontant gensvar:
            från stora ungdomsgruppers sida. Det måste anses vara ett allmänt
            intresse att Sveriges schackförbund erhåller möjlighet att fullfölja
            och utvidga sitt arbete bland de unga. Under hänvisning till ovanstående
            hemställer undertecknade, att riksdagen i skrivelse till regeringen
            ger uttryck för sin önskan att ungdomsschacket jämställes övrig
            idrottsrörelse och i enlighet härmed av tipsmedel beviljas ett
            årligt anslag, utgående med förslagsvis en krona per aktiv ungdom,
            eller med 30 000 kronor för budgetåret 1960/61.
          </p>
          <p xml:id="i-4Pvvq7ttqmcRkWiWMpPxuZ" type="date">
            Stockholm den 25 januari 1960
          </p>
          <p xml:id="i-QYn4CG9jkD4GJrKu8nxRmh" type="signatureBlock">
            Nils Kellgren E. Oskar Äkerström Erik Östrand
          </p>
        </div>
      </div>
    </body>
  </text>
</TEI>
