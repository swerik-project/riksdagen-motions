<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1921--fk--00074">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__fk__74/mot_1921__fk__74-001.pdf"/>
      <fw xml:id="i-HHCWmQYdUGZnkrFn9YMnjw">
        Motioner i Första kammaren, Nr 74. 1
      </fw>
      <div xml:id="i-CWtS4Tgwb9nEVKogjXYiBm" type="motHeader">
        <div xml:id="i-8mwoEx6J4dfx2ZRDKZH2Q" type="motTitle"/>
        <div xml:id="i-XMEZ2HQkZgbBsnnV8A4uMK" type="motSubmissionInfo"/>
      </div>
      <div xml:id="i-W5wBFqvMiWzDuByzDxniyB" type="motBody">
        <div xml:id="i-TgoAiScf39i6DQK5eLncce">
          <p xml:id="i-NrTnbYWymWkZUo41VRiZk3">
            Nr 74.
          </p>
          <p xml:id="i-Jw6vnQf6h1neG5CnX9KzDw">
            Av herr Örne, med förslag till ändrad lydelse av 24 $ i lagen
            om ekonomiska föreningar.
          </p>
          <p xml:id="i-HKr1RsHC5rZfejVQN7ZAak">
            Lag om ekonomiska föreningar den 22 juni 1911 stadgar i 24 $:
          </p>
          <p xml:id="i-9fk8atvdcAaJtczeXPBZBv">
            ”Utan föreningssammanträdes bemyndigande må ej den, som äger
            företräda föreningen, föryttra dess fasta egendom, med mindre
            föryttring av fast egendom en- ligt stadgarna ingår i föremålet
            för föreningens verksamhet, ej heller må han utan sådant bemyndigande
            med inteckning för gäld belasta dylik egendom.”
          </p>
          <p xml:id="i-FRPLYbksvtQvw45sXq24d6">
            Någon motsvarande bestämmelse ingick icke i den tidigaste förenings-
            lagen, lag om registrerade föreningar för ekonomisk verksamhet
            den 28 juni 1895. I sitt förslag till reviderad föreningslag hade
            emellertid 1905 års aktie- bolagskommitté i 22 $ infört en bestämmelse
            av följande lydelse:
          </p>
          <p xml:id="i-2RhGrP98hnA6WkhpjzRX98">
            ”Styrelsen må ej föryttra eller upplåta nyttjanderätt till all
            föreningens egen- dom eiler den väsentligaste delen därav, med
            mindre bemyndigande därtill givits å sammanträde. Ej heller må
            styrelsen utan sådant bemyndigande bestämma löneför- måner åt
            tjänsteman i föreningen, där denne tillika är styrelseledamot.”
          </p>
          <p xml:id="i-MqGKNr6eRHVyA8hpvQPxBV">
            Stadgandet ifråga var analogt med samma kommittés förslag till
            ny aktiebolagslag, 59 $, och hade tydligen införts i föreningslagen
            av hänsyn till kongruensen mellan de båda lagarna. I prop. nr
            54 till riksdagen 1910 rörande bolagslagstiftningen lät chefen
            för justitiedepartementet kommitténs ifrågavarande förslag inflyta
            som 66 $ i aktiebolagslagen. Lagutskottet vid samma riksdag hade
            emellertid en annan uppfattning om bestämmelsens lämp- lighet
            och uteslöt den ur sitt förslag till lagtext. Riksdagen stannade
            vid samma mening som utskottet. I den likaledes vid riksdagen
            1910 förelagda propositionen med förslag till lag om föreningar
            förekom den ifrågavarande bestämmelsen i 34 $. Lagutskottet opponerade
            sig icke i detta fall, men om- formulerade paragrafen så, att
            den kom att innefatta förbud allenast mot för- yttring av fast
            egendom utan föreningssammanträdets hörande. Hela lagför- slaget
            förkastades emellertid av riksdagen. I prop. 35 till följande
            års riks-
          </p>
          <p xml:id="i-H3gR9LB3CwQG1Ybmc3bKWN">
            Bihang till riksdagens protokoll 1921. 3 saml. 24 häft. (Nr 74—75.)
          </p>
          <pb facs="riksdagen-motions-pdf/data/1921/mot_1921__fk__74/mot_1921__fk__74-002.pdf"/>
          <fw xml:id="i-Hw8k85KzneiGTPWzmxxke">
            2 Motioner i Första kammaren, Nr 74. .
          </fw>
          <p xml:id="i-H7sXR59EfjuPdSYuMGdZFo">
            dag erhöll bestämmelsen ifråga det innehåll 24 $ i föreningslagen
            nu har och godkändes i denna form av riksdagen.
          </p>
          <p xml:id="i-GdbK7xtXrFaDGRKJKHjxcR">
            Någon hållbar motivering för den skillnad, som sålunda gjorts
            mellan styrelsens befogenhet i ett aktiebolag och en ekonomisk
            förening, har jag ej kunnat finna. Intet verkligt skäl att ställa
            förenings fasta egendom i en helt annan klass än dess övriga tillgångar
            torde heller kunna utfunderas utom beträffande ett enda väl avgränsat
            fall. En särskild grupp av föreningar har till ändamål att bereda
            medlemmarna bostäder eller anskaffa lokaler för deras yrkesutövning
            eller samvaro (bostads- och byggnadsföreningar). I detta speciella
            fall är föreningen bildad just för att innehava fast egendom,
            och medlemmarna ha anslutit sig till föreningen för att genom
            dess med- verkan åt sig på lämpliga villkor trygga förfoganderätten
            över viss del av egendomen. De numera så vanliga bostadsföreningarna
            tillkomma ofta så, att en husägare tager initiativet till de i
            huset boende hyresgästernas sam- manslutning i en ekonomisk förening,
            över vilken han. själv på olika vägar kan utöva ett visst inflytande.
            Här är det törhända olämpligt, att styrelsen under alla förhållanden
            äger laglig befogenhet att försälja eller med inteck- ning för
            gäld belasta föreningens fastighet, ehuru förtänksamma förenings-
            medlemmar, om också lagen lämnade full frihet i detta avseende,
            hade möj- lighet att genom stadgarna eller avtalsvis skapa nödiga
            garantier. I alla öv- riga fall tillgodoser bestämmelsen ifråga
            intet förnuftigt syfte, men vållar de mycket stora ekonomiska
            föreningar, som numera finnas i vårt land, avse- värda besvär
            och kostnader. Det är exempelvis knappt görligt för en riks- organisation
            med medlemmar i flera hundra av landets kommuner att för intecknande
            av fastighet sammankalla extra sammanträde, vilket, om det skall
            bli effektivt som medlemskontroll, med nuvarande resekostnader
            går till tio- tusentals kronor och dessutom på grund av kallelsetiden
            förorsakar långt dröjsmål. Ett förmånligt fastighetsförvärv kan
            på grund härav omöjliggöras, om nämligen för dess finansiering
            fordras upptagande av lån mot inteckning. Paragrafens första del,
            som handlar om försäljning av fastighet, är mindre hindersam,
            enär den lätt kan kringgåas. En förening, som vill bereda sin
            sty- relse samma rörelsefrihet som aktiebolagsstyrelserna åtnjuta,
            behöver näm- ligen för att sätta paragrafen ur kraft i avseende
            å fastighetsförsäljning en- dast i sina stadgar angiva, att föreningen,
            utom det egentliga syftet, har till ändamål att föryttra fast
            egendom. Av denna utväg ha redan åtskilliga större föreningar
            begagnat sig, tvingade av hänsyn till sin ekonomi. Rätten för
            styrelsen att på egen hand föryttra föreningens fasta egendom
            medför dock icke rätt att utan föreningssammanträdets hörande
            medgiva inteckning för gäld i samma egendom, ehuru belåning är
            en långt mindre betydelsefull åt-
          </p>
          <pb facs="riksdagen-motions-pdf/data/1921/mot_1921__fk__74/mot_1921__fk__74-003.pdf"/>
          <fw xml:id="i-ETbUpLo8uNCh1Rvgogzdbu">
            Motioner i Första kommaren, Nr 74. 3
          </fw>
          <p xml:id="i-8sx8doCwh87siBYRLtgZTJ">
            gärd än försäljning. Hur inkonsekvent lagstiftningen är på denna
            punkt, framgår även därav, att styrelsen, om föreningen bildar
            ett särskilt fastig- hetsaktiebolag i stället för att direkt äga
            sina fastigheter, har rätt att utan föreningssammanträdets hörande
            försälja samtliga aktier i fastighetsbolaget, men därjämte. tack
            vare sitt inflytande över bolaget, kan låta försälja dess fastigheter
            eller belasta dem med inteckning för gäld utan att föreningsmed-
            lemmarna ens behöva erhålla kännedom därom genom föreningens räken-
            skaper. Så länge de ekonomiska föreningarna voro relativt små
            och ej i större utsträckning behövde skaffa egna fastigheter för
            sin verksamhet, hade be- stämmelserna i den anförda 24 $ föga
            betydelse. Sedan förhållandena änd- rats i berörda avseende, framträder
            ett starkt behov av lagändring, vilken kan ske så mycket lättare
            som berörda paragraf varken står i sammanhang med någon annan
            bestämmelse i lagstiftningen eller är av den beskaffenhet, att
            övergångsbestämmelser eller viss frist före ikraftträdandet erfordras.
            I anslutning till vad jag här ovan anfört, får jag hemställa,
          </p>
          <p xml:id="i-M8ZxUFcUxLJNzt6gRGp1rZ">
            att riksdagen måtte besluta för sin del antaga följande Förslag
            till lag om ändrad lydelse av 24 $ i lagen den 22 juni 1911 om
            ekonomiska föreningar.
          </p>
          <p xml:id="i-Rt1DDQHQu2GMA9YjmxTgS2">
            Härigenom förordnas, att 24 $ i lagen den 22 juni 1911 om ekonomiska
            föreningar skall erhålla följande ändrade lydelse: I förening
            med ändamål att bereda bostäder åt medlem- marna eller anskaffa
            lokaler för medlemmarnas yrkesutöv- ning och dylikt, må ej utan
            föreningssammanträdets bemyn- digande den, som äger företräda
            föreningen, föryttra eller med inteckning för gäld belasta dess
            fasta egendom, med mindre föryttring av fast egendom enligt stadgarna
            ingår i föremålet för föreningens verksamhet.
          </p>
          <p xml:id="i-56xt6wdi45oSfdgLkqYF8w">
            Denna lag skall träda i kraft dagen efter den, då lagen enligt
            däri meddelad uppgift från trycket utkommit i Svensk Författningssamling.
            : :
          </p>
          <p type="date" id="i-WiTYRFHDKUf1hJzJkonDpC">
            Stockholm den 19 januari 1921.
          </p>
          <p type="signatureBlock" id="i-7dy5Z7HBSbRw9HwHX2pWQ4">
            Anders Örne.
          </p>
          <pb facs="riksdagen-motions-pdf/data/1921/mot_1921__fk__74/mot_1921__fk__74-004.pdf"/>
        </div>
      </div>
    </body>
  </text>
</TEI>
