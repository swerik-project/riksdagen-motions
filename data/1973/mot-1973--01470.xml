<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01470">
  <teiHeader>
    <fileDesc>
      <titleStmt>
        <title>angående näringspolitiken.</title>
        <author>av herr Helén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående näringspolitiken.</title>
          <idno type="rdwebb">FW021470</idno>
          <rs type="number">1470</rs>
          <ref type="dokument_url_text">http://data.riksdagen.se/dokument/FW021470/text</ref>
          <ref type="dokument_url_html">http://data.riksdagen.se/dokument/FW021470</ref>
          <ref type="dokumentstatus_url_xml">http://data.riksdagen.se/dokumentstatus/FW021470</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-ACVAPuDAAVNFDcYqCfRkK</idno>
            <name>ENKEL</name>
            <state type="partyAffiliation" ref="Q105112">
              <desc>fp</desc>
            </state>
          </person>
          <person gender="man">
            <idno>i-MHvgjmzw3jqPLk3AHQUFKw</idno>
            <name>SIGVARD LARSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Fs9KpZYHZp1uu9ioJZkH5D</idno>
            <name>SVEN ANTBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Sw9N6hx6M7y9cBoQVwrZK7" type="signed"/>
        <correspContext corresp="i-Sw9N6hx6M7y9cBoQVwrZK7">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-DYgzAT37kBVShgAsK7YzHQ"/>
          <note type="signatory" corresp="i-ACVAPuDAAVNFDcYqCfRkK"/>
          <note type="signatory" corresp="i-MHvgjmzw3jqPLk3AHQUFKw"/>
          <note type="signatory" corresp="i-Fs9KpZYHZp1uu9ioJZkH5D"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-BtQ4ubBXfEg4xPiwpPM4Vt"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1470/mot_1973__1470-001.pdf"/>
      <fw xml:id="i-NwnJoKg7Stjuo7DabXWrTV">
        Mot. 1973:1470 11
      </fw>
      <div xml:id="i-3fGEYaTH9ENpdFkEi3oJuJ" type="motHeader">
        <div xml:id="i-AezqDYGFXnpVTbmZgrRYbb" type="motTitle"/>
        <div xml:id="i-L3Q7VkBALXew7XRmnV9xys" type="motSubmissionInfo"/>
      </div>
      <div xml:id="i-RN7jN4s2nqmgwYT8HBoK5L" type="motBody">
        <div xml:id="i-WmbLTGMqhsyCvcMB54oGQ4">
          <p xml:id="i-9qttmfVUYWX3X4cRY931bG">
            Nr 1470
          </p>
          <p xml:id="i-Sk5ZVE9BfVZhZcawnv5dPs" type="titleString">
            av herr Helén m. fl. angående näringspolitiken.
          </p>
          <p xml:id="i-WQsbxjHU3yaSdhpgWtAZXe">
            Sammanfattning
          </p>
          <p xml:id="i-8ZQYeTQEC6UHyNLgCpds5K">
            Den näringspolitik socialdemokratin fört har i hög grad drivit
            på strukturomvandlingen. Omvandlingen har i och för sig haft givna
            positiva effekter. Detta gäller emellertid bara i ett läge då
            nedläggningen av företag och arbetsplatser motsvaras av en ökning
            av produktion och sysselsättning inom andra delar av ekonomin.
            Men vad som har hänt under senare år är att det förra ledet gått
            snabbare än det senare. Nyetableringen av företag har sjunkit
            och investeringarna ökat i alltför långsam takt. Det hjälper inte
            med en aldrig så expansiv arbetsmarknadspolitik om det tredje
            steget i den näringspoli- tiska modellen, tillkomsten av nya högproduktiva
            arbetstillfällen, inte fungerar. För löntagarnas trygghet och
            för resurstillväxten är det nödvändigt att bättre förutsättningar
            skapas för en dynamisk näringsut- veckling. Socialdemokratin synes
            alltmer benägen att vilja överföra beslutsansva- ret också för
            enskilda företags eller branschers utveckling till centrala, statliga
            organ. Vi anser att detta är en felaktig väg. De erfarenheter
            vi nu har av några års alltmer dirigerande näringslivspolitik
            styrker denna uppfattning. De statliga insatserna har alltmer
            kommit att koncentreras på stödjande insatser i efterhand. Sådana
            kan behövas men är något helt annat än det förbättrade företagsklimat
            som behövs för nya offensiva satsningar. En ökad statlig maktkoncentration
            på näringspolitikens område innebär att blandekonomin omvandlas
            till en sammanblandnings- ekonomi, där politikerna bygger in sig
            själva i det system som de borde sköta utifrån. Risken för maktkoncentration,
            ineffektivitet och politiskt godtycke ökar — utan att man bättre
            uppnår de allmänna välfärdsmål som är systemets motivering. I
            stället bör man sträva efter en socialliberal ramhushållning,
            där man satsar på stimulanser och spritt ansvarstagande inom de
            ramar statsmak- terna drar upp. Också inom den socialliberala
            ramhushållningen finns givetvis ett betydande utrymme för selektiva
            insatser — sådana behövs i en modern ekonomi. Arbetsmarknads-
            och regionalpolitik är goda exempel på sådana absolut nödvändiga
            insatser. En annan självklar utgångspunkt för det socialliberala
            betraktelsesättet är att man skall ställa sociala krav på företagens
            verksamhet. Löntagare och konsumenter måste stödjas och skyddas
            genom statlig lagstiftning. Löntagarna skall också ha medbestämmande
            i arbetslivet; det skapar
          </p>
          <p xml:id="i-CCrWnDYzoyxZjRyasFof7m">
            2+ Riksdagen 1973. 3 saml. Nr 1469-1470
          </p>
          <pb facs="riksdagen-motions-pdf/data/1973/mot_1973__1470/mot_1973__1470-002.pdf"/>
          <fw xml:id="i-NG1xxRhZTdYP6PoFA3SMKE">
            Mot. 1973:1470 12
          </fw>
          <p xml:id="i-Q8SJwwSmUiYsdSWqHHpqjB">
            ökad jämlikhet, motverkar maktkoncentration och ger löntagarna
            möjlig- heter att med kraft hävda arbetslivets sociala mål. Grundläggande
            för den socialliberala ramhushållningen är att den vill arbeta
            med stimulanser i stället för med kommandon. Det måste löna sig
            att arbeta och spara. En orsak till de senaste årens problem är
            således den vikande lönsamheten. Den måste ges en måttlig men
            varaktig förbättring. Löntagarna bör också få del i det ökade
            företagssparande som följer därav genom ett organiserat löntagarsparande.
            I motionen understryks vidare behovet av en aktiv konkurrens-
            och monopolövervakning. Den svenska konkurrenslagstiftningen bör
            skärpas. Sverige bör vidare verka för inrättandet av ett särskilt
            internationellt organ som kan tjäna som forum för samråd, ömsesidig
            information och kontroll av de multinationella företagen. Regeringen
            bör vidare ges i uppdrag att påbörja ett brett förberedelse- arbete
            för utvidgning av de träffade avtalen med EEC. Det skall syfta
            till att i en andra förhandlingsomgång uppnå omfattande, nära
            och varaktiga förbindelser och därmed säkerställa en avtalsreglerad
            harmonisering av konkurrensvillkoren. Konjunkturpolitiken måste
            vara väl samstämd med konjunkturen. Det är en avgörande förutsättning
            för att näringspolitiken skall vara fram- gångsrik. Utvecklingen
            1970—1972 visar hur felbedömningar och ovilja att lägga om kurs
            får förödande konsekvenser. Vi menade 1970 att regeringen borde
            skärpa finanspolitiken för att undvika en kraftig inflation och
            jättelika bytesbalansunderskott. Regeringen sade nej. Vi menade
            hösten 1971 att riksdagen tillfälligt skulle sänka moms och arbetsgivaravgifter
            för att sätta fart på ekonomin. Regeringen sade nej. Vi menade
            att en fördubbling av löneskatten var helt absurd i ett läge då
            det råder brist på arbete och då lönsamheten är låg. Men en fördubbling
            är precis vad regeringen med hjälp av kommunisterna drev igenom.
            Erfarenheterna från 1970—1972 bör emellertid analyseras också
            för framtiden. De konjunkturpolitiska instrument som kan och bör
            utnyttjas bör bli föremål för analys av experter. En stabiliseringspolitisk
            konferens bör inkallas i god tid före nästa avtals- rörelse, Statsmakterna
            bör klart säga ifrån att man denna gång inte tänker tillgripa
            kreditåtstramningar av 1970 års omfattning och modell. I motionen
            kritiseras kapitalmarknadsutredningen för att denna ännu ej avgivit
            ett samlat betänkande. Folkpartiet kräver att regeringen framlägger
            förslag, som sänker kostnaderna för nyemissioner, samt förslag
            om vinstandelslån och konvertibla obligationer. I motionen krävs
            att regeringen tillkallar särskilda experter som ges i uppdrag
            att analysera den nuvarande strukturkrisens orsaker, bakgrund
            och karaktär samt de olika alternativa motåtgärder som kan tänkas.
          </p>
          <pb facs="riksdagen-motions-pdf/data/1973/mot_1973__1470/mot_1973__1470-003.pdf"/>
          <fw xml:id="i-3nGSLsH5R1bkPKxp5zzZKU">
            Mot. 1973:1470 13
          </fw>
          <p xml:id="i-BFZQ6DYTYzvovzjSmFXeWa">
            Inledning
          </p>
          <p xml:id="i-2Mui2rMRU234x2y7BQyhi6">
            Under hela efterkrigstiden har svenskt näringsliv omvandlats
            och utvecklats. Det har varit en i många avseenden välfärdsskapande
            process, som medfört en kraftigt förbättrad levnadsstandard för
            stora löntagar- grupper och givit möjligheter till snabb utbyggnad
            av offentlig service och olika slags utjämnande transfereringar.
            Särskilt under 1960-talets första hälft var tillväxttakten i ekonomin
            gynnsam. Industrin kunde då tillgodogöra sig de stora investeringar
            som gjordes i slutet av 1950-talet och i början av 1960-talet.
            I mitten av 1960-talet skedde emellertid ett omslag. Tillväxten
            under 1960-talets senare del blev något svagare, och samtidigt
            förstärktes de samhällsekonomiska balansproblemen. Denna utveckling
            har accentuerats åren 1970-1972. Några inslag i bilden är:
          </p>
          <p xml:id="i-UdvbQwpc3nAGA5rA6TdHRf">
            O Takten i strukturomvandlingen har ökat påtagligt; de förändringar
            som skett under 1960-talets senare del och i 1970-talets början
            har varit mer omfattande än under hela den föregående efterkrigstidsperioden.
            Under åren 1960—1964 berördes genomsnittligt ca 7 000 personer
            per år av driftinskränkningar; fr. o. m. 1965 började siffrorna
            stiga. Under åren 1971—1972 berördes 36 966 respektive 23 745
            personer av uppsägningar och permitteringar. I strukturomvandlingen
            ingår givetvis inte bara nedläggningar och inskränkningar utan
            också förändringar inom företa- gen samt kapacitetsutbyggnad.
            Hemmamarknadsföretag har slagits ut medan exportföretag expanderat
            — men i alltför ringa utsträckning. Industriproduktionen sjönk
            1971 med 0,5 procent och steg under 1972 endast med 2,5 procent.
          </p>
          <p xml:id="i-JpVuMssUufAcj3XwjRYJdX">
            O Tillväxten i ekonomin har under senare år varit låg eller obefintlig.
            Åren 1971—1972 steg BNP (räknat från användningssidan) med genom-
            snittligt 0,7 procent/år. Detta kan jämföras med 1970 års långtidsutred-
            ning, som räknade med en möjlig tillväxttakt på 3,8 procent/år
            för tiden 1971-1975, uppdelat på 3,1 procent för tiden 1971—1973
            och 4,8 procent för de två återstående åren.
          </p>
          <p xml:id="i-YMoyWne5e9tERCQ1mvBfbd">
            O Arbetslösheten har envist stigit, trots alltmer omfattande
            arbets- marknadspolitiska åtgärder och kraftiga arbetstidsförkortningar.
            Otrygg- heten på arbetsmarknaden har spritt sig till nya grupper.
            Tjänstemännen drabbas i allt större utsträckning. Efter varje
            konjunkturnedgång får vi en s.k. restarbetslöshet, som tenderar
            att bli allt högre. Arbetslöshetstidens längd ökar.
          </p>
          <p xml:id="i-E3wXJ7XHDYT3FSpJMuq4e1">
            O Från mitten på 1960-talet har vi fått strukturella bytesbalansproblem.
            Handelsbalansens underskott vägdes tidigare upp av ett positivt
            tjänste- netto. Här har utvecklingen svängt bl. a. genom den ökande
            turismen. För att klara bytesrelationer på längre sikt krävs en
            betydande utbyggnad av svensk industri, särskilt exportindustrin.
            Men industrins investeringar har inte ökat i den takt som skulle
            varit nödvändig för att säkerställa konkurrenskraft och tillräcklig
            produktionskapacitet. Åren 1966-1970
          </p>
          <pb facs="riksdagen-motions-pdf/data/1973/mot_1973__1470/mot_1973__1470-004.pdf"/>
          <fw xml:id="i-LcKaJJk6XmyZLPxAkVYhYD">
            Mot. 1973:1470 14
          </fw>
          <p xml:id="i-WfZ31H69LojT8NNqYwqtXM">
            steg industriinvesteringarna med genomsnittligt 2,6 procent per
            år mot 1965 års långtidsutrednings uppsatta mål på ca 7 procent.
            Åren 1971—1972 steg industrins investeringar genomsnittligt med
            3 procent per år jämfört med 1970 års långtidsutrednings krav
            på en årlig stegring med ca 6,5 procent.
          </p>
          <p xml:id="i-35cb3DsFzmDCot6DdP2V8Z">
            O Inflationstakten har varit hög och bidrog i slutet av 1960-talet
            till att förvärra bytesbalansproblemen. Detta föranledde statsmakterna
            till en restriktiv ekonomisk politik som förvärrade sysselsättningsläget.
          </p>
          <p xml:id="i-C4WSw1jYuwaGfN58VezPuW">
            Internationellt beroende
          </p>
          <p xml:id="i-En8KET3mFou1MCaRM3d8da">
            Den svenska ekonomins läge måste givetvis ses i sitt internationella
            sammanhang. Vårt internationella beroende har vuxit. Exportens
            respekti- ve importens andel av BNP uppgår till ca 1/4. Exportsektorn
            tillhör också den mest dynamiska delen av vår ekonomi. ”Sådana
            här siffror ger dock långt ifrån en fullständig bild av utrikeshandelsberoendet.
            Möjligheterna till svensk självförsörjning av livsviktiga områden
            är nämligen mindre än vad dessa siffror antyder och mycket mindre
            än för några årtionden sedan. Detta gäller både jordbruk och industri.
            Vi har blivit mycket starkt beroende av vissa slag av import för
            att överhuvud taget kunna hålla vår produktion och export igång
            på tillnärmelsevis den nuvarande nivån. Importvarorna kommer mera
            än tidigare in i många olika led i en och samma produktionskedja
            och vi har många fler underleverantörer utomlands än förr.” (Prof.
            Erik Dahmén 13.10.1972.) Den svenska industrin har med andra ord
            blivit alltmer internationellt integrerad, och detta gäller även
            på kreditsidan. Vi är därmed alltmer beroende av den internationella
            konjunktursituationen och av den ekonomiska politiken hos våra
            viktigaste handelspartners. Inflationen ”importeras” såväl direkt
            som genom dess genomslag på exportindustrin. En annan aspekt av
            det internationella beroendet är återverkningarna av beslut i
            andra länder, som berör den industriella strukturen, den regionala
            balansen eller energiproduktionen. Verkningarna av olika industripoli-
            tiska åtgärder tenderar att sträcka sig allt längre ut över det
            enskilda landets gränser. Också detta bidrar till förändringar
            inom det svenska näringslivet. På samma sätt har valutaproblemen
            liksom framväxten av olika icke-tariffära handelshinder fått genomslag
            i den svenska utvecklingen. Det synes också som om de förskjutningar
            som inträffat i världshandeln delvis har verkat till Sveriges
            nackdel. Utländska konkurrenters slagkraft på centrala svenska
            industriområden synes ha förstärkts.
          </p>
          <pb facs="riksdagen-motions-pdf/data/1973/mot_1973__1470/mot_1973__1470-005.pdf"/>
          <fw xml:id="i-6cSRHzWmvcD6pc1AReXq8v">
            Mot. 1973:1470 15 EEC — utvidga avtalet
          </fw>
          <p xml:id="i-5FuaimDeBwfPhF6GzABGLi">
            Utvecklingen inom det utvidgade EEC blir självfallet av utomordentlig
            betydelse och kommer att inverka på den svenska situationen. Frihan-
            delsavtalet bör ha en stimulerande inverkan i förhållande till
            nuläget, bl. a. därigenom att vårt eget tullskydd gentemot EEC-länderna
            varit lågt. Vi bör därför dra förhållandevis större nytta av att
            EEC-tullarna försvinner. Den låga investeringsutvecklingen försämrar
            emellertid ut- gångsläget. Samtidigt innehåller avtalet, som vi
            påpekade i motion till förra årets riksdag, betydande svagheter,
            t. ex. en rad särbestämmelser för s.k. känsliga produkter (bl.
            a. papper, papp, visst specialstål, kullager- stål), skyddsklausulerna
            och ursprungsreglerna m. m. Det är särskilt angeläget att Sverige
            fullföljer diskussionerna med EEC och med EFTA-länderna i syfte
            att snarast uppnå förenkling av och förbättringar i det i avtalet
            intagna ursprungsregelsystemet. Det nu ingångna avtalet är vidare
            begränsat till tullavveckling. Vi har ställts utanför samarbetet
            inom EEC på en rad områden som är mycket betydelsefulla. Det gäller
            bl. a. arbetet på att undanröja icke-tariffära handelshinder,
            en eventuell harmonisering av den statliga upphandlingen, den
            sannolika samordningen av EEC-ländernas regler i vad gäller villkoren
            för exportkrediter, det tekniska och forskningspolitiska samarbetet
            m. fl. områden. På sikt kan detta få allvarliga återverkningar
            för den svenska ekonomin och den fulla sysselsättningen. Regeringen
            bör omedelbart starta ett brett upplagt förberedelsearbete på
            att utvidga avtalet. Syftet bör vara att kartlägga erfarenheterna
            av det nu ingångna avtalet samt att utreda vilka vägar som står
            öppna för att uppnå ett ”omfattande, nära och varaktigt samarbete
            med EEC”. Härvid bör förutsättningslöst prövas alla de olika alternativ
            som är möjliga att förena med en bibehållen neutralitetspolitik.
            Utgångspunkten måste alltså liksom hittills vara att samarbetet
            inte får försvåra eller omöjliggöra ett strikt iakttagande av
            de krav som neutralitetspolitiken ställer. Den vidare utvecklingen
            inom EEC på en rad olika områden kan komma att ge nytt material
            för en sådan bedömning inför en andra förhandlingsomgång. Huvuduppgiften
            för de svenska förhandlarna bör därför vara att söka nå fram till
            en avtalsreglerad harmonisering av alla områden och förhållan-
            den som påverkar konkurrensvillkoren. Det internationella beroendet
            måste således mötas med energiska insatser för internationellt
            samarbete på näringspolitikens och den ekonomiska politikens områden.
            Detta kommer att ställa ökade krav på den svenska ekonomiska politikens
            effektivitet. I sista hand är det löntagarnas och företagarnas
            skicklighet, initiativ och ansvarskänsla som blir avgörande —
            och de förutsättningar som skapas genom regeringens politik för
            att dessa egenskaper skall komma till sin rätt.
          </p>
          <p xml:id="i-JCeiqbFiR6ortAr6v822GQ">
            Strukturomvandlingen
          </p>
          <p xml:id="i-TKZSeYdoq35RtYYcV47da9">
            I en dynamisk ekonomi sker en självklar förändring av näringslivet.
            Ny teknik och förändrade marknadsbehov driver fram nya produktionsmeto-
          </p>
          <pb facs="riksdagen-motions-pdf/data/1973/mot_1973__1470/mot_1973__1470-006.pdf"/>
          <fw xml:id="i-QCcg8XtPgZmgSJRsoSchrU">
            Mot. 1973:1470 16
          </fw>
          <p xml:id="i-6dQ517uEVQrecgdbov3K5o">
            der och nya produkter samt förändrar därmed företagsbilden. En
            trögrörlig näringslivsstruktur är ingen garanti för trygghet och
            fortsatt välstånd, tvärtom. På sikt skulle den medföra betydande
            och djupgående svårigheter med mycket stora allmänna välfärdsförluster.
            Därför är också den rörliga arbetsmarknaden utomordentligt betydelsefull
            för ekonomins utveckling, och det faktum att löntagarorganisationerna
            slutit upp bakom en rörlighetsfrämjande politik har betytt mycket
            för välståndsökningen. Men strukturomvandlingen medför också samhällsekonomiska
            kostnader och individuella sociala problem. Dessa har starkt accentuerats
            under senare år. Ett mycket oroande inslag i bilden är den ökade
            snabbheten i omställningen liksom att investeringarna mer siktat
            på rationaliseringar än på att skapa ny produktionskapacitet eller
            nya konkurrenskraftiga produkter. Etableringen av nya företag
            synes vidare ha minskat. Detta har bl. a. påvisats i två undersökningar,
            som presenterats under hösten 1972. Två Umeåekonomer sammanfattar
            sina intryck av hur företagsbeståndet under efterkrigstiden förändrats
            inom några branscher i Västerbottens och Stockholms län:
          </p>
          <p xml:id="i-A7HjfGTHqGUDfrasfW62zu">
            I motsats till under tidigare decennier inträdde vid mitten av
            sextio- talet en minskning i antalet företag. Etableringsbenägenheten
            som efter en kraftig minskning mellan fyrtiotalets slut och femtiotalets
            början stabiliserats något började under sextiotalet på nytt falla.
            Samtidigt ökade nedläggningsbenägenheten så att vid sextiotalets
            slut nedläggnings- frekvensen vida översteg etableringsfrekvensen.
            Den genomsnittliga till- växttakten hos enskilda företag hade
            vid samma tid sjunkit till en negativ nivå. De existerande företagen
            var vidare relativt gamla, vilket talar för att en ytterligare
            minskning av tillväxttakten kan komma att ske under sjuttiotalet
            om inte tillskottet av unga företag ökar.
          </p>
          <p xml:id="i-FL41ViMz5vUWXoXJ3sFY4L">
            Deras slutsats att etableringen av nya företag gått ner under
            1960-talet har stöd i de preliminära siffror som redovisats från
            en undersökning inom Industrins utredningsinstitut. Undersökningen
            gäller alltså etable- ring och nedläggningar inom olika branscher.
            Siffrorna avser utvecklingen för elektroindustrin, plastindustrin
            samt skeppsvarv och båtbyggerier, varav åtminstone de förstnämnda
            brukar räknas till de s.k. ”framtids- branscherna”. Antalet arbetsställen
            i de tre branscherna nådde en topp 1965, då det bildades betydligt
            fler nya företag och filialer än det lades ner bolag. Därefter
            har nyetableringarna minskat och företagsdöden brett ut sig. Redan
            1966 var antalet nya företag lägre än antalet nedlagda. 1970 var
            antalet arbetsställen inom de tre branscherna nere i ungefär samma
            antal som 1962. En av strukturförändringens drivkrafter har således
            varit att pressa lönekostnaderna, bl. a. genom automatisering
            och marknadskoncentra- tion. Därigenom har produktiviteten stigit.
            Stegringstakten har dock avmattats under de senaste åren. Snabb
            produktivitetstillväxt innebär givetvis bibehållen eller t. o.
            m. förstärkt konkurrenskraft. Men samtidigt föreligger sällan
            full överens-
          </p>
          <pb facs="riksdagen-motions-pdf/data/1973/mot_1973__1470/mot_1973__1470-007.pdf"/>
          <fw xml:id="i-RXhAUxYde8FuwsYddzXJyh">
            Mot. 1973:1470 17
          </fw>
          <p xml:id="i-Aui3rJuuKJeckq81ZZSFTq">
            stämmelse mellan marknadens tillväxt och produktivitetstillväxten.
            En snabb ökning av produktiviteten inom en viss bransch motsvaras
            inte alltid av en expanderande marknad just inom denna sektor,
            vilket i sin tur medför att efterfrågan på arbetskraft inom sektorn
            minskar. Det klassiska exemplet på en sådan utveckling är jordbruket,
            men motsva- rande process äger i dag rum på andra håll inom ekonomin.
            I idealfallet kan då arbetskraften sugas upp av andra expanderande
            branscher eller av den offentliga sektorn och olika slags servicenäringar.
            En sådan övergång är karakteristisk för alla utvecklade industristater.
            Men om det inte sker någon produktionstillväxt på annat håll inom
            näringslivet uppstår själv- fallet störningar. Den offentliga
            sektorn kan växa endast om näringslivet har tillräcklig produktionsförmåga
            och konkurrenskraft för att bära upp sektorn. Så har inte varit
            fallet under senare år, och störningarna på arbetsmark- naden
            har därför förvärrats av en kraftig uppbromsning av den offentliga
            sektorns tillväxt, framtvingad av det ekonomiska läget. Det finns
            all anledning att räkna med att den offentliga sektorns fortsatta
            utveckling i större utsträckning än tidigare kommer att vara direkt
            beroende av den ekonomiska tillväxten.
          </p>
          <p xml:id="i-23c4XFL4Uyoh8MvWjqXGEP">
            Den samordnade näringspolitiken och omvandlingen
          </p>
          <p xml:id="i-PKCXuy89P6y6H4jv96fATt">
            Omvandlingstakten i det svenska näringslivet måste givetvis ses
            i sitt samband med de allmänna riktlinjer för näringspolitiken
            som den sedan lång tid tillbaka drivits av regeringspartiet. Den
            går tillbaka på de tankegångar som under 1950-talet förfäktades
            av den socialdemokratiske ekonomen Gösta Rehn och andra ekonomer
            med varierande politisk grundinställning. De menade att självfinansieringen
            av svensk industri under 1950-talet var för hög. Detta gav upphov
            till ett mer eller mindre permanent övertryck i ekonomin, gjorde
            företagen okänsliga för ekono- misk-politiska åtgärder och ledde
            sannolikt till en otillfredsställande resursallokering. En viss
            nedpressning av företagens lönsamhet och ett ökat beroende av
            lånefinansiering framstod från dessa utgångspunkter som en naturlig
            målsättning. Detta skulle uppnås dels genom en stram och vinstbegränsande
            ekonomisk politik, dels genom en solidarisk löne- politik, som
            syftar till lika lön för lika arbete oberoende av de enskilda
            företagsenheternas bärkraft och som således också skulle åstadkomma
            en från jämlikhetssynpunkt mer önskvärd lönestruktur. Dessa båda
            kompo- nenter i förening skulle givetvis leda till en nedläggning
            av icke lönsamma företag. Genom en expansiv arbetsmarknadspolitik
            skulle man avvärja negativa sociala effekter av sådana omställningar
            och samtidigt slussa över arbetskraften i mer lönande och expansiv
            produktion. ”Vägen till den av fackföreningsrörelsen eftersträvade
            lönestrukturen är kantad av nedlagda företag och utslagen arbetskraft”,
            konstaterar Rudolf Meidner och Bernt Öhman i en skrift om den
            solidariska lönepolitiken. ”Att återföra denna arbetskraft till
            produktiv, helst mera produktiv sysselsättning är arbetsmarknadspolitikens
            uppgift.” (Solida-
          </p>
          <pb facs="riksdagen-motions-pdf/data/1973/mot_1973__1470/mot_1973__1470-008.pdf"/>
          <fw xml:id="i-W5VYA2CcnQRD8n3yCCkY13">
            Mot. 1973:1470 18
          </fw>
          <p xml:id="i-ASPSVyJ9FdooLVcaCFLojW">
            risk lönepolitik s. 14.) Många företag kläms mellan de priser
            som i hög grad bestäms av den internationella konkurrensen på
            de varor man framställer och ökande kostnader. Trycket framtvingar
            rationaliseringar, och den ökade produk- tivitet som uppnås svarar
            gott och väl mot de ökade lönekostnaderna. Men alla företag klarar
            sig inte, och det är naturligtvis inte heller önskvärt. Vad debatten
            gällt är snarast om pressen varit för stor eller lagom stor. Ibland
            hävdas den senare uppfattningen med hänvisning till den s. k.
            EFO-rapporten (”Samhällsekonomi och lönebildning” av Gösta Edgren,
            TCO, Karl-Olof Faxén, SAF, och Clas-Erik Odhner, LO) som påvisade
            att löneutvecklingen i den konkurrensutsatta industrin inte gått
            snabbare än produktivitetsutvecklingen under efterkrigstiden.
            Mot denna uppfattning har dock riktats kritik av bl. a. professor
            Assar Lindbeck. Han skjuter in sig främst på att EFO-rapporten
            undersökt hur det ser ut i efterhand. Man får då en missvisande
            bild av verkligheten:
          </p>
          <p xml:id="i-VwcAuYLLo4itCcUbS9X94c">
            Om lönerna stiger mycket starkt i förhållande till produktiviteten
            slås företag ut — men branschens produktivitet mätt i efterhand
            stiger. Vi har tagit kål på många företag och sedan ser vi att
            i efterhand produktiviteten hållit takt med löneutvecklingen.
            Men produktivitetsstegringar för bran- scher som helhet är delvis
            ett resultat av själva kostnadsstegringen. Låt oss göra det extrema
            antagandet att svensk kostnadsstegring är så snabb att alla industriföretag
            slogs ut så när som på ett enda. Vi skulle få en gigantisk arbetslöshet
            i landet. Men vilken enorm produktivitetsökning i industrin. En
            produktivitetsökning helt i takt med kostnadsstegringarna!
          </p>
          <p xml:id="i-CtjQ88TfuKohUeWGK6tkjR">
            Den näringspolitik socialdemokratin fört har således i hög grad
            varit strukturomvandlande. Omvandlingen har drivits på av medvetna
            politiska och fackliga beslut. Den har också, som vi påpekat i
            det föregående, haft åtskilliga positiva effekter. Det gäller
            emellertid endast i ett läge, då nedläggning av företag och arbetsplatser
            motsvaras av en ökning av produktion och sysselsättning inom andra
            delar av ekonomin. Men vad som hänt under senare år är att det
            förra ledet i processen gått snabbare än det andra. De nuvarande
            sysselsättningsproblemen är därmed struktu- rella. Det hjälper
            inte med en aldrig så expansiv arbetsmarknadspolitik om det tredje
            steget i den näringspolitiska modellen, tillkomsten av nya högproduktiva
            arbetstillfällen, inte fungerar.
          </p>
          <p xml:id="i-VTZNb5syPvkhmgDU9HY4PZ">
            Resurser — förutsättning för reformer
          </p>
          <p xml:id="i-C5ubxQAa2KmkA8pSxMa6NW">
            I årets finansplan understryker finansministern betydelsen av
            den ekonomiska tillväxten, icke som ett självändamål utan som
            ett medel att tillgodose och uppnå olika välfärdsmål. Det heter
            bl. a.:
          </p>
          <p xml:id="i-7epb2oME8Aj54w965DWEns">
            Det står alltså klart att fortsatt ekonomisk tillväxt är en förutsättning
            för att uppnå övriga mål för den ekonomiska politiken — och att
            ekono- misk tillväxt därmed utgör ett medel att nå de allmänna
            välfärdsmålen. Endast en expanderande ekonomi kan skapa förutsättningar
            för full sysselsättning. Och möjligheterna till sysselsättning
            har en avgörande betydelse för en ökad inkomstutjämning. En expanderande
            ekonomi är vidare en förutsättning för en fortsatt inkomstfördelning.
          </p>
          <pb facs="riksdagen-motions-pdf/data/1973/mot_1973__1470/mot_1973__1470-009.pdf"/>
          <fw xml:id="i-MB8sSMU41UB6kp25DJ62gb">
            Mot. 1973:1470 19
          </fw>
          <p xml:id="i-W1UEt8GBnqDFMgwAmyV4Sh">
            Vi vill livligt instämma i dessa synpunkter. De överensstämmer
            väl med vad som uttrycktes i folkpartiets partiprogram, där det
            bl. a. heter: Människorna ställer berättigade anspråk på offentliga
            tjänster men även på privata konsumtionsförbättringar. Det kräver
            en ekonomi som skapar nya resurser. Verksamma omfördelande insatser
            är också svåra att åstadkomma i en stagnerande ekonomi. Det finns
            inget automatiskt samband mellan ekonomisk tillväxt och ekonomisk
            utjämning. Men tillväxten är en bland flera förutsättningar för
            en utjämning uppåt, både i vårt eget samhälle och internationellt.
          </p>
          <p xml:id="i-58ZHMQqmyCUkCSgbnqknb7">
            I partiprogrammet understryks vidare — och vi vill här göra den
            modifikationen av finansministerns ovan citerade uttalande — att
            struk- turomvandlingen och tillväxten måste vara socialt balanserad.
            Materiella framsteg för flertalet får inte köpas till priset av
            fortsatt miljöförslitning, ekonomiska klyftor och växande otrygghet
            för en minoritet. Detta innebär att statsmakternas politik måste
            vara så utformad att inte strukturomvandlingen sker i för snabb
            takt och så att tillväxtens negativa effekter så långt möjligt
            begränsas. Detta ställer i sin tur stora krav på en målmedvetet
            förebyggande politik. Omtanken om centrala mänskliga och miljömässiga
            värden måste vara en utgångspunkt för politiska överväganden och
            får inte endast bli en pliktskyldig bevakningsuppgift i senare
            led av beslutsprocessen, så som åtgärder mot redan inträffade
            sociala problem. Ansvaret för miljön måste tas från början och
            tekniken skall verka i den sociala nyttans tjänst. Från de utgångspunkter
            finansministern själv angivit måste domen över de senaste årens
            allmänna politik bli hård. Detta också om man tar vederbörlig
            hänsyn till utifrån kommande faktorer, som regeringen inte kunnat
            påverka. De snabba prisstegringarna, den höga arbetslösheten och
            den låga tillväxttakten har sina främsta orsaker i en misslyckad
            regerings- politik och har medfört betydande välfärdsförluster.
            Produktionsbort- fallet har inte bara medfört otrygghet och sociala
            och ekonomiska problem för 100 000-tals människor. Det har också
            medfört att resur- serna för angelägna reformer väsentligt begränsats.
            Om vi i stället haft en tillväxt av ungefär samma omfattning som
            långtidsutredningen bedömde som möjlig, hade det inneburit en
            ökning av bruttonationalprodukten på ca 13 miljarder. Av detta
            hade ca 6,5 gått till stat och kommun i ökade skatteintäkter.
            Det är lätt att inse vad detta innebär i form av förlorade möjligheter
            till olika viktiga reformer, t. ex. på familjepolitikens område,
            eller till angelägna insatser för att mildra den samlade marginaleffekten
            så att det blir lönande att arbeta. 1971 och 1972 har varit två
            förlorade år! Om vi på sikt skall uppnå större stabilitet i samhällsekonomin
            och skapa utrymme för ett lugnt och välplanerat reformarbete,
            krävs en ny ekonomisk politik och en väsentligt utvecklad näringspolitik.
            Avgörande för löntagarnas trygghet och den ekonomiska tillväxten
            är att det svenska näringslivet ges förutsättningar för en mer
            dynamisk utveckling.
          </p>
          <pb facs="riksdagen-motions-pdf/data/1973/mot_1973__1470/mot_1973__1470-010.pdf"/>
          <fw xml:id="i-FfVWsA32BMPk33Wi8XcCTS">
            Mot. 1973:1470 20
          </fw>
          <p xml:id="i-QR9bsB4Nv6DsWvWByLjwhX">
            Centralisering eller spridning av makt och ansvar
          </p>
          <p xml:id="i-Nnh9XtcdtsCZkZzVNBmTqd">
            Svårigheterna i ekonomin sammanhänger efter vårt synsätt i inte
            så ringa grad med den alltmer centralistiska näringspolitik socialdemokratin
            utvecklat under senare år. Den bygger i hög grad på tanken att
            olika slags centrala organ i ökad utsträckning skall ta ansvar
            för beslut som gäller enskilda företag eller branscher. Dessa
            centrala organ förutsätts då ha en bred överblick, som skall möjliggöra
            satsningar på särskilt utvecklings- bara, framtidsinriktade industrier,
            samtidigt som de tänkes göra mer allmänna ”samhällsekonomiska”
            bedömningar. Dessa tankegångar återfinns i den näringspolitiska
            rapport som antagits av den socialdemokratiska partikongressen.
            Här understryks att ”sam- hällets” planering måste utvecklas och
            att den måste innefatta övervä- gande åtgärder i fråga om näringslivets
            utveckling. Dessa överväganden skall då givetvis samordnas med
            den offentliga sektorn. Man skall, enligt rapporten, lägga upp
            ett bredare informationsunderlag för de statliga organen, ”så
            att avvägningar och prioriteringar mellan olika branscher kan
            göras när det gäller fördelningen av resurserna”. På kort sikt
            skall man skapa en ”branschplanering” och på längre sikt ”en övergripande
            näringspolitisk planering”. Industrins investeringar skall där
            styras av ”samhället” och i första hand ta ”sikte på de investeringar
            som är avgörande för den totala utvecklingen såväl branschmässigt
            som regio- nalt”. Den faktiska politiken har sedan några år i
            viss utsträckning präglats av liknande tankegångar. Särskilt i
            slutet av 1960-talet utvecklades en omfattande näringspolitisk
            aktivitet, främst genom en kraftig expansion av den statliga företagssektorn
            som enligt planerna avsågs ge statsmak- terna ett mer markerat
            inflytande i näringslivet. Dessa företag skulle, enligt flitiga
            uttalanden av bl.a. dåvarande industriministern Krister Wickman,
            fungera som en ”pådrivande grupp” gentemot det privata näringslivet,
            underlätta strukturrationaliseringen och skapa nya sysselsätt-
            ningstillfällen. De skulle också utgöra mönster i fråga om företagsdemo-
            kratin och förutsågs, på något vagt sätt, fästa större vikt vid
            ”samhälls- ekonomiska” bedömningar än enskilda eller kooperativa
            företag. ”Utvecklingen inom den statliga företagsgruppen är ofrånkomligen
            av betydelse för det förtroende som vår näringspolitik kan väcka”,
            dekla- rerade Krister Wickman 1969. Inrättandet av Investeringsbanken
            och det statliga utvecklingsbolaget m. m. var led i samma politik.
            Regeringen synes nu benägen att vilja skärpa det centrala greppet
            om näringslivets utveckling. Nya steg tas från blandekonomin in
            i samman- blandningsekonomin, där politikerna bygger in sig själva
            i det system de borde sköta utifrån. Förslaget om att ge AP-fonderna
            rätt till aktieköp måste ses i detta perspektiv. Denna fråga kommenterades
            av finansministern på den socialdemokra- tiska partikongressen
            i samband med att han, med hänvisning till det kommande valet,
            avvärjde ett förslag om banksocialisering. Han hänvi-
          </p>
          <pb facs="riksdagen-motions-pdf/data/1973/mot_1973__1470/mot_1973__1470-011.pdf"/>
          <fw xml:id="i-C5zp2xcosf3kFv6BsAtMtq">
            Mot. 1973:1470 21
          </fw>
          <p xml:id="i-Umot8JEfsrwwoiSWCh47mp">
            sade bl.a. till den näringspolitiska rapporten i vilken det talas
            om behovet av samlad överblick och gradvis starkare grepp över
            näringslivets utbyggnad. Sträng fortsatte:
          </p>
          <p xml:id="i-9WuBRCdbfcK9CKciSKZMAf">
            De institutionella formerna för att ernå önskad kreditpolitik
            förändras från tid till annan. Därom vittnar hela utvecklingen
            under den senaste 10-årsperioden. Under denna tid har AP-fonderna
            vuxit ut till den dominerande faktorn på kapitalmarknaden. Nu
            står vi inför uppgiften att via fonderna skaffa samhället direkt
            inflytande i företagen. Statens investeringsbank har blivit en
            betydelsefull faktor i industrins kredit- givning. Riksbankens
            emissionskontroll möjliggör en styrning av kapital- marknadens
            tillgångar efter medvetna planer och överväganden. Vi har säkerligen
            inte sett slutet på denna utveckling som innebär ett gradvis starkare
            element av samhällets inflytande över kapital- och penningmarknad.
            Det bör dock understrykas att denna omvandlings- process ägt rum
            utan ostentativa utspel och omfattande politiska meningsbrytningar.
            Partistyrelsen har den uppfattningen att det är en klar politisk
            fördel att så sker även i fortsättningen. Politiken på detta känsliga
            område bör i ordets rätta bemärkelse vara en resultatpolitik,
            och således baseras på de ingripanden som vid varje tillfälle
            framstår som lämpliga och nödvändiga. Från dessa pragmatiska utgångspunkter
            bör frågan om affärsbankernas funktion i vår ekonomi behandlas.
            Den vägen leder säkrare till målet ”samhällskontroll över kapitalet”
            utan de stör- ningar i ekonomins funktioner som en ren banksocialisering
            i vårt land skulle innebära.
          </p>
          <p xml:id="i-FfUGBEExHe7q8DProvB4h3">
            Från dessa utgångspunkter är självfallet förslaget om AP-fondernas
            aktieköp fullt konsekvent. Vi har nu flera års erfarenhet av denna
            alltmer centralistiska social- demokratiska näringspolitik. Resultaten
            har inte varit lysande. Statsföre- tagen har förvisso inte blivit
            de offensiva spjutspetsar eller allmänna föredömen som tanken
            var. I många fall har de blivit dyrbara fiaskon. Investeringsbanken
            har gjort många nyttiga insatser men har inte — med få undantag
            — koncentrerat sig på stora framtidsinriktade projekt. Utvecklingsbolaget
            har heller inte levt upp till de höga målen. Och framför allt:
            hela den selektiva och på detaljdirigering inriktade politiken
            har grundligt misslyckats i sin uppgift att trygga sysselsättningen
            och skapa resurser för reformer. De statliga insatserna har alltmer
            kommit att koncentreras på stödjande insatser i efterhand. Sådana
            kan behövas — men vad nu också behövs är en förebyggande politik
            som skapar goda förutsättningar för offensiva satsningar. Vi vänder
            oss mot den socialdemokratiska politiken. Vi tror inte att den
            väldiga beslutskoncentration socialdemokratin här söker skapa
            är till gagn för vare sig demokratins fördjupning eller ekonomins
            utveckling. De vittomfattande planer som man enligt de socialdemokratiska
            närings- teoretikerna skall lägga till grund för beslut rörande
            enskilda företag kommer i praktiken att bli så diffusa och arbeta
            med så många målvariabler att besluten blir godtyckliga. Systemet
            kommer att lämna ett betydande utrymme för politiskt-administrativt
            myglande. Det är heller inte särskilt övertygande när man — som
            i den socialdemokratiska
          </p>
          <pb facs="riksdagen-motions-pdf/data/1973/mot_1973__1470/mot_1973__1470-012.pdf"/>
          <fw xml:id="i-MAGKyjTaBjSf6vhL13xCpw">
            Mot. 1973:1470 22
          </fw>
          <p xml:id="i-CRfNEipnZdbxjAKiCUPfRH">
            rapporten — försäkrar att vad man vill åstadkomma är en decentrali-
            serad planhushållning, där statsmakternas beslut inskränker sig
            till de ”betydelsefullaste investeringarna”. Liknande försäkringar
            har i alla tider avgivits av förespråkare för socialistiska planekonomier,
            men i praktiken driver just bristen på klara beslutskriterier
            liksom marknadens försvagning fram centrala beslut och koncentration
            av makten till toppen. Alltefter- som regleringarna och de centrala
            besluten blir allt viktigare ökar också informationsproblemen.
            De som skall fatta beslut i toppen av pyramiden kan inte ha samma
            kännedom om marknader och förutsättningar som de enskilda företagen
            har. Därmed ökar riskerna för ineffektivitet också när det gäller
            de olika sociala mål man vill uppnå.
          </p>
          <p xml:id="i-Ey7oBDTC4EWKXrciEzEKS5">
            En socialliberal ramhushållning
          </p>
          <p xml:id="i-6bfHYTQ65Bo6MwqFMnT5cd">
            Enligt vår mening bör man således satsa på en socialliberal ramhushåll-
            ning, där man satsar på stimulanser och spritt ansvarstagande
            inom de ramar statsmakterna drar upp. I folkpartiets partiprogram
            har detta uttryckts på följande sätt:
          </p>
          <p xml:id="i-A7ToP2AGcCijEebYadvgQs">
            Det marknadsekonomiska systemet främjar människans uppfinnings-
            rikedom, fria initiativ och framåtsträvan. Det bygger på fri prisbildning,
            konkurrens och fritt konsumtionsval och ger goda möjligheter till
            decentralisering av ekonomiska beslut. Men detta uppnås inte automa-
            tiskt. Det marknadsekonomiska systemet har mekanismer som, om
            de fritt får verka, kan medföra privat maktkoncentration, hård
            exploatering av miljön och ekonomiska klyftor. Genom politiska
            beslut fastlägges hur marknadsekonomin skall fungera så att detta
            undvikes och viktiga välfärdsmål främjas. Dessa beslut gäller
            i första hand de ramar inom vilka företag och hushåll kan fatta
            självständiga beslut. Denna generella styrning av ekonomin måste
            kompletteras med insatser av selektivt slag.
          </p>
          <p xml:id="i-9emgeFz9ZLk2mTh5zMXUF9">
            Denna socialliberala ramhushållning är inget oföränderligt system.
            De statliga insatserna måste förändras och utvecklas i takt med
            ekonomins förändringar. Den moderna ekonomins komplexitet och
            det starka internationella beroendet nödvändiggör omfattande statliga
            insatser, också av selektivt slag. Konjunkturpolitiken kan, för
            att ta ett exempel, inte enbart bedrivas med generella medel.
            Även under högkonjunkturer finns ”nischer” i ekonomin med lågkonjunkturens
            karakteristiska drag, något som kräver specialinsatser. Detsamma
            gäller näringspolitiken. Den bör till sin natur vara mer långsiktig
            än konjunkturpolitiken och principiellt syfta till att få marknaden
            att fungera bättre (marknadskonforma insatser). Men den har självfallet
            också andra sociala mål som kräver ingripanden ”på tvärs” mot
            marknaden. Denna komplexitet återspeglas bl.a. i arbetsmarknads-
            och regionalpolitiken. Arbetsmarknadspolitiken skall sålunda underlätta
            människors rörlighet på arbetsmarknaden, vilket är av avgörande
            betydelse för den fulla sysselsättningen och ett dynamiskt näringsliv.
            Den skall hjälpa dem som blivit arbetslösa och vidare utnyttjas
            som ett konjunkturpolitiskt medel. Men den skall slutligen utnyttjas
            för att åstadkomma en social utjämning
          </p>
          <pb facs="riksdagen-motions-pdf/data/1973/mot_1973__1470/mot_1973__1470-013.pdf"/>
          <fw xml:id="i-CuK9Hq8sq7mz9gPgUEic69">
            Mot. 1973:1470 23
          </fw>
          <p xml:id="i-HoNUTCZEWq5jnrQVmkZQB1">
            och därför särskilt stödja de svaga grupperna på arbetsmarknaden.
            På samma sätt är regionalpolitiken en viktig förutsättning för
            god hushållning med landets resurser och för att man i görligaste
            mån skall undvika framtvingade omflyttningar av människor som
            medför indivi- duella problem och misshushållning med samhällskapital.
            Balans skall eftersträvas i den ekonomiska utvecklingen i landets
            olika regioner, och det ligger i sakens natur att dessa ingripanden
            måste bli ingrepp i marknadens sätt att fungera. Detta kräver
            betydande statliga insatser inom ramen för en fastlagd regionalpolitisk
            planering. Vi hänvisar i vad gäller arbetsmarknads- och regionalpolitiken
            till särskilda motioner. Andra viktiga åtgärder, som har näringspolitisk
            betydelse, gäller energi-, transport- och forskningspolitiken.
            Vi hänvisar även här till andra motioner som väckts till årets
            riksdag. Grundläggande för insatser av här endast antydd art är
            att de mer bör ge incitament än direktiv. Därigenom förbättras
            betingelserna för en långsiktig spontan tillväxt av näringslivet.
            En självklar utgångspunkt för det socialliberala betraktelsesättet
            är att man skall ställa sociala krav på företagens verksamhet
            och att dessa krav är föränderliga. Statsmakterna skall genom
            ramlagstiftning inte bara tillse att marknaden fungerar utan också
            stödja och fördjupa löntagarnas och konsumenternas ställning och
            inflytande. På samma sätt har statsmakterna — och kommunerna —
            ett givet och övergripande ansvar för skyddet för miljön. Genom
            lagstiftning — t. ex. i form av förbud eller krav på avgifter
            — anpassas de marknadsekonomiska ramarna till miljöskyddets krav.
            De sociala kraven gäller också löntagar- nas rätt till medbestämmande
            i arbetslivet. Löntagarnas medbestäm- mande motverkar maktkoncentration,
            skapar ökad jämlikhet och ger löntagarna möjligheter att med kraft
            hävda arbetslivets sociala mål. Denna spridning av makt och ansvar
            är grundläggande för det sociallibe- rala synsättet.
          </p>
          <p xml:id="i-JWSoUrVxDFt4ACXbxfQEdF">
            Konkurrens och koncentration
          </p>
          <p xml:id="i-XgQDZtXqnr6ThBNp4ezZRc">
            Under efterkrigstiden och kanske mest påtagligt under sextiotalet
            har utvecklingen tenderat mot ökad företagskoncentration, framför
            allt i produktionsledet. Enligt de undersökningar som utförts
            av koncentra- tionsutredningen och av statens pris- och kartellnämnd
            (SPK), förelåg under sextiotalet en- eller fåföretagsdominans
            i mer än hälften av de undersökta varugrupperna. En balanserande
            faktor har dock varit den skärpta konkurrensen i detaljhandelsledet.
            Fåtalskonkurrensens problem är emellertid inte lättlöst. Målet
            måste vara att så långt som möjligt nedbringa de negativa verkningarna
            utan att motverka de gynnsamma effekterna av stordrift. En första
            åtgärd bör vara skärpt pris- och konkurrensövervakning. Förhållandena
            inom bran- scher med stark företagskoncentration måste granskas
            ingående. Ett aktuellt exempel på nödvändiga undersökningar av
            det slaget är folkpar- tiets tidigare framförda förslag om skärpt
            kamp mot monopol- och
          </p>
          <pb facs="riksdagen-motions-pdf/data/1973/mot_1973__1470/mot_1973__1470-014.pdf"/>
          <fw xml:id="i-EbvAEdAMnp8diCNiV5mNN7">
            Mot. 1973:1470 24
          </fw>
          <p xml:id="i-DK39CzK58QJceaqJ9wuGdQ">
            kartelltendenserna inom byggindustrin. En annan bransch där noggrann
            konkurrensövervakning är nödvändig är livsmedelsindustrin — i
            både produktions- och distributionsledet. En stor och livskraftig
            sektor av mindre och medelstora företag är ytterligare ett medel
            för att förhindra en alltför långtgående företags- koncentrationen
            inom olika branscher. Som vi berört i särskilda motioner (1973:513
            och 1973:514) har de näringspolitiska insatserna hittills miss-
            gynnat dessa företag. Ett av de viktigaste medlen i kampen mot
            monopoltendenserna inom näringslivet är emellertid en effektiv
            lagstiftning. Den svenska konkur- renslagstiftningen bygger på
            den s. k. missbruksprincipen, dvs. ingripande mot en konkurrensbegränsning
            kan ske först om denna kan tänkas ha skadlig verkan. Endast två
            konkurrensbegränsningsfall är straffbelagda. Det gäller dels förbudet
            mot bruttopriser, dels förbudet mot anbudskar- teller. I övriga
            fall tillämpas ett förhandlingsförfarande. I jämförelse med många
            andra länder framstår den svenska konkurrens- lagstiftningen som
            mild. De amerikanska konkurrensbegränsningsreglerna bygger t.ex.
            på förbudsprinciper och gör det möjligt att förbjuda samarbetsöverenskommelser
            inom näringslivet och riva upp existerande monopol. Denna möjlighet
            saknas i den svenska lagstiftningen. Också konkurrensreglerna
            i Romfördraget bygger på förbudsprincipen. Den engelska konkurrensbegränsningslagen
            tillämpar s. k. omvänd bevis- börda, dvs. det åvilar den anklagade
            att visa att det inte föreligger någon konkurrensbegränsning.
            I Sverige är det den åklagande, närmast NO, som skall påvisa att
            en skadlig konkurrensbegränsning föreligger. Mot bakgrund av tendenserna
            till ökad fåtalsdominans inom många branscher är det enligt vår
            mening nödvändigt att överväga att skärpa den svenska konkurrenslagstiftningen.
            De vägar som står öppna är antingen en lagstiftning byggd på förbud
            mot monopol och andra konkurrensbegräns- ningar eller en lagstiftning
            enligt engelsk modell med s.k. omvänd bevisbörda. Vilken väg som
            skall väljas bör närmare övervägas av en särskild utredning. Koncentrationstendenserna
            inom svenskt näringsliv gäller emellertid inte bara de marknadsmässiga
            förhållandena. Det finns också en påtaglig ägarkoncentration.
            Från våra allmänna utgångspunkter är frågan, hur man skall kunna
            minska den enskilda ägarkoncentrationens makt utan att kraftigt
            öka statens. Som vi framhållit i många sammanhang är den bästa
            metoden en väsentlig fördjupning och förstärkning av arbetsdemokratin.
            Endast därigenom kan man samtidigt uppnå en större spridning av
            makten och bättre förutsättningar för den enskilde att påverka
            sin egen arbetsmiljö. Vi har tidigare i motion berört företagandets
            ökade internationali- sering och vårt internationella beroende.
            Till bilden av detta hör också de multinationella företagen. Dessa
            utgör en delvis ny koncentrationsform. Företag som är verksamma
            i många länder har visserligen funnits under lång tid. I den meningen
            representerar de multinationella företagen inte något nytt. Det
            nya är däremot den hårda centrala styrning som
          </p>
          <pb facs="riksdagen-motions-pdf/data/1973/mot_1973__1470/mot_1973__1470-015.pdf"/>
          <fw xml:id="i-9h9v3vZpNUmtnfQpezsyWu">
            Mot. 1973:1470 25
          </fw>
          <p xml:id="i-LhKXKw79L95qtbn4doYPqr">
            kännetecknar de multinationella koncernerna, möjliggjord framför
            allt av förbättringar på kommunikationsteknikens och datateknikens
            område. Viktiga beslut om investeringar, etableringar, nedläggningar,
            prissätt- ning etc. avgörs i många multinationella koncerner inte
            av de lokala företagsledningarna utan av moderbolaget direkt.
            Att detta skapat en ny situation är helt uppenbart. Möjligheterna
            att dra upp ramar och kontrollera företagen är betydligt mindre
            om dessa kan flytta verksam- heten från land till land och välja
            den lokalisering som är förmånligast från skatte- och kontrollsynpunkt.
            Ett särskilt viktigt problem är de multinationella företagens
            kapitalöverföringar och därav föranledda effekter på valutaområdet.
            För att kunna kontrollera de multinationella företagens aktiviteter
            är internationell samverkan nödvändig, både mellan enskilda stater
            och mellan fackliga rörelser i olika länder. Frågan behandlas
            också redan i en rad internationella organ, men hittills har det
            inte varit möjligt att uppnå några mera påtagliga resultat. Sverige
            bör verka för inrättandet av ett särskilt internationellt organ
            som kan tjäna som forum för samråd, ömsesidig information och
            kontroll av dessa företag. På en rad håll pågår för närvarande
            kartläggningar av de multinatio- nella företagens verksamhet i
            Sverige och deras betydelse för den svenska ekonomin, bl.a. inom
            koncentrationsutredningen. En kartläggning av detta slag är i
            och för sig värdefull. Men det väsentliga är vilka slutsatser
            som dras av detta material och vilka åtgärder som vidtas. Det
            är t. ex. självklart att de multinationella företag som är verksamma
            i vårt land skall följa våra regler i vad gäller arbetsmarknad
            och social trygghet. De måste också fullgöra sin skyldighet att
            betala skatt som varje annat företag. Vi förordar därför att en
            särskild parlamentarisk arbetsgrupp tillsätts för att i anknytning
            till koncentrationsutredningens kartlägg- ningar framlägga förslag
            till åtgärder för bättre kontroll av de multinatio- nella företagens
            aktivitet i Sverige.
          </p>
          <p xml:id="i-WHQPhgRNHsYsnJXAYsDUdf">
            Konjunkturpolitiken och näringspolitiken
          </p>
          <p xml:id="i-GFTpYhDW2qsii3pfA6atoz">
            För den fulla sysselsättningen och näringslivets utveckling krävs
            en ekonomisk politik som är väl samstämd med konjunkturen. En
            fram- gångsrik konjunkturpolitik är en absolut nödvändig förutsättning
            för att näringspolitiken skall vara effektiv. Omvänt driver misslyckanden
            här fram fundamentala balansrubbningar som insatser i efterhand
            endast i begränsad utsträckning kan råda bot på. Den ekonomiska
            politiken måste vara förebyggande. Därmed kan man också minska
            behovet av direkta stöd- och subventionsinsatser i syfte att avvärja
            akuta sysselsättnings- problem. Hålls t. ex. inte inflationen
            tillbaka innebär det på sikt betydande risker för arbetslöshet
            och låg tillväxt. Regeringen har alltid varit angelägen om att
            framställa problemen så att man i viss utsträckning har att välja
            mellan den fulla sysselsättningen och begränsad inflationstakt.
            Men detta är en skev bild. En kraftig inflation innebär ett hot
            mot
          </p>
          <pb facs="riksdagen-motions-pdf/data/1973/mot_1973__1470/mot_1973__1470-016.pdf"/>
          <fw xml:id="i-V1MSod7Qs7r9rrry4qWJir">
            Mot. 1973:1470 26
          </fw>
          <p xml:id="i-LE9NFEn3BSatdhjrZiKMU9">
            tryggheten i arbetet genom de allvarliga balansrubbningar som
            uppstår i våra bytesrelationer och genom de efterfrågebegränsningar
            som följer därav. I 1970 års valrörelse hette det på valaffischer
            som pryddes med finansministerns bild: ”Prisökningen skall bekämpas
            med stram ekonomi. Inte med arbetslöshet.” Men under de två förlorade
            åren 1971 och 1972 fick vi uppleva både arbetslöshet och snabba
            prisstegringar, vilket ytterst bottnade i att regeringen före
            den senaste lågkonjunkturen i alltför stor utsträckning hade negligerat
            inflations- och balansproblemen. Finanspoli- tiken svängde om
            alldeles för sent och fick sin fulla åtstramande verkan först
            i en exceptionellt djup lågkonjunktur. Regeringen vägrade emellertid
            envist att lägga om kursen och röstade ned våra förslag om en
            tillfällig sänkning av moms och arbetsgivaravgift för att öka
            efterfrågan. Detta nej har medfört högre arbetslöshet, lägre investeringar
            och lägre tillväxttakt än vad som varit nödvändigt. Den fördubbling
            av löneskatten som regeringen tillsammans med kommu- nisterna
            drev igenom var lika olycklig. Den innebär i praktiken ökade svårigheter
            att trygga sysselsättningen i ett redan utomordentligt besvär-
            ligt läge. De inflationsproblem som i ett längre perspektiv är
            bland de viktigaste orsakerna till de nuvarande svårigheterna
            har självfallet sammanhang med den internationella utvecklingen.
            Det finns många ekonomer som hävdar att vi går mot en högre inflationstakt
            på de internationella marknaderna och att dessa prisstegringar
            dessutom tenderar att bli alltmer oregel- bundna. Men det betyder
            inte att vi kan slå oss till ro och hjälplöst hänvisa till inflytande
            utifrån. Statsmakterna kan påverka utvecklingen här hemma. Denna
            har också ett givet samband med avtalsförhand- lingarna. Det är
            också mot denna bakgrund man skall se vårt krav på stabilise-
            ringspolitiska konferenser, vilka skall föregå avtalsförhandlingar
            och avtalsuppgörelser. Löntagarna har ingenting att tjäna på en
            spiral löner—priser—skatter, vilken i praktiken omintetgör mycket
            av de nominella lönehöjningarnas värde och som dessutom allvarligt
            kan försvåra ansträngningar att uppnå full sysselsättning. Nyligen
            gjorda uttalanden av ledande representanter från löntagarorganisationerna
            tyder också på den beredvillighet som där finns att ta samhällsekonomiska
            hänsyn. En fortsatt snabb utslagning av företag — som ett resultat
            av en snabb kostnadsinflation — ligger självfallet inte i någons
            intresse. För en socialt balanserad utveckling av det svenska
            näringslivet är det därför nödvändigt att statsmakterna på ett
            helt annat sätt uppmärksammar sambandet mellan inflation och långsiktiga
            störningar i ekonomin och påtar sig sin del av ansvaret. En stabiliseringskonferens
            av det slag som vi fört fram förslag om i en annan motion till
            årets riksdag måste därför ses som ett mycket viktigt inslag i
            en välståndsskapande näringspolitik. Penningpolitiken är ett annat
            viktigt instrument i den allmänna konjunkturpolitiska arsenalen.
            Skall den emellertid ha avsedd verkan och inte på längre sikt
            förvärra läget måste den utnyttjas i kombination med
          </p>
          <pb facs="riksdagen-motions-pdf/data/1973/mot_1973__1470/mot_1973__1470-017.pdf"/>
          <fw xml:id="i-RCAU5xveuKG7k1Qod3cyzX">
            Mot. 1973:1470 27
          </fw>
          <p xml:id="i-UiDTeTZCZf2hfbUf3dWTQH">
            en aktiv finanspolitik, i såväl åtstramnings- som expansionsperioder.
            År 1970 satte regeringen sin lit till en drastisk åtstramningspolitik
            på det kreditpolitiska området, vars olyckliga verkningar vi ännu
            känner av. En begynnande investeringsuppgång avbröts, särskilt
            i den mindre och medel- stora industrin. Åtgärderna har också
            gjort företagen utomordentligt försiktiga i sina framtidsbedömningar,
            vilket också verkar hämmande på investeringsförmågan — särskilt
            i en situation där den försämrade själv- finansieringsgraden medför
            ökat behov av kreditfinansiering. Företagen vågar inte lita på
            att de skall ha en rimlig kreditförsörjningssituation och håller
            därför tillbaka investeringarna. Mot denna bakgrund är det nu
            synnerligen angeläget att den uppgående konjunktur som nu förväntas
            inte möts med ensidiga penningpolitiska åtgärder av 1969-1970
            års modell. Statsmakterna bör klarlägga att så icke kommer att
            bli fallet. I detta sammanhang vill vi också peka på den debatt
            som under senare tid förts om en ökad rörlighet i valutapolitiken.
            De internationella valutapolitiska bindningarna medför givetvis
            att inget enskilt land kan föra en valutapolitik oberoende av
            åtaganden gentemot omvärlden. Likväl har rörligheten ändå ökat
            avsevärt i fråga om valutakurserna. De gränser inom vilka dessa
            nu kan tillåtas fluktuera har blivit något mindre snäva. Perioder,
            kännetecknade av en flytande kurs för en eller flera valutor,
            har blivit vanliga, och även uppskrivningar eller nedskrivningar
            av olika valutor av storleksordningen 5—10 76 är numera betydligt
            vanligare än förr. Bakom allt detta ligger bland annat en ny syn
            på valutapolitiken, som mera anknyter till Keynes” teorier och
            åsikter, och hänsynen till den fulla sysselsättningen än vad som
            varit fallet under 1950- och 1960— talen. Dessa åsikter omfattas
            även av många svenska fackekonomer. Vi anser det vara utomordentligt
            viktigt att utnyttja den något ökade rörelsefriheten i valutamässigt
            avseende på ett sådant sätt att den fulla sysselsättningen hålls
            uppe samtidigt som rimligt hänsynstagande sker till betalningsbalansen.
            I längden stärker detta också industrins konkurrens- förmåga och
            förbättrar handelsbalansen genom att investeringarna hålls uppe
            på en hög och jämn nivå. Detta är enligt vår uppfattning en säkrare
            metod att även trygga sysselsättningen.
          </p>
          <p xml:id="i-AFNfuBqFu6VNAVgmNjn1Rb">
            Nya konjunkturpolitiska instrument
          </p>
          <p xml:id="i-RoCzXqatMb3y9LYNa6H1cj">
            Utvecklingen under 1971—1972 illustrerar på ett drastiskt sätt
            den avgörande betydelse som misslyckanden på den ekonomiska politikens
            område har för tryggheten i arbetet och resurstillväxten. Kortvariga
            misslyckanden får långsiktiga effekter. Utvecklingen illustrerar
            också betydelsen av att regering och riksdag verkligen utnyttjar
            de konjunktur- politiska instrument som står till statsmakternas
            förfogande. Ändringar av moms och arbetsgivaravgifter måste kunna
            användas som konjunktur- politiskt vapen. Regeringen tycks mena
            att detta endast är möjligt när det gäller att strama åt, dvs.
            höja skatter och avgifter. Vi menar att de kan utnyttjas i båda
            riktningarna. Erfarenheterna tyder emellertid också på att det
            finns anledning att
          </p>
          <pb facs="riksdagen-motions-pdf/data/1973/mot_1973__1470/mot_1973__1470-018-001.pdf"/>
          <p xml:id="i-QVseWtp4QjHWjS4YnHt3yx">
            1957
          </p>
          <p xml:id="i-AYdwb7qSLBk1Xik2gwhSDa">
            ng
          </p>
          <p xml:id="i-NXcgSMAtTgRLGVjHK4wcHP">
            c3
          </p>
          <p xml:id="i-RESVjvjMnwGHdt6QJBe8rg">
            €5
          </p>
          <p xml:id="i-CxG5qGdGBn5mTokJ6kJ1oH">
            cs
          </p>
          <pb facs="riksdagen-motions-pdf/data/1973/mot_1973__1470/mot_1973__1470-018.pdf"/>
          <fw xml:id="i-KKKawE2NR3JT4EPegCi8oY">
            Mot. 1973:1470 28
          </fw>
          <p xml:id="i-JM7hKRk8qCfAQBEPaCvaa2">
            närmare analysera vilka nya konjunkturpolitiska medel som kan
            vara användbara eller vilken utveckling som kan ges de redan befintliga.
            Det kan således ifrågasättas om de extra avskrivningsregler som
            har tillämpats verkligen är tillräckligt effektiva från konjunktursynpunkt.
            Enligt vissa ekonomer synes företagsbeskattningens utformning
            — från räntabilitets- synpunkt — snarast förstärka konjunktursvängningarna.
            Genom skatte- systemets konstruktion har extra lättnader sina
            mest stimulerande effek- ter vid stark expansion och hög lönsamhet,
            dvs. i en helt annat ekonomisk situation än den som rådde 1971—1972.
            Det kan här finnas skäl att i större utsträckning utnyttja direkta
            investeringsbidrag som stimulansåtgärder, liksom det finns skäl
            att i en allmänt överhettad ekonomi använda sig av investeringsavgifter.
            Andra väsentliga frågor gäller investeringsfondernas utveckling.
            Vi har i andra motioner till årets riksdag dels pekat på möjligheten
            att utvidga dessa fonder till att även omfatta forsknings- och
            utvecklingsutgifter, dels föreslagit inrättande av särskilda ”regionala
            fonder”. Också detta har sin givna konjunkturpolitiska betydelse.
            Frågor av skatteteknisk natur övervägs f.n. av företagsskatteutred-
            ningen. Då det emellertid här rör sig om också andra typer av
            insatser, menar vi att de konjunkturpolitiska medlen bör analyseras
            av särskilda experter. Detta arbete kan också tjäna som underlag
            för företagsskatte- utredningen. Vi kommer att föreslå tillsättandet
            av en expertgrupp som skall analysera orsakerna till den nuvarande
            strukturarbetslösheten. Denna grupp bör också ges uppdraget att
            analysera de konjunkturpoli- tiska medlen enligt ovan, bl. a.
            med ledning av de senaste årens erfaren- heter.
          </p>
          <p xml:id="i-Udy5VGjwwZ9u4Cdogguuya">
            Tryggheten i arbetet och företagens lönsamhet
          </p>
          <p xml:id="i-HKKh8Lf9Q7Pfe6F2MWzyDj">
            Utvecklingen av vinstmarginalerna var under 1960-talet i stort
            sett likartad för företagssektorn i dess helhet och för industrin.
            Vinstmargina- lerna svängde givetvis med konjunkturerna, men för
            industrin som helhet kan en trendmässig försämring av bruttovinsten
            i förhållande till omsätt- ningen konstateras. Se diagram, hämtat
            från kapitalmarknadsutredningen (SOU 1972:63, s. 57).
          </p>
          <p xml:id="i-Pn4QGqfbFYGy64SGLkmg1X">
            Diagram 3:2 Bruttovinstmarginal inom industrin 1957-1970.
          </p>
          <p xml:id="i-EFFjwgAMkqs5rCsVUFpcu">
            Procsat
          </p>
          <p xml:id="i-TJ67rW9MUMqJRPF3Q9QUdS">
            Anm: Bruttovinst justerad för lagernedskrivning i procent av
            omsättningen. Källa: Konjunkturinstitutet.
          </p>
          <pb facs="riksdagen-motions-pdf/data/1973/mot_1973__1470/mot_1973__1470-019.pdf"/>
          <fw xml:id="i-Vid7dtPiyjBR19Eqjhyb2t">
            Mot. 1973:1470 29
          </fw>
          <p xml:id="i-SSTEqTtZSAZCDxShSAp72e">
            Utvecklingen under 1971 var mycket dålig, medan 1972 synes ha
            inneburit en viss återhämtning. Som en följd av bl. a. sjunkande
            lönsamhet har även företagssparandets andel av det totala sparandet
            sjunkit. Om lönsamheten minskar och samtidigt investeringarna
            ökar, måste man givetvis finansiera dessa investeringar i ökad
            utsträckning med lånat kapital. Industrins långfristiga skulder
            har ökat markant. Därmed försäm- rades soliditeten, dvs. förhållandena
            mellan eget och lånat kapital. Om soliditeten är dålig, innebär
            det att företagen får svårare att stå emot konjunkturpåfrestningar.
            Kapitalmarknadsutredningen kommenterar problemen sålunda: Självfinansieringsgraden
            under 60-talet var väsentligt lägre än under SO0-talet framför
            allt som en följd av sjunkande vinst- och sparandenivå inom företagssektorn.
            Utredningen anser att en fortsatt utveckling i denna riktning
            kan få ogynnsamma följder för industrins investerings- aktivitet
            och för den allmänna ekonomiska utvecklingen. (S. 70.)
          </p>
          <p xml:id="i-LRv8GSYTzuEehXRYM4qDYD">
            Låga vinstmarginaler medför givetvis att företagen söker höja
            sina priser, varvid inflationen kan skjuta ny fart. Men de konkurrensutsatta
            företagen riskerar då att förlora marknadsandelar på exporten
            genom att prisstegringstakten för våra industrivaror blir högre
            än vad som motsvarar den internationella utvecklingen. Enligt
            vad som påpekas i den prelimi- nära nationalbudgeten synes detta
            under 1972 ha inträffat för bl. a. den viktiga verkstadsindustrin,
            som står för ca 40 procent av den svenska exporten och av vilken,
            direkt och indirekt, 1 miljon människor är beroende för sin försörjning.
            Det mesta tyder även på att den här skisserade utvecklingen är
            mera markerad för de mindre och medelstora företagen. En rad analyser
            med olika infallsvinklar visar entydigt att lönsamheten är en
            avgörande faktor för industrins investeringsvilja. Det gäller
            inte minst den förväntade lönsamheten. Sjunker den kraftigt, blir
            också företagen benägna att koncentrera sina investeringar på
            kostnadsbespa- rande maskiner, rationaliseringar, som minskar
            behovet av arbetskraft. Man vågar inte satsa på innovationer i
            den utsträckning som är nödvändig för att näringslivet skall bibehålla
            sin konkurrenskraft. Detta har sitt givna samband med det minskade
            antalet nyetableringar och svårigheter för de mindre företagen.
            ”Detaljerade ”case studies” av olika branscher antyder att verkligt
            revolutionerande innovationer ofta inte främst utvecklas och genomförs
            av de allra största företagen,” konstaterar professor Assar Lindbeck
            (Samhällsekonomisk politik, s. 34). ”Många studier visar att det
            vanligen är små och medelstora, ofta nystartade företag som lanserar
            sådana innovationer.” Enligt vår mening är det således nödvändigt
            att utforma den ekono- miska politiken och näringspolitiken så
            att den nedåtgående trenden i vad gäller lönsamhet och soliditet
            bryts. En måttlig men varaktig förbättring av lönsamheten ter
            sig angelägen. Från den utgångspunkten beklagar vi regeringens
            åtgärd att fördubbla löneskatten.
          </p>
          <pb facs="riksdagen-motions-pdf/data/1973/mot_1973__1470/mot_1973__1470-020.pdf"/>
          <fw xml:id="i-Mrep8VaeV1gCcEAB8FH6US">
            Mot. 1973:1470 30 Löntagarnas andel i företagens sparande
          </fw>
          <p xml:id="i-B5cR8x8k4BrBG2cwwACrhL">
            De skäl som anförs mot en förbättrad lönsamhet är givetvis av
            fördelningspolitisk natur. Vi vill på intet sätt förneka att dessa
            argument har tyngd. Folkpartiets allmänna inställning till inkomstutjämningen
            kan enklast sammanfattas som ett krav på en ”utjämning uppåt”.
            Det innebär krav på en ekonomisk tillväxt som skapar resurser
            som på olika sätt kan komma de inkomstsvagaste och de socialt
            underprivilegierade grupperna till del. Om den ekonomiska politiken
            av fördelningspolitiska skäl läggs upp så att dynamiken i näringslivet
            avtar, har också detta fördelningspolitiska konsekvenser — men
            i fel riktning. Möjligheterna att utjämna ekonomiska och sociala
            skillnader i en stillastående eller endast långsamt växande ekonomi
            är utomordentligt begränsade. Politiken leder vidare till — som
            vi sett av de närmast föregående åren — en rekordhög arbetslöshet
            och en brist på resurser till offentliga reformer, med allt vad
            det innebär i form av ökade klyftor mellan olika grupper. Drastiska
            och oplanerade bespa- ringar inom den offentliga sektorn tenderar
            också att drabba de svagaste grupperna hårdast. Som folkpartiet
            betonat i motioner till tidigare riksdagar vore det emellertid
            felaktigt att ensidigt satsa på metoder som skulle förbättra lönsamheten
            och öka företagssparandet och därvid bortse från kravet på en
            rättvis fördelning av den förmögenhetsökning som därvid kan komma
            till stånd, även om den i betydande utsträckning tillfaller stat
            och kommun. Åtgärder som ökar lönsamheten måste således förenas
            med insatser som innebär att förmögenhetstillväxten och dess avkastning
            inte förbehålls en begränsad krets kapitalägare. Både de som tillskjuter
            kapital och de som tillskjuter arbetskraft bör få andel i den
            förmögenhetstillväxt inom företagen som utgör resultatet av de
            gemensamma insatserna. Folkpartiet har därför länge förespråkat
            ett system där löntagarna på individuell basis får andel i företagens
            förmögenhetstillväxt. Det är uppenbart att system av detta slag
            kan utformas på olika sätt. Vissa bestämda krav kan emellertid
            ställas på ett system av detta slag. Ett är att det inte skall
            skapa ökade fördelningspolitiska problem mellan olika löntagargrupper.
            Ett annat är att statsmakterna på olika sätt skall stimulera deltagandet
            i sparandet. Det synes vidare angeläget att avsätt- ningen till
            detta sparande blir föremål för överläggningar i samband med avtalsrörelserna.
            Dessa frågor bör bli föremål för utredning. Vi vill understryka
            att det primära syftet med vårt förslag är fördel- ningspolitiskt.
            I det fall företagssparande tar sig formen av aktieägande i näringslivet
            kan det också innebära en utvidgning av inflytandet. Vi vill dock
            betona att löntagarna skall ha medbestämmanderätt i företagen
            i sin egenskap av anställda utan att behöva stödja sig på något
            aktieinnehav. Vi ställer oss också vidare avvisande till tanken
            att man genom ett sparande- system av denna karaktär — t. ex.
            genom en ny central fondbildning — skulle åstadkomma en kollektiv,
            central styrning över företagen. Det skulle varken bidra till
            ökad effektivitet eller till vidgat inflytande för de många människorna.
          </p>
          <pb facs="riksdagen-motions-pdf/data/1973/mot_1973__1470/mot_1973__1470-021.pdf"/>
          <fw xml:id="i-LfAcoyJnZ4eHRy1rPwVntR">
            Mot. 1973:1470 31
          </fw>
          <p xml:id="i-7UCbFL8sVebQ79kHkYXmGq">
            Kapital- och kreditmarknad
          </p>
          <p xml:id="i-8FziUyHgQr2JzGJAyiaBNN">
            Ett löntagarsparande av ovan antydd modell skulle ingå som ett
            naturligt led i en ny näringspolitik som syftar till snabbare
            framsteg och jämnare fördelning. Därutöver tillkommer emellertid
            andra reformbehov i syfte att stärka företagens tillgång till
            såväl riskvilligt kapital som krediter. En förutsättning för att
            riskvilligt nytt aktiekapital skall kunna ställas till industrins
            förfogande är givetvis att detta allmänna hushållssparande uppehålls.
            Under 1960-talet har det successivt sjunkit. Under senare år har
            det däremot ökat kraftigt. Vi vet inte om denna sparandeökning
            är ett resultat av att människor känt sig otrygga eller om det
            är ett tecken på en mera varaktig utveckling. Det vore av stort
            värde att få säkrare kunskap om bakgrunden till dessa svängningar
            liksom sparbeteendet över huvud. Vi beklagar därför att finansministern
            inte önskat biträda statistiska centralbyråns förslag om en stor
            sparandeundersökning. Vi menar att en sparundersökning bör genomföras.
            Under alla omständigheter ter det sig angeläget att villkoren
            för det enskilda hushållssparandet förbättras. Nuvarande inflationstakt
            innebär i själva verket att de många småsparare som inte kan placera
            sina måttliga tillgångar i fasta värden drabbas av faktiska förluster.
            Ytterst kan detta problem bara bekämpas genom en politik för en
            mer stabil penningvärde- utveckling. Villkoren för sparandet bör
            kunna förbättras också på annat sätt — t. ex. genom en höjning
            av de skattefria avdragen. Hur detta bör ske bör bli föremål för
            överväganden. Vi vill i detta sammanhang beklaga att en rad angelägna
            reformkrav på kapitalmarknadens område har blivit liggande i avvaktan
            på kapitalmark- nadsutredningens betänkande. Denna utredning tillsattes
            redan år 1968 — bl. a. som en följd av motioner från folkpartiet
            — men har ännu inte lagt fram något betänkande, utöver delbetänkandet
            angående AP-fondernas ak- tieköp. Det hade varit både naturligt
            och angeläget att utredningen hade granskat kapitalmarknadens
            problem i ett sammanhang och lagt fram därpå grundade reformförslag.
            Enligt vår mening borde ett sådant samlat betänkande ha kunnat
            vara färdigt för flera år sedan. Det finns ingen rimlig anledning
            att en utredning av detta slag skall arbeta i så många år som
            faktiskt har skett. I avvaktan på utredningens förslag vill vi
            här endast i korthet peka på vissa angelägna reformer. Nytt aktiekapital
            är en viktig komplementär finansieringsform. Under flera år har
            emellertid nyemmissionerna legat på en genomsnittligt låg nivå.
            Den främsta orsaken synes vara att investeringsprojekten inte
            bedömts som tillräckligt räntabla i förhållande till de höga kostnaderna
            för denna kapitalform. En sänkning av kostnaderna för nyemissioner
            skulle i vissa lägen kunna stimulera efterfrågan på nytt aktiekapital.
            Det kan ske genom generösare bestämmelser om beskattningen av
            vinster på nytecknat aktiekapital. Det är vidare angeläget att
            man skapar mellanformer mellan sedvanliga
          </p>
          <pb facs="riksdagen-motions-pdf/data/1973/mot_1973__1470/mot_1973__1470-022.pdf"/>
          <fw xml:id="i-9VC7faLTDwVLqTQgzmmqid">
            Mot. 1973:1470 32
          </fw>
          <p xml:id="i-64uocjQPrwpARvGQiZog1Z">
            lån och riskvilligt ägarkapital, främst i form av vinstandelslån
            och konvertibla obligationer. Dessa låneformer har ofta stor betydelse
            utomlands och skulle på ett värdefullt sätt kunna bredda urvalet
            av planerings- resp. finansieringsformer på den svenska kapitalmarknaden.
            Lagstiftningen om dessa instrument bör därför påskyndas. Näringslivets
            tillgång på långfristigt lånekapital är under alla omstän- digheter
            — och således även med en förbättrad självfinansieringsgrad —
            av utomordentlig betydelse. En effektiv fördelning av de långa
            lånekrediter- na till industrin kräver en rationell organisation.
            Näringslivets nuvarande svårigheter att få emittera obligationer
            kan inte gärna vara ett uttryck för brist på realt resursutrymme.
            I själva verket har vi en aktivitetsnivå i ekonomin som ligger
            klart under den potentiellt möjliga. Orsaken måste i stället sökas
            i institutionella svårigheter och den faktiska politik socialdemokratin
            för. Det finns för dagen ingen anledning att inta en restriktiv
            hållning till industrins efterfrågan på långfristigt kapital.
            En liberalisering av obligationsmarkna- den framstår som angelägen
            för att investeringsexpansionen skall komma i gång. Det finns
            också all anledning att se över den nuvarande organisationens
            funktion och effektivitet. Också denna fråga ligger sedan flera
            år tillbaka begravd i kapitalmarknadsutredningen.
          </p>
          <p xml:id="i-D7g9z8dGTUsB4wioQ2yVVa">
            Statliga företag
          </p>
          <p xml:id="i-86Pk1b9vzvxhUnYRa32MUS">
            I den socialdemokratiska näringspolitiken såsom den fastlades
            vid partikongresserna under slutet av 1960-talet tilldelades de
            statliga företagen en central roll. En kraftigt utvidgad statlig
            företagssektor skulle bli ett effektivt medel för att med statsrådets
            Wickmans ord ge ”samhället möjlighet att lösa sysselsättnings-
            och utvecklingsproblem som vi i dag saknar resurser att lösa”.
            Att utvecklingen för de statliga företagen inte blivit den avsedda
            är vid det här laget väldokumenterat. Den socialdemokratiska näringspolitikens
            väg kantas av en rad misslyckade företagsexperiment. Durox, Kalmar
            Verkstad och SMT tillhör några av de mest uppmärksammade. Statlig
            företagsamhet kan vara befogad och lämplig i vissa fall. Statligt
            engagemang kan t.ex. vara motiverat när det gäller tekniska och
            industriella satsningar som på grund av sin storlek, sina risker
            eller sin långsiktighet är mycket kapitalkrävande. Statliga företag
            kan också vara medel att skärpa konkurrensen i branscher där denna
            försvagats på ett för konsumenterna olyckligt sätt. Statliga etableringar
            kan ibland vara nödvändiga för att lösa sysselsättningsproblem
            i enskilda regioner. Men som princip bör gälla att statliga företag
            motiveras i varje särskilt fall och att man noga överväger om
            de mål som de skall främja inte bättre kan uppnås på annat sätt.
            En allmän expansion av den statliga företagssektorn utgör inget
            värde i sig. Omfånget och inriktningen av den statliga företagsamheten
            måste också göras till föremål för återkommande prövning. Det
            är långtifrån självklart att ett företag som en gång blivit statligt
            skall förbli det för all
          </p>
          <pb facs="riksdagen-motions-pdf/data/1973/mot_1973__1470/mot_1973__1470-023.pdf"/>
          <fw xml:id="i-UttF6uadnEAL6PbzeFQWq4">
            Mot. 1973:1470 33
          </fw>
          <p xml:id="i-Ce8wkCr1AsdGkwFLGAdFyX">
            framtid. De skäl som från början motiverat den statliga företagsinsatsen
            kan efter hand ha försvagats. Ett sådant exempel finner man i
            dag inom restaurangbranschen. Tillkomsten av det statliga Restaurangbolaget
            mo- tiverades en gång i tiden av nykterhetspolitiska skäl. Dessa
            skäl är numera helt borta. Att i det läget överväga att genom
            försäljning avveckla en tung och förlustbringande sektor är naturligt.
            På samma sätt förhåller det sig med målen för de statliga företagen.
            När Statsföretag inrättades angavs målen mycket vagt vara ”största
            möjliga expansion under lönsamhet”. Nackdelarna med en sådan allmän
            och vag målformulering har vi sett under de gångna åren. Mot bakgrund
            av de erfarenheter som föreligger från de senaste åren är det
            naturligt att nu närmare överväga om man inte bättre och klarare
            än vad som skett hittills skall ange ramarna för de statliga företagsinsatserna.
          </p>
          <p xml:id="i-6caKxkoknEWmWz2phKA5dW">
            Sammanfattande synpunkter
          </p>
          <p xml:id="i-VfDPq6JUAdqLdXbi1kyY6A">
            Näringspolitikens inriktning och de åtgärder statsmakterna vidtar
            för att uppnå givna mål är ytterst en fråga om politiska värderingar.
            Även om det i vårt land föreligger en bred enighet om många väsentliga
            välfärdsmål, är det samtidigt uppenbart att man inom olika partier
            ser olika på de målkonflikter som den ekonomiska politiken och
            näringspoli- tiken inrymmer. Att sådana målkonflikter föreligger
            erkänns inte alltid. För vår del menar vi att det är ett demokratiskt
            intresse att så sker. Men det gäller då också att söka klarlägga
            målkonflikternas egentliga innebörd. Kravet på ekonomisk tillväxt
            brukar t.ex. ibland framställas stå i konflikt med kravet på bättre
            miljö. Och givet är att det finns konkreta fall där krav på produktionsutbyggnad
            och konkurrenskraft kan stå i konflikt med miljövärden. Men från
            samhällsekonomiska utgångspunkter står valet i själva verket mellan
            å ena sidan insatser för bättre miljö, å andra sidan privata konsumtionsökningar
            och offentliga insatser på andra områden. Om sedan kostnaderna
            för miljövården bärs av stat, kommuner eller företag spelar från
            denna utgångspunkt ingen roll. Ytterst gäller det om medborgarna
            är villiga att avstå från annat för att uppnå en bättre miljö.
            På samma sätt gäller det att så klart som möjligt precisera målkonflik-
            terna inom näringspolitiken. En näringspolitik som av fördelningspoli-
            tiska skäl framför allt syftar till att hålla företagens lönsamhet
            nere medför uppenbarligen balansproblem, t. ex. i form av ökad
            arbetslöshet och sjunkande investeringstakt. Socialdemokratin
            söker komma ur detta dilemma genom att i ökad utsträckning överföra
            beslutsmekanismer för näringslivet till centrala statliga organ.
            Vi tror inte på den lösningen. Ökad centralisering gör det inte
            lättare att uppnå den ekonomiska politikens mål. Risken är, som
            vi ser det, överhängande att ineffektivite- ten ökar utan att
            man uppnår de fördelningspolitiska effekter som är systemets motivering.
            Vi menar i stället att det är lättare att göra det mer lönande
            att arbeta och spara, att utnyttja de resurser som därvid skapas
          </p>
          <pb facs="riksdagen-motions-pdf/data/1973/mot_1973__1470/mot_1973__1470-024.pdf"/>
          <fw xml:id="i-6qX3RADfDeCcoc7ZAXSEyd">
            Mot. 1973:1470 34
          </fw>
          <p xml:id="i-KiqoBHnaYCNGSVXEhZxPYN">
            för social och ekonomisk utjämning och att mildra fördelningskonflikten
            arbete/kapital genom ett spritt organiserat löntagarsparande.
            Sådana och liknande avvägningsfrågor måste alltså avgöras med
            utgångspunkt i politiska värderingar. Inga experter kan här tala
            om vad som är ”det riktiga”. Samtidigt är det klart att många
            av de problem vi här har berört har sitt sammanhang med de långsiktiga
            förändringar i samhälls- och näringslivsstruktur som skapas genom
            internationell påver- kan och trögrörliga institutionella förhållanden.
            Här finns ett brett utrymme för expertbedömningar och analyser
            som kan bilda underlag för en framgångsrik politik. Vi har i andra
            sammanhang hävdat att olika reformers genomförande bör utvärderas
            av experter som står utanför de myndigheter som har hand om verksamheten.
            Det har t. ex. gällt den nya skolans genomföran- de. Också på
            den ekonomiska politikens område skulle liknande bedömningar vara
            av stort värde. De skulle, utgående från de senaste årens erfarenheter,
            analysera strukturkrisens karaktär och omfattning och verkningsgraden
            av de instrument som utnyttjats inom närings- och konjunkturpolitikens
            ram samt diskutera lämpliga framgångsvägar och på detta sätt ge
            underlag för effektiva statliga insatser. Deras arbete bör också
            gälla orsakerna till nedgången i nyetablerandet av företag liksom
            vilka stimulansåtgärder som här skulle kunna vara lämpliga.
          </p>
          <p xml:id="i-XfEUw6hLxnw9u4voh9oFY">
            Hemställan
          </p>
          <p xml:id="i-Gd3UVYPeNiPBA87zZN32Yo">
            Med hänvisning till vad som anförts hemställer vi A. att riksdagen
            ger Kungl. Maj:t till känna 1. att näringspolitiken och den ekonomiska
            politiken bör utfor- mas med sikte på en socialliberal ramhushållning,
            som syftar till att förena marknadsekonomins decentralisering
            och effekti- vitet med en socialt balanserad inriktning av den
            ekonomiska utvecklingen i hela folkets intresse, 2.att en nödvändig
            förutsättning för trygghet i arbetet och tillräckliga investeringar
            är att lönsamheten i företagen hålls på en godtagbar nivå, B.
            att riksdagen hos Kungl. Maj:t begär
          </p>
          <p xml:id="i-F7jqhUuS5GUknzyUf8yPfi">
            1. att en särskild expertgrupp tillsätts för att a. kartlägga
            orsakerna till nuvarande strukturella arbetslöshets- problem,
            b. pröva möjligheterna att förbättra de konjunkturpolitiska instrumenten,
            c. föreslå åtgärder för att stimulera investeringar och nyetable-
            ringar,
          </p>
          <p xml:id="i-5wfxTEZ3RmA4wmUtEwBcXh">
            2. att inom regering och förvaltning ett förberedelsearbete för
            utvidgning av de nu träffade avtalen mellan Sverige och de europeiska
            gemenskaperna snarast påbörjas för att Sverige vid lämpligt tillfälle
            skall kunna begära nya förhandlingar med EEC beträffande anslutningsform
            resp. sådan utveckling av
          </p>
          <pb facs="riksdagen-motions-pdf/data/1973/mot_1973__1470/mot_1973__1470-025.pdf"/>
          <fw xml:id="i-8dnxJDoEUpnnTMHo8iefdR">
            Mot. 1973:1470 35
          </fw>
          <p xml:id="i-9MH33jbeKSkwX7dPzmmFjS">
            samarbetet som skulle säkerställa en avtalsreglerad harmonise-
            ring av konkurrensvillkor och konkurrensförutsättningar och som
            skulle garantera att vårt förhandlingsmål om omfattande, nära
            och varaktiga relationer med EEC uppnås, allt under förutsättning
            av oförändrad svensk neutralitetspolitik,
          </p>
          <p xml:id="i-273kKRGPZFMJckwCxiYuwR">
            . att en översyn av lagstiftningen rörande konkurrensbegräns-
          </p>
          <p xml:id="i-LqVDbXQSrsuqsXsX6HZ9vx">
            ningar och förslag med anledning härav föreläggs riksdagen,
          </p>
          <p xml:id="i-H1Ms9bWEPbe8HHcdxajPLW">
            . att den svenska regeringen tar initiativet till upprättandet
            av ett
          </p>
          <p xml:id="i-CkM5GMDMS4LYJeaXLB66ru">
            internationellt organ för samråd, ömsesidig information och kontroll
            av multinationella företag,
          </p>
          <p xml:id="i-6DCUYDjx2DwMHLDnQFmoMQ">
            . att en parlamentarisk utredning tillsätts under medverkan av
          </p>
          <p xml:id="i-7eWrDhykFiuBbhijnFEgk8">
            arbetsmarknadens parter och erforderlig expertis med uppgift
            att avge förslag om hur allmänna riktlinjer bör dras upp för att
            ge löntagarna andel i långsiktigt företagssparande och om hur
            metoder att från statsmakternas sida gynna en sådan utveckling
            bör utformas,
          </p>
          <p xml:id="i-Qh8NSDXta7CE2DG1FbQiU">
            . att förslag föreläggs riksdagen angående a) vinstandelslån,
          </p>
          <p xml:id="i-TmrdNHiGAE9Trpk2c6thTc">
            b) åtgärder för att stimulera nyemissioner,
          </p>
          <p xml:id="i-WfTpdXFAJppeemS5wbvnw3">
            . att målen, omfattningen och inriktningen av den statliga
          </p>
          <p xml:id="i-B5MaxFoPTGQ4bXuoovV32H">
            företagsamheten utreds.
          </p>
          <p xml:id="i-BvoiPQLYmrV68v7Q8ut1iC" type="date">
            Stockholm den 26 januari 1973
          </p>
          <div xml:id="i-KX9yLgJmYRSwvAEbNRybBu" type="signatureBlock">
            <list xml:id="i-65PyFzdkqkAjnHJ1WKXvvm">
              <item xml:id="i-QxVVR8LQgK68AE7ErsvxtQ" who="i-Qz4kjjKSzCm5RwSxi2vkro" type="signature">
                GUNNAR HELÉN (fp)
              </item>
              <item xml:id="i-X1MqTVQxooVauvG8PavNND" who="i-DYgzAT37kBVShgAsK7YzHQ" type="signature">
                OLLE DAHLÉN (fp)
              </item>
              <item xml:id="i-Lk8VEgdLmh8Pgoun5FGAx1" who="i-Fs9KpZYHZp1uu9ioJZkH5D" type="signature">
                SVEN ANTBY (fp)
              </item>
              <item xml:id="i-M63xS1neKxBotYSHp8QnXk" who="i-GNWd5uE9fySggzZr5teCwt" type="signature">
                INGEGÄRD FR/ENKEL (fp)
              </item>
              <item xml:id="i-FPcBDXyafFn1SJgu5tGtFU" who="i-3ChvFB2zr9iHy1ZRMn1Ban" type="signature">
                INGEMAR MUNDEBO (fp)
              </item>
              <item xml:id="i-KBCJw5UPJTDbx6a9BoPNHB" who="i-MHvgjmzw3jqPLk3AHQUFKw" type="signature">
                SIGVARD LARSSON (fp)
              </item>
              <item xml:id="i-JLcDQnNqQdHAmraetBu9Un" who="i-BtQ4ubBXfEg4xPiwpPM4Vt" type="signature">
                ROLF WIRTÉN (fp)
              </item>
            </list>
          </div>
          <p xml:id="i-Eoz52ZBUXqUgx9WJXarvUc">
            i Umeå
          </p>
          <pb facs="riksdagen-motions-pdf/data/1973/mot_1973__1470/mot_1973__1470-026.pdf"/>
          <p xml:id="i-9zDTz2RjiEJscRnede4DYK">
            Göteborgs Offsettryckeri AB, Sthim 73.2 532 S
          </p>
        </div>
      </div>
    </body>
  </text>
</TEI>
