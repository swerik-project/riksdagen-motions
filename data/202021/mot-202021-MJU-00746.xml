<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-00746">
  <teiHeader>
    <fileDesc>
      <titleStmt>
        <title>Det allmänna uppdraget i viltförvaltningen</title>
        <author corresp="i-B34sv9ytsiioT1XaQtyXUo">av Helén Pettersson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:746 av Helén Pettersson (S)</title>
          <idno type="rdwebb">H802746</idno>
          <rs type="number">746</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H802746/text</ref>
          <ref type="dokument_url_html">http://data.riksdagen.se/dokument/H802746</ref>
          <ref type="dokumentstatus_url_xml">http://data.riksdagen.se/dokumentstatus/H802746</ref>
          <ref type="docx">http://data.riksdagen.se/fil/93F2348C-41BA-49B0-8CD3-0DD64A49DA09</ref>
          <ref type="pdf">http://data.riksdagen.se/fil/39B1CDCE-CEBB-4265-8491-42FACE111AA1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YMjGh5jJNc2RtCFueecSjx" type="signed"/>
        <correspContext corresp="i-YMjGh5jJNc2RtCFueecSjx">
          <note type="signatory" corresp="i-B34sv9ytsiioT1XaQtyXUo"/>
        </correspContext>
        <correspAction xml:id="i-GKgPsiuCgZpcgbcRs9HLW2" type="submitted">
          <date when="2020-10-01"/>
          <time when="08:57:47"/>
        </correspAction>
        <correspAction xml:id="i-5ibPeSfhjJT7Lkf3FH43vL" type="reviewed">
          <date when="2020-10-01"/>
          <time when="13:19:46"/>
        </correspAction>
        <correspAction xml:id="i-Jag45MpiVgEqpCyQRMuAZ2" type="referred">
          <date when="2020-10-14"/>
        </correspAction>
        <correspAction xml:id="i-KthpuJNN3V3QPGbmLvbjtq" type="assigned">
          <date when="2021-06-22"/>
          <time when="17:08:00"/>
        </correspAction>
        <correspContext corresp="i-KthpuJNN3V3QPGbmLvbjtq">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-QjNa6MbASmXLS46u37YTsr" type="behandlas_i"/>
        <correspContext corresp="i-QjNa6MbASmXLS46u37YTsr">
          <ref type="uppgift">2020/21:MJU22</ref>
          <ref type="ref_dok_id">H801MJU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU22</ref>
          <ref type="ref_dok_titel">Utfodring av vilt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JkwtnT3wB2hv2pVNQkmJ4J" type="motHeader">
        <div xml:id="i-BFCF3yRfzzLc6qpJgMTfyV" type="motTitle">
          Motion till riksdagen 2020/21:746 av Helén Pettersson (S) Det
          allmänna uppdraget i viltförvaltningen
        </div>
      </div>
      <div xml:id="i-BJc3jSRQBNfMfZ1s3VmwoE" type="motBody">
        <div xml:id="i-QonKuZMLY8h3ynthzXgyEU" type="motProposal" subtype="förslag">
          <head xml:id="i-Wq2bysuAGhPQGQhvqhR7pa">
            Förslag till riksdagsbeslut
          </head>
          <list xml:id="i-QnCKAUQff9hdjBJPGECf1p">
            <item xml:id="i-NrGRqVFndv8SGF6A27S8Bi" sortKey="Yrkande 1">
              Riksdagen ställer sig bakom det som anförs i motionen om att
              säkerställa det allmänna uppdraget och tillkännager detta för
              regeringen.
            </item>
          </list>
        </div>
        <div xml:id="i-7M7soYdPwTojBe71TtuoYn" type="motContent">
          <head xml:id="i-WHcYYULcUibPsk423UecaY" type="h1">
            Motivering
          </head>
          <p xml:id="i-Dk2Yfdpe9wQU2Cixz9dfFG">
            Jakt och viltvård utgör en viktig del av många människors vardag.
            Både för jägare och naturintresserade är möjligheten att jaga,
            spåra eller kanske fotografera vilt i den svenska naturen viktig.
          </p>
          <p xml:id="i-FxRCiPnrzBLYZUS7VYfDar">
            Jakten och viltvården är i Sverige till stora delar en framgångssaga.
            Fler från socio­ekonomiskt svaga grupper kan delta i jakt här,
            viltstammarna växer och nu har även de förut hotade rovdjuren
            gynnsam bevarandestatus.
          </p>
          <p xml:id="i-EgCioirAJeiAkmcMZ3Zj2s">
            Jakt är en tradition att bevara, samtidigt som kopplingen till
            fritids- och turistnär­ingen erbjuder stora utvecklingsmöjligheter.
            Jakt och viltvård har också stor betydelse för besöksnäringen
            och sysselsättningen på landsbygden. Jag vill att Sverige även
            fortsättningsvis ska vara ett föregångsland när det gäller att
            förvalta våra naturresurser och de vilda djuren.
          </p>
          <p xml:id="i-MSQg8Rgzg72QJopexpEsDq">
            Vilt är en begränsad och gemensam resurs. Om vi förvaltar vårt
            vilt på ett bra sätt, med balans mellan tillgång och avskjutning,
            kommer vi också att få vilda djur som mår bra. Tillgången på vilt
            påverkas av det lokala jaktuttaget men även av vad som händer
            utanför Sveriges gränser, som till exempel globala miljöförändringar.
            Detta betyder att förvaltningen på lokalnivå är kopplad till flera
            andra nivåer: regionalt, nationellt, europeiskt och globalt, något
            som vi också måste beakta. Svenska Jägareförbundet innehar ett
            allmänt uppdrag som varit viktigt för att göra jakten till den
            folkrörelse den är i dag. Uppdraget går tillbaka till 1938 och
            har sedan dess beslutats om av riksdagen 1951 och senast år 2000.
          </p>
          <p xml:id="i-6bNrbu3CwypWWNmk9nedtE">
            Innehållet i dagens uppdrag är av riksdag och regering sammanfattat
            i ett ansvar för att leda delar av den praktiska jakten och viltvården.
            I uppdraget ingår bland annat ett övergripande ansvar för att
            driva och utveckla den yrkesmässiga utbildningen på jaktens område,
            tillhandahållande av rådgivning vid skyddsjakt och andra skadeförebyggande
            åtgärder, insatser för ökad säkerhet vid jakt, samordning av älgförvaltningen
            och doku­mentation om vilttillgång och avskjutningsstatistik.
          </p>
          <p xml:id="i-JQJi96q7A2vP8aucAVcTFZ">
            Uppdraget innebär också att Svenska Jägareförbundet ska tillhandahålla
            objektiv och lättillgänglig sakkunskap om jakt- och viltvårdsfrågor
            samt viss viltforskning.
          </p>
          <p xml:id="i-423LrUGoVSVT3mNU4B6jbb">
            Redan från starten var ett av syftena att med välutbildad personal,
            med spridning över hela landet, föra ut kunskap och förbättra
            jaktlig samverkan.
          </p>
          <p xml:id="i-WqFAmq5HisNZ2fJVUdb16S">
            Svenska Jägareförbundet är ingen myndighet. Detta faktum framgår
            av de utred­ningar som gjorts genom åren, till exempel SOU 1997:91
            om jaktens villkor, men även i den särskilda precisering av det
            allmänna uppdraget som regeringens utredare Madeleine Emmervall
            presenterade 2004. Svenska Jägareförbundet har heller inga möjligheter
            att fatta bindande beslut annat än inom och för den egna organisationen.
          </p>
          <p xml:id="i-Do5BUGT3fN8cek34pSo8Q6">
            Sveriges jägare betalar sedan 1938 en årlig avgift, den så kallade
            jaktkortsavgiften. Avgifterna utgör viltvårdsfonden som förvaltas
            av Kammarkollegiet, men det är reger­ingen som beslutar om hur
            medlen i fonden ska disponeras. Ur denna fond erhåller Svenska
            Jägareförbundet, men även andra organisationer, medel till sin
            verksamhet. Naturvårdsverket får en betydande del av medlen, som
            till största delen används för att stödja viltforskning. Tillsammans
            med utskicket för betalning av jaktkortet redovisas också hur
            fondens pengar fördelas, vilket är viktigt för betalningsviljan.
            Bidraget till Svenska Jägareförbundet har av Statskontoret konstaterats
            vara ett allmänt verksam­hetsbidrag av samma typ som andra frivilligorganisationer
            erhåller, fast då av skatte­medel.
          </p>
          <p xml:id="i-BUCb55KhBpoo7ssdFk1Guv">
            Genom det allmänna uppdraget har man lyckats koppla ihop en folkrörelse
            med den statliga viltförvaltningen. Verksamheten har i över 80
            år framgångsrikt byggts upp på ett sätt som vi ur ett internationellt
            perspektiv kan vara mer än stolta över.
          </p>
          <p xml:id="i-XbEMKxHaCy8VeXyBSV1xUz">
            Jakt är ett viktigt exempel på hållbart brukande av den biologiska
            mångfalden, och traditionella jaktmetoder är också en viktig del
            av vår kulturhistoria. Därmed faller jakten och viltförvaltningen
            på flera sätt under konventionen om biologisk mångfald. Viltförvaltningen
            är samtidigt kanske det enda området i samhället där det finns
            en formaliserad struktur (älgförvaltningsgrupper, viltförvaltningsdelegationer)
            där olika aktörer finner avvägningar mellan olika ekosystemtjänster.
          </p>
          <p xml:id="i-JAmiXKqdsnCGgEyMRZii2s">
            Jägarna är därmed viktiga aktörer inom miljömålsarbetet, samtidigt
            som viltför­valtningen kan fungera vägledande inför en bredare
            övergång mot fokus på ekosystem­tjänster i samhället. Viltvård
            handlar om att se till så att våra värdefulla viltbestånd bevaras
            och nyttjas på ett sätt som är långsiktigt hållbart, på liknande
            sätt som vår skog och fisken i våra sjöar och hav.
          </p>
          <p xml:id="i-RaaJvRwxiHL4HjLrU3zFuJ">
            Det är helt nödvändigt att förvaltningen ska ske med hänsyn till
            både allmänna och enskilda intressen så att de viltarter som genom
            naturlig utbredning förekommer i vårt långa land kan utvecklas
            i livskraftiga bestånd.
          </p>
          <p xml:id="i-YWCg9vjQPgSmmvPzDkXr4h">
            Nyttjandet av viltet i alla dess former ska ske efter högt ställda
            krav på etik, och vid jakt ska principen vara att fällt vilt i
            möjligaste mån skall tillvaratas och användas.
          </p>
          <p xml:id="i-Wnq7w6Xs6aefKy8SgcFp1p">
            Under senare år har det från myndigheter och vissa miljöorganisationer
            framförts krav på att skrota det allmänna uppdraget och istället
            ge Naturvårdsverket i uppdrag att upphandla det som i dag framgångsrikt
            bedrivs ideellt inom det allmänna uppdraget. På senare tid har
            även frågan diskuterats på EU-nivå. Vi behöver slå vakt om vår
            svenska modell och vara mycket tydliga med att det allmänna uppdraget
            inte faller inom ramen för verksamhet som omfattas av lagen om
            offentlig upphandling.
          </p>
          <p xml:id="i-5eC6sRDsCGJ6n2DAHqYSme">
            Allt annat vore förödande inte minst ur folkbildnings- och folkrörelseperspektiv;
            det går helt enkelt inte att upphandla en folkrörelse. Vår framgångsrika
            svenska viltförvalt­ning bygger sedan över 80 år tillbaka på människors
            delaktighet, och det ska vi fortsätta att värna och vara stolta
            över.
          </p>
        </div>
        <div xml:id="i-Mkgk2UhBeFuXfEjPV9KygD" type="signatureBlock">
          <list xml:id="i-MR7FAynwqAnWiz7RfoX2yc">
            <item xml:id="i-2qnDWb3b9v4bJWW2Z18Njc" type="signature">
              Helén Pettersson (S)
            </item>
          </list>
        </div>
      </div>
    </body>
  </text>
</TEI>
