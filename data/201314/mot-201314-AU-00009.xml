<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-AU-00009">
  <teiHeader>
    <fileDesc>
      <titleStmt>
        <title>med anledning av prop. 2013/14:198 Bristande tillgänglighet som en form av diskriminering</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:198 Bristande tillgänglighet som en form av diskriminering</title>
          <idno type="rdwebb">H102A9</idno>
          <rs type="number">A9</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H102A9/text</ref>
          <ref type="dokument_url_html">http://data.riksdagen.se/dokument/H102A9</ref>
          <ref type="dokumentstatus_url_xml">http://data.riksdagen.se/dokumentstatus/H102A9</ref>
          <ref type="doc">http://data.riksdagen.se/fil/5EC04FE5-C573-47B6-8F22-E3188E1420E0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6MzpmQHiq7G4ebfjovHXRc" type="basedOn"/>
        <correspContext corresp="i-6MzpmQHiq7G4ebfjovHXRc">
          <ref>Proposition 2013/14:198</ref>
        </correspContext>
        <correspAction xml:id="i-7eBqyTQfsdLMyKoV6HQqjP" type="signed"/>
        <correspContext corresp="i-7eBqyTQfsdLMyKoV6HQqjP">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-VKxR4o1Ptu12XE8XfD9GFe" type="referral">
          <date when="2014-04-11"/>
        </correspAction>
        <correspAction xml:id="i-TaVaFWa8PsgcDK8phMMwGF" type="referral">
          <date when="2014-04-11"/>
        </correspAction>
        <correspAction xml:id="i-U66c94EFPtVKZ64UT1FG7P" type="dismissal">
          <date when="2014-04-10"/>
        </correspAction>
        <correspAction xml:id="i-Njcc8bMmvwYx6Q4Dy8S6dk" type="dismissal">
          <date when="2014-04-10"/>
        </correspAction>
        <correspAction xml:id="i-3SuKjv7PFZ949hzam6GMAH" type="submission">
          <date when="2014-04-03"/>
        </correspAction>
        <correspAction xml:id="i-5LjU1iQFZmQALvVMN43tbf" type="transfer">
          <date when="2014-04-03"/>
        </correspAction>
        <correspAction xml:id="i-4HszLvg2L55XvnkKtDy1qH" type="assigned"/>
        <correspContext corresp="i-4HszLvg2L55XvnkKtDy1qH">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-D4WCD7h5yMvCtoFdygrsKz" type="motHeader"/>
      <div xml:id="i-MvNqJCVVJUMKdQNEjR4fzW" type="motBody">
        <div xml:id="i-VLMMznUQAKx9zEo3EpHREH" type="motProposal" subtype="förslag">
          <head xml:id="i-N2EigJB16eR9xHhL1RbFfe">
            1 Förslag till riksdagsbeslut
          </head>
          <list xml:id="i-VGz6Y9QSNwbVZidaBuLHLx" style="ol">
            <item xml:id="i-6e8W9T5NFdg5yzZo8tKAQi">
              Riksdagen tillkännager för regeringen som sin mening vad som
              anförs i motionen om att förslag till en förbättrad lagstiftning
              snarast bör tas fram, med en modell för skälighetsbedömning enligt
              den lagstiftning som föreslås i Ds 2010:20 Bortom fagert tal –
              om bristande tillgänglighet som diskriminering.
            </item>
            <item xml:id="i-S9x8FKefKSLrz2EK87Pygj">
              Riksdagen tillkännager för regeringen som sin mening vad som
              anförs i motionen om att regeringen ska återkomma med lagförslag
              som innebär att det föreslagna undantaget för företag med färre
              än tio anställda avskaffas.
            </item>
            <item xml:id="i-2rzLUKKdgnAFXmMQ59yv9v">
              Riksdagen tillkännager för regeringen som sin mening vad som
              anförs i motionen om att regeringen ska återkomma med lagförslag
              som innebär att det föreslagna undantaget för privatpersoner avskaffas.
            </item>
            <item xml:id="i-PjjPynSyYiq1fRExd4T2Yd">
              Riksdagen tillkännager för regeringen som sin mening vad som
              anförs i motionen om att regeringen ska återkomma med lagförslag
              som innebär att det föreslagna rekvisitet om varaktigheten och
              omfattningen av förhållandet eller kontakten mellan verksamhetsutövaren
              och den enskilde avskaffas.
            </item>
            <item xml:id="i-A4Ny8Loj3DePWMTYo452RV">
              Riksdagen tillkännager för regeringen som sin mening vad som
              anförs i motionen om att regeringen ska återkomma med lagförslag
              som innebär att det föreslagna rekvisitet om ekonomiska förutsättningar
              avskaffas.
            </item>
            <item xml:id="i-Lu5dq9WNvhBJJvjn1gcw9K">
              Riksdagen tillkännager för regeringen som sin mening vad som
              anförs i motionen om att regeringen ska återkomma med lagförslag
              som innebär att det föreslagna undantaget för bostäder avskaffas.
            </item>
            <item xml:id="i-DkTScibEv5B12VwQZHkifF">
              Riksdagen tillkännager för regeringen som sin mening vad som
              anförs i motionen om att ett andrahandsansvar för den som hindrar
              åtgärder mot bristande tillgänglighet införs.
            </item>
          </list>
        </div>
        <div xml:id="i-SCFupKHoaRfZRqNq5wyfGN" type="motContent">
          <head xml:id="i-5nZ5Xf3B4q6Bs3nK37P77u" type="h1">
            2 Ett första steg – men förbättringar krävs
          </head>
          <p xml:id="i-3uiD7npdMaC5A6afUKaGYz">
            Regeringen har nu äntligen presenterat sin proposition om bristande
            tillgänglighet som en form av diskriminering. Det har tagit fyra
            år sedan utredningen Bortom fagert tal – om bristande tillgänglighet
            som diskriminering (Ds 2010:20) presenterade sina förslag.
          </p>
          <p xml:id="i-4VGQi6RHTh2BZtwviY8Q9d">
            Propositionen är ett steg framåt i frågan om mänskliga rättigheter
            och icke-diskriminering. Det är principiellt viktigt att bristande
            tillgänglighet fastslås som en form av diskriminering.
          </p>
          <p xml:id="i-Sqg3vSEJ13bZsM8eYonQdg">
            Tyvärr kan vi konstatera att regeringens förslag till lagstiftning
            har försetts med flera avgörande undantag jämfört med utredningens
            förslag. Undantagen är så pass omfattande att den nya lagstiftningen
            riskerar att ha förhållandevis små effekter på tillgängligheten,
            inte minst i jämförelse med de utredningsförslag som fick en övervägande
            positiv respons från remissinstanserna.
          </p>
          <p xml:id="i-G69iAFhyhVVzFVmYVWx6KZ">
            Vänsterpartiet vill ha ett samhälle där människor inte utestängs
            på grund av funktionsvariationer. I grunden måste samhället lära
            sig att planera efter den mångfald vi har. Man måste göra rätt
            från början och planera efter principen om universell utformning.
            Befintliga hinder måste undanröjas så att fler kan delta på lika
            villkor. Detta arbete har gått alldeles för långsamt och trögt
            och därför krävs en tydlig lagstiftning när det gäller bristande
            tillgänglighet som diskriminering. Då räcker inte regeringens
            tandlösa förslag.
          </p>
          <p xml:id="i-KP6hRYY2Kc2QRSGd8qZMtc">
            Det måste bli slut på att se tillgänglighet som i första hand
            en kostnadsfråga. Ett tillgängligt samhälle är i första hand en
            fråga om mänskliga rättigheter och icke-diskriminering. Men det
            är också något som är bra för alla och ger människor ökade möjligheter
            att delta och leva ett självständigt liv, vilket i längden skulle
            innebära positiva samhällsekonomiska effekter. Vi anser därför
            att de förslag som lämnades i utredningen Bortom fagert tal borde
            ha legat till grund för den proposition som regeringen har lagt
            fram.
          </p>
          <head xml:id="i-WsYaLoJcLSdYrBTUiKfkU" type="h1">
            3 En skälighetsbedömning som grund – utan lagstiftade undantag
          </head>
          <p xml:id="i-VEgA7NupA5KwNYjP58DfBU">
            I utredningen Bortom fagert tal föreslogs en lagreglering som
            helt och hållet utgår från en skälighetsbedömning. Vid en sådan
            prövning skulle, enligt lagregleringen, särskilt beaktas
          </p>
          <list xml:id="i-UTEmVEqhH2kZbB6rHbUvL3" style="ul">
            <item xml:id="i-PwGmyHEMCdQjecW4NDb6HU">
              om en åtgärd är av det slaget att den behöver vidtas redan enligt
              andra bestämmelser
            </item>
            <item xml:id="i-Mi48v56uo7wyzmeZD17B7h">
              nyttan särskilt för personer med funktionsnedsättning av att
              åtgärden vidtas
            </item>
            <item xml:id="i-3S4Bg37YWFsqHeh83BiztJ">
              en verksamhets möjligheter att bära kostnaderna för åtgärden
            </item>
            <item xml:id="i-N8rV9wJnVCt7Z3RPQBSp61">
              den verksamhetsansvariges möjligheter att förutse behovet av
              åtgärden
            </item>
            <item xml:id="i-LDsrwsvi2Vzvhv7wz8ozqD">
              åtgärdens inverkan på verksamhetens innehåll, funktion eller
              organisation
            </item>
            <item xml:id="i-LoRbDDV4bAAP5Sry72WDY7">
              åtgärdens inverkan på hälsa, säkerhet eller kulturmiljö.
            </item>
          </list>
          <p xml:id="i-Rff3CnmTztHGwNmGpFSxZd">
            Den föreslagna listan var icke-uttömmande, dvs. även andra omständigheter
            ska kunna beaktas vid skälighetsbedömningen. Genom listan angavs
            viktiga aspekter att ta ställning till, men lagstiftningen som
            helhet var formulerad på ett sådant sätt att skälighetsbedömningen
            ska göras som en helhetsbedömning.
          </p>
          <p xml:id="i-81qmjduFNsP4CZpAcjvoAU">
            Vi anser i likhet med utredningen att en skälighetsbedömning
            är ett principiellt sett betydligt lämpligare sätt att reglera
            en fråga om mänskliga rättigheter och icke-diskriminering, än
            att i lagstiftning uttryckligen göra undantag från diskrimineringslagstiftningen
            under vissa angivna omständigheter.
          </p>
          <p xml:id="i-TzJLi6KGWy4Sh6d8GX3p6o">
            En lagstiftning baserad på en skälighetsbedömning är både flexibel
            och täckande. Det är ett starkt rekvisit som uttolkas i relation
            till sammanhanget. Det innebär också att man har en dynamisk lagstiftning
            som håller över tid.
          </p>
          <p xml:id="i-8LwgPTvvGuCz5McnFKm7iU">
            Regeringen har i stället föreslagit en lagstiftning som försetts
            med undantag som inte bara gör skillnad principiellt utan även
            i sak. Bland annat gäller det bostäder, företag med färre än tio
            anställda och privatpersoner. Man har också föreslagit högst begränsade
            rekvisit om varaktighet och ekonomiska förutsättningar i ett företag.
            När regeringen försvarar sina undantag är argumentationen både
            svag och kortfattad. De exempel på oskäliga åtgärder som regeringen
            nämner är sådana som förmodligen skulle betraktas som oskäliga
            även vid en bedömning enligt den modell som föreslogs i utredningen.
            Vi återkommer senare i motionen till varför dessa undantag inte
            behövs.
          </p>
          <p xml:id="i-Vk212tTdUH3cF2UwzZp2WN">
            Vänsterpartiet menar alltså att propositionens föreslagna lagstiftning
            har brister och inte är tillräcklig. Det är dock viktigt att den
            kommer på plats som ett första steg, något vi inte vill fördröja
            ytterligare. Förslag till en förbättrad lagstiftning bör dock
            tas fram snarast, med en modell för skälighetsbedömning enligt
            den lagstiftning som föreslås i Ds 2010:20 Bortom fagert tal –
            om bristande tillgänglighet som diskriminering. Detta bör riksdagen
            som sin mening ge regeringen till känna.
          </p>
          <head xml:id="i-LRAvvXGbbMAPh2of1UwAZ6" type="h1">
            4 Avskaffa undantaget för företag med färre än tio anställda
          </head>
          <p xml:id="i-DgFLmMZUTArsMquaafbvwa">
            Förslaget att undanta företag med färre än tio anställda inom
            varu- och tjänstehandel samt inom hälso- och sjukvård är mycket
            olyckligt. Det skulle annars, enligt SCB, leda till att t.ex.
            92 procent av verksamheterna inom handeln inte berörs. Även fortsättningsvis
            skulle människor därmed stängas ute från att kunna äta och fika
            på många restauranger och kaféer; de skulle få leta frisörsalong,
            fundera på om de kan gå på bio och/eller om de kommer in i den
            affär de vill handla i. Det är helt orimligt. En ökad tillgänglighet
            skulle faktiskt kunna ge fler kunder och vara en möjlighet och
            inte ett hot för mindre företag.
          </p>
          <p xml:id="i-Wp9deSSp3zxV5Yuyt79dD2">
            I vissa situationer kan det förstås vara svårt för mindre företag
            att bära kostnaderna för en åtgärd. I andra fall kan det dock
            handla om enklare och inte särskilt kostsamma åtgärder. Därför
            är det olämpligt att företag med färre än tio anställda med automatik
            ska vara undantagna från diskrimineringslagstiftningen. Avgränsningar
            bör i stället göras inom ramen för en skälighetsbedömning. Därför
            bör det föreslagna undantaget för företag med färre än tio anställda
            avskaffas. Detta bör riksdagen som sin mening ge regeringen till
            känna.
          </p>
          <head xml:id="i-2H9GXLZLnfA7uUdFFW1F7s" type="h1">
            5 Avskaffa undantaget för privatpersoner
          </head>
          <p xml:id="i-Cy9AM2eWouuGHeeWmU3Y92">
            Regeringen har försett lagstiftningen med ett undantag för privatpersoner.
            Det kan vid första anblicken förefalla rimligt, men vi anser att
            det är problematiskt av principiella skäl. Undantaget exemplifieras
            med att det t.ex. skulle vara oskäligt att ställa krav på att
            en familj som säljer urvuxna barnkläder över nätet ska tillgänglighetsanpassa
            sitt hem i samband med försäljningen. Detta är dock återigen något
            som i en skälighetsbedömning inte skulle bedömas som rimligt att
            göra. Av det principiella skälet att en lagstiftning mot diskriminering
            ska vara restriktiv med på förhand angivna undantag är därför
            även undantaget för privatpersoner olämpligt. Utredningen Bortom
            fagert tal har övervägt detta och kommit till samma slutsats.
            Det föreslagna undantaget för privatpersoner bör därför avskaffas.
            Detta bör riksdagen som sin mening ge regeringen till känna.
          </p>
          <head xml:id="i-48tycw51Hv5jSbS8AL3YnP" type="h1">
            6 Avskaffa rekvisitet om varaktighet
          </head>
          <p xml:id="i-Hm87rWJbuxYCLqiXHD4uAk">
            Regeringen föreslår att det vid en bedömning ska tas hänsyn till
            varaktigheten och omfattningen av förhållandet eller kontakten
            mellan verksamhetsutövaren och den enskilde. Detta är en av de
            mest problematiska begränsningarna av lagstiftningen. I motiveringen
            till begränsningen förefaller det som om endast relationer i arbetslivet
            och inom utbildning ska räknas som verkligt varaktiga. Inte ens
            långvariga behov av vård och omsorg räknar regeringen till de
            varaktiga situationer som ställer krav på tillgänglighetsskapande
            åtgärder annat än av enklare karaktär. Man säger också: En relation
            bör inte anses vara långvarig enbart på grund av att samma vara
            eller tjänst tas i anspråk upprepade gånger. Under dessa förutsättningar
            riskerar tolkningen av lagen att bli mycket begränsad. Det föreslagna
            rekvisitet om varaktigheten och omfattningen av förhållandet eller
            kontakten mellan verksamhetsutövaren och den enskilde bör därför
            avskaffas. Detta bör riksdagen som sin mening ge regeringen till
            känna.
          </p>
          <head xml:id="i-JXLutqo97AsP4HQrA6CSLk" type="h1">
            7 Avskaffa rekvisitet om ekonomiska förutsättningar
          </head>
          <p xml:id="i-DLkq4miKxWkyxHixF6dyQ8">
            Självklart kan en lagstiftning inte ställa krav på företag att
            genomföra åtgärder som de inte rimligtvis kan bära kostnaderna
            för. Regeringens förslagna rekvisit om att det ska tas hänsyn
            till ekonomiska förutsättningar riskerar dock att få oacceptabla
            konsekvenser. Lagrådet tolkar den föreslagna lagformuleringen
            som att den skulle innebära att ett företag utan problem kontinuerligt
            kan prioritera annan verksamhet framför åtgärder för att förbättra
            tillgängligheten, fastän sådana åtgärder kan vara starkt motiverade.
            Lagrådet finner inte detta godtagbart. Regeringen har ändå hållit
            fast vid sin ståndpunkt.
          </p>
          <p xml:id="i-Fr7228C9pGPMmrKKvsTMJm">
            Att en verksamhets möjligheter att bära kostnaderna för åtgärden
            ska ingå i en skälighetsbedömning angavs i det förslag som gavs
            av utredningen Bortom fagert tal . Det är inte acceptabelt om
            regeringens formulering av den ekonomiska aspekten leder till
            de konsekvenser som Lagrådet anger. Rekvisitet om ekonomiska förutsättningar
            bör därför avskaffas. Detta bör riksdagen som sin mening ge regeringen
            till känna.
          </p>
          <head xml:id="i-9fAdZ49dmz9trRai5psbhA" type="h1">
            8 Avskaffa undantaget för bostadsmarknaden – och inför ett andrahandsansvar
            som träffar fastighetsägare
          </head>
          <p xml:id="i-U6mGXEPcSZ8ufbGq9hXgd1">
            Regeringen har försett sin föreslagna lagstiftning med ett undantag
            för tillhandahållande av bostäder. I utredningen Bortom fagert
            tal problematiserades kring frågan, men man landade i ställningstagandet
            att bostadsmarknaden inte bör undantas från lagstiftningen. Utredningens
            förslag innebar inte några krav på tillgänglighetsanpassning vid
            försäljning eller överlåtelse av en bostad, men vissa åtgärder
            vid exempelvis visning av bostäder skulle kunna bedömas vara skäliga
            att vidta. Utredningen exemplifierade med att det handlar om så
            enkla saker som att flytta på föremål som står i vägen eller starkt
            doftande blommor. Allt skulle återigen regleras på ett lämpligt
            sätt genom en skälighetsbedömning.
          </p>
          <p xml:id="i-DoKGAx1n7HLZPDLx3KhoQJ">
            Regeringen förefaller dock ha tolkat utredningens förslag som
            betydligt mer långtgående, att det skulle kunna ställas höga krav
            på tillgänglighetsanpassning vid visning av bostäder.
          </p>
          <p xml:id="i-BnTmHktCKZYtrz1caJry5U">
            Det är mycket olyckligt att den som tillhandahåller en bostad
            till allmänheten helt undantas från diskrimineringsförbudet. Vilka
            åtgärder som skulle vara rimliga att vidta bör i stället regleras
            enligt en skälighetsbedömning. Det föreslagna undantaget för bostäder
            bör därför avskaffas. Detta bör riksdagen som sin mening ge regeringen
            till känna.
          </p>
          <p xml:id="i-MTjgywQbPSPa8xSAebFPeA">
            Utredningen föreslog också ett andrahandsansvar för den som hindrar
            åtgärder mot bristande tillgänglighet. Det kan t.ex. handla om
            en fastighetsägare som säger nej till åtgärder som den enskilde
            behöver få vidtagna i sin egen bostad. I andra fall kan det handla
            om företag som hyr lokaler för sin verksamhet och vill genomföra
            tillgänglighetsskapande åtgärder. Om en fastighetsägare då vägrar
            kan det innebära att skäliga tillgänglighetsåtgärder inte blir
            av. Utredningen Bortom fagert tal föreslog därför att fastighetsägare
            skulle kunna hållas ansvariga genom ett andrahandsansvar då de
            vägrar att godkänna skäliga åtgärder som en verksamhetsansvarig
            vill genomföra. Regeringen vill dock inte lägga fram förslaget,
            trots att det stötts av flertalet remissinstanser. Lagrådet har
            ifrågasatt regeringens bedömning och menat att det kan få oacceptabla
            följder när det gäller tillgängligheten om inte antingen den verksamhetsansvarige
            får ett ansvar för att åtgärder vidtas oavsett om fastighetsägaren
            ger sitt samtycke eller ett särskilt ansvar läggs på fastighetsägaren.
            Vi instämmer i denna bedömning. Det bör därför införas ett andrahandsansvar
            för den som hindrar åtgärder mot bristande tillgänglighet. Detta
            bör riksdagen som sin mening ge regeringen till känna.
          </p>
        </div>
        <div xml:id="i-EuaZA2a5d11u4FipHjc43Q" type="signatureBlock">
          <list xml:id="i-EijvkJauKmwxuuDNm9PNEL">
            <item xml:id="i-Bzj5QFdt9kDH3sEwtbGyQ" who="i-TxLwXp3MJemR8iGdYER2aZ" type="signature">
              Ali Esbati (V)
            </item>
            <item xml:id="i-JtGhtkVRnqcQb37JLRihXX" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-DfqEm7vatPWXxN8ZQRPHXE" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-RHZeVsA1APorr5fL3zb7wB" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-6dixhfTydx2zxJGEe9wdab" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-VBNPfizcnLBt9dEX4NBVnX" who="i-CNBy5dFgNNyEozHVpAj93c" type="signature">
              Jacob Johnson (V)
            </item>
            <item xml:id="i-LVVxpU6g3ZmVy5keubAi2s" who="i-du5LHNwBWrCH1am94GCk1" type="signature">
              Eva Olofsson (V)
            </item>
          </list>
        </div>
      </div>
    </body>
  </text>
</TEI>
