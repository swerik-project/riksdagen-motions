<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_290/mot_200506_MJ_290-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ290 pnr: mp522
          </p>
          <p>
            Motion till riksdagen 2005/06:MJ290
          </p>
          <p>
            av Jan Lindholm (mp)
          </p>
          <p>
            Regler för återbruk och återvinning
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att regelverket för materialbolagen skärps
            så att befolkning på den svenska landsbygden ges de förutsättningar
            som beskrivs i motionen för att bidra till recirkulation och återvinning.
            2. Riksdagen tillkännager för regeringen som sin mening vad i
            motionen anförs om att pant är en form för återvinning och återbruk
            som bör utvecklas där så är möjligt. 3. Riksdagen tillkännager
            för regeringen som sin mening vad i motionen anförs om att avgifter
            för återbruk och återvinning inte får användas för annan verksamhet.
          </p>
          <p>
            4. Riksdagen tillkännager för regeringen som sin mening vad i
            motionen anförs om att det kommunala renhållningsansvaret måste
            ges en starkare
          </p>
          <p>
            ställning i relation till materialbolagen.
          </p>
          <p>
            Inledning
          </p>
          <p>
            Renhållning är ett kommunalt ansvar. Ansvaret för återvinning
            för vissa utpekade produkter tas av producenter och importörer
            via de så kallade materialbolagen. Den kommunala renhållningen
            är oftast en kommunal verksamhet men det förekommer att entreprenörer
            anlitas i olika former. Kommuner kan vara entreprenörer åt materialbolagen
            för del av eller hela insamlingen för återvinning. För många hushåll
            och konsumenter är detta en svåröverskådlig ordning. Materialbolagen
            finansierar sin insamling med hjälp av ett påslag på produkten
            som konsumenten betalar vid försäljningstillfället. I de flesta
            fall används denna avgift för att bekosta insamling och behandling.
            Avgiften används även för forskning och utveckling kring den aktuella
            produktens möjligheter att recirkuleras, återvinnas eller återanvändas.
            I några fall får
          </p>
          <pb facs="riksdagen-motions-pdf/data/200506/mot_200506_MJ_290/mot_200506_MJ_290-0002.pdf"/>
          <p>
            2005/06:MJ290
          </p>
          <p>
            konsumenten tillbaka del av eller hela påslaget, s.k. pant, när
            förpackningen ler produkten återlämnas. Kommunerna finansierar
            sin renhållning med taxor och avgifter som
          </p>
          <p>
            e
          </p>
          <p>
            belastar fastigheter eller företag. Den enskilde uppfattar självklart
            en taxa eller en avgift som en tung börda eller pålaga som skapar
            ett motstånd till systemet. En mindre avgift vid inköpstillfället
            upplever konsumenten knappast som en belastning även om summan
            av dessa påslag på samtliga inköpta produkter skulle överstiga
            renhållningstaxan. Den pant man återfår ppfattas troligen av många
            som en form av produktrabatt trots att man
          </p>
          <p>
            =E
          </p>
          <p>
            betalat den själv. Så är ju fallet med alla rabatter. Benägenheten
            att kritisera den kommunala renhållningen är stor kanske på grund
            av att man i grunden uppfattar den som en belastning medan kritiken
            ofta är obefintlig mot materialbolagens verksamhet. Det borde
            enligt min
          </p>
          <p>
            mening vara tvärtom. Det är nämligen materialbolagen som har
            en undermålig verksamhet och de kommunala renhållningsverksamheterna
            som tvingas städa efter materialbolagen utan ersättning från dessa.
            Materialbolagen struntar i landsbygden i hela landet men tydligast
            är det i inlandet och i norra delen av Sverige. Många konsumenter
            förstår inte varför de skall tvingas betala för sin sophämtning
            två gånger. Det är nämligen vad materialbolagen tvingar dem att
            göra när de inte gör sitt jobb. Påslagen för att finansiera återvinningen
            av förpackningar kan man inte välja bort. I de delar av landet
            som materialbolagen struntar i tvingas därför konsumenterna att
            slänga dessa förpackningar i soporna. I takt med att kommunerna
            utvecklar morötter i sina renhållningstaxor som ofta är knutna
            till volymer i någon form så blir det en mycket påtaglig dubbel
            avgift. Ilskan vänder sig då ofta mot fel organisation. Renhållningen
            får kritiken och materialbolagen behåller intäkter för vilka de
            inte ger någon motprestation. Orsaken till detta missförhållande
            är bland annat att kravet på materialbolagen är utformat som ett
            insamlingsmål i procent av total volym för hela landet. Det innebär
            att man i huvudsak bara behöver erbjuda sin service i de stora
            befolkningscentrana för att nå målet. Det är förståligt att man
            väljer att göra på det sättet även av andra skäl. Kostnaden och
            energianvändningen för en gles insamling är naturligtvis större
            än för motsvarande volymer i täta områden. Många mindre glest
            befolkade kommuner har minst lika stora ambitioner att vara en
            miljövänlig kommun som de stora. Ibland kan det vara så att höga
            miljöambitioner är ett viktigt marknadsföringsargument för en
            liten kommun där turism kan vara den enda näringen av betydelse.
            Det är därför vanligt att den kommunala renhållningen skriver
            avtal med materialbolagen och fungerar som underleverantörer åt
            dessa. Eftersom materialbolagen utgör en form av privata monopol
            så innebär detta alltid en omfattande kommunal subventionering
            av materialbolagen. I grunden är jag väldigt positiv till insamlingsverksamheten
            och anser att fler produkter bör omfattas av återvinningskrav
            men det är olyckligt att formerna och regelverket har kommit att
            slå på flera sätt så fel. Materialbolagen gör lysande affärer
            och i praktiken har det i flera fall blivit så att återvinningen
            är en viktig del för finansiering av marknadsföring som ger
          </p>
          <pb facs="riksdagen-motions-pdf/data/200506/mot_200506_MJ_290/mot_200506_MJ_290-0003.pdf"/>
          <p>
            2005/06:MJ290
          </p>
          <p>
            ökad konsumtion. En stor förpackning som ger stor yta för marknadsföring
            kostar inte säljledet något eftersom materialet är en förpackning
            som med god marginal betalas av konsumenten.
          </p>
          <p>
            Nödvändiga förändringar
          </p>
          <p>
            Staten bör, såväl i EU som för egen del, sträva efter att fler
            produkter och varor omfattas av pantsystem eftersom det ger den
            största och säkraste recirkulationen. Pant på hela lysrör har
            gett en betydligt högre återvinningsgrad och andelen krossade
            lysrör, med den skada det innebär för miljön, har minskat kraftigt.
            Det är inte rimligt att den kommunala renhållningen skall fortsätta
            att städa efter materialbolagen med den dubbla kostnad det innebär
            för konsumenten och den badwill det oförskyllt ger kommunerna.
            Jag kan självklart inte i en motion formulera de exakta förändringar
            som krävs för att få en rimlig ordning på detta men jag tror mig
            kunna peka ut det som bör åtgärdas. Insamlingskravet kan inte
            fortsätta att vara enbart ett nationellt procentuellt mål. Det
            måste kompletteras med regionala och troligen kommunala mål för
            att hela landet skall få del av den finansiering vi alla bidrar
            till när vi handlar. Storstadsborna är viktiga konsumenter under
            turistsäsongen och bidrar då bland annat till att finansiera återvinningssystemen,
            förhoppningsvis med konsumtion på landsbygden, men de avgifter
            de då betalar vid inköpen, som kanske sker i storstaden, kommer
            inte att resultera i en insamling där skräpet alstras. Glesbygdskommunerna
            har stora kostnader för att ta hand om de örpackningsrester storstadsborna
            lämnar efter sig och som materialbolagen blundar för. Det krävs
            en konstruktion som innehåller en dimension av
          </p>
          <p>
            solidaritet i kraven på materialbolagen. Man kan inte kräva av
            ett privat bolag att dom av egen kraft skall göra ett rättvist
            arbete. Deras uppdrag är att med alla medel göra så lite som möjligt
            och att vinsten skall bli så stor som möjligt ör ägarna. Det är
            inget dåligt med att privata företag inte skall göra ett bra jobb
            utan ett vinstgivande jobb men det kräver å andra sidan att samhället
            är en stark och tydlig kravmaskin, då kan det tillsammans bli
            en bra slutprodukt. Självklart är det så att alla företag behöver
            utveckla sina produkter och även produkternas förpackningar. Det
            är dock tveksamt om kunderna inom ramen för insamlingsavgiften
            skall betala sådan produktutveckling. Idag är det en rätt omfattande
            forskning som finansieras av dessa avgifter. En hårdare granskning
            är nödvändig även om det för pris till kund inte har någon betydelse
            om forskningen finansieras genom ett högre produktpris eller genom
            en återvinningsavgift. Kommunerna bör slutligen i lag få större
            möjligheter att ålägga materialbolagen att hålla snyggt och rent
            runt sin insamling samt ställa krav på utformning så att risken
            för skador och smitta minskar runt materialbolagens insamlingsstationer.
            Kanske skall även en ökad samordning med kommunerna styras upp
            i lag.
          </p>
          <pb facs="riksdagen-motions-pdf/data/200506/mot_200506_MJ_290/mot_200506_MJ_290-0004.pdf"/>
          <p>
            2005/06:MJ290
          </p>
          <p>
            Mot bakgrund av detta anser jag att regeringen bör tillse att
            regelverken utvecklas så att materialbolagen inte kan lämna så
            stora vita ytor i landet som är fallet idag samt att panter bör
            tillämpas i större utsträckning samt att återvinningsavgifter
            inte skall tillåtas gå till annat än just återvinning och att
            större krav måste kunna ställas på utformning av insamlingsstationer.
          </p>
          <p>
            Stockholm den 29 september 2005 Jan Lindholm (mp)
          </p>
        </div>
      </div>
    </body>
  </text>
</TEI>
