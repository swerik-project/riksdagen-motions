<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00371">
  <teiHeader>
    <fileDesc>
      <titleStmt>
        <title>Vårt beroende av ekosystemtjänster</title>
        <author corresp="i-FvpsLGyVJwy2VnAqBbfthX">av Maria Wetterstrand m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vårt beroende av ekosystemtjänster</title>
          <idno type="rdwebb">GX02MJ371</idno>
          <rs type="number">MJ371</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ371/text</ref>
          <ref type="dokument_url_html">http://data.riksdagen.se/dokument/GX02MJ371</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ371</ref>
          <ref type="doc">http://data.riksdagen.se/fil/EFCAFDF0-5518-4415-88E7-D2F9BDB94421</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FvpsLGyVJwy2VnAqBbfthX</idno>
            <name>Maria Wetterstrand</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QYvJxwdeE9FZ9RhQZR1kZg" type="signed"/>
        <correspContext corresp="i-QYvJxwdeE9FZ9RhQZR1kZg">
          <note type="signatory" corresp="i-FvpsLGyVJwy2VnAqBbfthX"/>
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-3GrPnM5KDKuSxfWxymYNoC"/>
        </correspContext>
        <correspAction xml:id="i-WNQ57q7NJLiTNqXVPco8hL" type="numbering">
          <date when="2009-10-06"/>
        </correspAction>
        <correspAction xml:id="i-LaPSeh53B1A3vVeKmH15H5" type="submission">
          <date when="2009-10-05"/>
        </correspAction>
        <correspAction xml:id="i-PgxKuv8SH53KGrJP5MLDWs" type="transfer">
          <date when="2009-10-02"/>
        </correspAction>
        <correspAction xml:id="i-Smb4bqtskQnNGjhFHfH9ZX" type="assigned"/>
        <correspContext corresp="i-Smb4bqtskQnNGjhFHfH9ZX">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LU5jsJMMQP82z8Q6hE7Yqq" type="motBody">
        <div xml:id="i-Q5rDNii2rMXtC9zG3hZGJF" type="motProposal" subtype="förslag">
          <head xml:id="i-HHbca5cAuYfs3hFauJFa5V">
            1 Förslag till riksdagsbeslut
          </head>
          <list xml:id="i-Qqs5dKGtw9yoL9w5cnG5aX" style="ol">
            <item xml:id="i-GEUfngB7U7zzjyg4X5YP11">
              Riksdagen tillkännager för regeringen som sin mening vad som
              anförs i motionen om att en överordnad samhällsprioritering är
              att säkra att viktiga ekosystemtjänster genereras också i framtiden.
            </item>
            <item xml:id="i-UzqwpyzJCe33FgJAxERbEu">
              Riksdagen tillkännager för regeringen som sin mening vad som
              anförs i motionen om att Sverige inte ska bidra till att utarma
              viktiga ekosystemtjänster i andra länder.
            </item>
            <item xml:id="i-T4vUvkfj9NHHRv4HAHpp3L">
              Riksdagen tillkännager för regeringen som sin mening vad som
              anförs i motionen om att regeringen ska ta fram en strategi för
              att säkra ekosystemtjänster i Sverige.
            </item>
            <item xml:id="i-R12S1zprEMssE73mJtqnes">
              Riksdagen tillkännager för regeringen som sin mening vad som
              anförs i motionen om att regeringen ska stödja forskning och utveckling
              av metoder för att beräkna olika aktiviteters konsekvenser för
              ekosystemtjänster.
            </item>
            <item xml:id="i-X2UjxsQB4TQZRSK9aK71zJ">
              Riksdagen tillkännager för regeringen som sin mening vad som
              anförs i motionen om att de viktigaste lagarna inom miljö och
              areella näringar bör kompletteras med hänvisning till hänsyn till
              ekosystemtjänster.
            </item>
            <item xml:id="i-5pRWZnzGcpkbcyd1MSsjAt">
              Riksdagen tillkännager för regeringen som sin mening vad som
              anförs i motionen om att regeringen bör ha ekosystemansatsen och
              ekosystemtjänster som två överordnade principer vid förhandlingar
              inom EU om bl.a. reformeringen av EU:s jordbrukspolitik och EU:s
              fiskepolitik.
            </item>
            <item xml:id="i-BQzTmye3Ls7HF3ZKesJ9Sr">
              Riksdagen tillkännager för regeringen som sin mening vad som
              anförs i motionen om att berörda myndigheter utbildar beslutsfattare
              om hur man för in hänsyn till ekosystemtjänster i det lokala och
              regionala beslutsfattandet.
            </item>
            <item xml:id="i-HbDaCHnroaPFJrYDhAz8mk">
              Riksdagen tillkännager för regeringen som sin mening vad som
              anförs i motionen om att EU:s jordbrukspolitik bör reformeras
              utifrån en ekosystemansats.
            </item>
            <item xml:id="i-DMADFACug4dyRj9SdMBhkC">
              Riksdagen tillkännager för regeringen som sin mening vad som
              anförs i motionen om att ekonomiska styrmedel utvecklas för att
              säkra framtida ekosystemtjänster.
            </item>
            <item xml:id="i-SSc7m1eBfw8D7E59VuRmSh">
              Riksdagen tillkännager för regeringen som sin mening vad som
              anförs i motionen om att i det fortsatta arbetet med miljömålen
              bör hänsyn till ekosystemtjänster integreras i miljömålssystemet.
            </item>
            <item xml:id="i-J4kVyVwPiSBcd1yAVGtcyx">
              Riksdagen tillkännager för regeringen som sin mening vad som
              anförs i motionen om genmodifierade arter.
            </item>
            <item xml:id="i-QyzdYhboJaQUMJSNvppSJR">
              Riksdagen tillkännager för regeringen som sin mening vad som
              anförs i motionen om mål för markutnyttjande i Sverige och utomlands.
            </item>
            <item xml:id="i-RwooWieKGA7yU9rFvAST2B">
              Riksdagen tillkännager för regeringen som sin mening vad som
              anförs i motionen om ekosystemtjänster och biståndsprojekt. 1
            </item>
          </list>
          <p xml:id="i-NX8JxWu15SYgnz9EsoeSTn">
            1 Yrkande 13 hänvisat till UU.
          </p>
        </div>
        <div xml:id="i-YLMcB2iZWL6Xn3tWTC67yi" type="motContent">
          <head xml:id="i-FA7uyqtMgsMZpNivASq1MC" type="h1">
            2 Inledning
          </head>
          <p xml:id="i-LnR2my3BhWf4pgHif6ZK76">
            Vår ekonomi, vårt välbefinnande, ja hela vår överlevnad, är beroende
            av de nyttigheter och tjänster som naturen förser oss med. De
            syns oftast inte, de ingår sällan i ekonomiska kalkyler, men vi
            skulle inte klara oss utan dem.
          </p>
          <p xml:id="i-N9cozBmbLzYi9pakRYZEtx">
            Det handlar om grundläggande tjänster som att vilda insekter
            pollinerar bär, frukt och blommor. Att vatten renas och regleras.
            Att kretsloppen fungerar för viktiga ämnen som kol, kväve och
            fosfor. Att bördig jord bildas. Att det finns fisk i haven och
            träd i skogen. För att bara ta några exempel.
          </p>
          <p xml:id="i-CkTxfEUmnBDWMEY7hi9nZ5">
            Dessa ekosystemtjänster är helt nödvändiga för oss. Men de är
            satta under stark press. FN:s stora Millennium Ecosystem Assessment
            (MA) bedömde 2005 att 15 av 24 undersökta ekosystemtjänster hade
            utarmats eller utnyttjades på ett ohållbart sätt.
          </p>
          <p xml:id="i-3tpswTa1BnuMvoTrrmN2sj">
            Enligt MA tyder mycket på att naturens förmåga att tillhandahålla
            dessa livsavgörande tjänster kan drabbas av snabba och omfattande
            förändringar som blir kostsamma och ibland kan vara oåterkalleliga.
          </p>
          <p xml:id="i-2Dhmjj5z3cRYJyeurt5hGH">
            Vi kan inte fortsätta så här. Trenden måste vändas, samtidigt
            som fattiga länder måste få utvecklas. Vi behöver en politik för
            att säkra framtida ekosystemtjänster i Sverige. Vårt internationella
            agerande måste också ta större hänsyn till ekosystemtjänster.
          </p>
          <p xml:id="i-577p8JqJYzqHY7KyUu3S4p">
            I denna motion beskriver vi närmare vad ekosystemtjänster är,
            varför de är viktiga, och ger några förslag på hur insikten om
            detta bör få genomslag i svensk politik.
          </p>
          <head xml:id="i-FD9xyGpZAzQJ4yCuQEjNcZ" type="h1">
            3 Bakgrund
          </head>
          <head xml:id="i-9xDEdU3e6tNK666YhzfS4J" type="h2">
            3.1 Vad är ekosystemtjänster och hur utvecklas de?
          </head>
          <p xml:id="i-6UiqEbmy7g4c4FQ6tk5Rgn">
            Övergripande kan man säga att ekosystemtjänster är tjänster och
            nyttigheter vi får gratis av naturen, exempelvis att insekter
            pollinerar, att vatten renas, att skadedjur begränsas och att
            bördig jord bildas. Det är ett sätt att se naturen från människans
            perspektiv. Vilket inte hindrar att naturen också har ett egenvärde.
          </p>
          <p xml:id="i-KjDCWwS5its5XBZwkea9aB">
            Millennium Ecosystem Assessment, MA, innebar när den kom 2005
            ett internationellt genombrott för synen på ekosystemtjänster.
            Den har beskrivits som en lägesrapport över jordens ekosystemtjänster
            som lyfter fram naturens betydelse för människan. MA kopplade
            förutsättningarna för människans välbefinnande (säkerhet, grundläggande
            material för konsumtion, hälsa, goda sociala relationer samt frihet
            att välja och handla) till fyra kategorier av ekosystemtjänster:
          </p>
          <list xml:id="i-YXEryAmpWSYNAeoSFP1L8P" style="ul">
            <item xml:id="i-NhnbvfrneFR9LPCE8KoaAd">
              Understödjande tjänster omfattar de ekosystemfunktioner som är
              ett slags bas för allt annat, alltså de tjänster som stöder och
              är nödvändiga för att de andra ska fungera. Det kan exempelvis
              vara jordformation, kolets kretslopp, eller närings- och vattencykler.
            </item>
            <item xml:id="i-CMjtfCzxy29WMnpgPNAphi">
              Reglerande tjänster har funktioner som är lite mer specifika.
              Det kan vara pollinering, luft- och vattenrening, klimatreglering.
            </item>
            <item xml:id="i-PKkME7CAvUd6cdAMZAbzJo">
              Kulturtjänster innehåller allt det som vi använder för det mer
              känslomässiga välbefinnandet, t.ex. estetiska värden och rekreationsvärden
              naturupplevelsen i en skog, skönheten i en blommande äng, en uppfriskande
              simtur i havet. Dessa värden underskattas ofta, men har visat
              sig utgöra en viktig del i människors kultur och ha positiva effekter
              på hälsan.
            </item>
            <item xml:id="i-XwpqYeQ5N1osWU5AArELeH">
              Producerande tjänster är de av ekosystemtjänsterna som är mest
              konkreta. Det är helt enkelt mat, vatten, material o.s.v. som
              vi kan använda mer eller mindre direkt. Ibland skiljer man ut
              de producerande tjänsterna från de andra och ser dem mer som ett
              resultat av de andra tjänsterna eller som varor.
            </item>
          </list>
          <p xml:id="i-UFZYMHEwnhfVniDgHNPJyJ">
            Den generella uppdelningen i MA har varit normgivande för klassificeringen
            och används numera i en rad olika sammanhang.
          </p>
          <p xml:id="i-TUQLzT86pkygjYGzkD1ywR">
            I MA bedömdes utvecklingen under de senaste femtio åren för 24
            tjänster eller deltjänster inom de sista tre kategorierna.
          </p>
          <p xml:id="i-RoMobdMHHVwuxx2g2jJ8yb">
            Skördar, animalieproduktion och fiskodling ökar. Men de globala
            fiskebestånden har utarmats, främst genom överfiske. Produktionen
            av annan viltfångad eller naturligt växande mat minskar också.
          </p>
          <p xml:id="i-TzZAKVBrighQVyxndHc31v">
            Naturens upptag av växthusgaser bedömdes i MA ha ökat under 1900-talet.
            Däremot noterades en rad negativa lokala och regionala konsekvenser.
            Atmosfärens förmåga att rena sig från luftutsläpp bedömdes ha
            minskat. Erosionen ökar, degraderingen av jorden ökar, vattenkvaliteten
            sjunker, den naturliga regleringen av skadegörare minskar på grund
            av användning av bekämpningsmedel och naturliga skydd mot naturkatastrofer
            (översvämning, jordskred och liknande) minskar. Naturliga pollinatorer
            tycktes minska globalt. Produktionen av skog och fibrer för textilier
            minskade i vissa regioner men ökade i andra.
          </p>
          <p xml:id="i-EU5exgGQuCzUGwx1A1ZD6d">
            Läget för den naturliga regleringen av sjukdomar och vatten varierade
            också från region till region. Detsamma gällde för rekreation
            och turism: fler områden hade blivit tillgängliga, men många hade
            också utarmats. Övriga kulturella tjänster som heliga lundar och
            arter samt omfattningen och kvaliteten hos naturområden minskade.
          </p>
          <p xml:id="i-4ziY6R46ZjfGhAzmDMJvjC">
            MA konstaterade sammanfattningsvis i denna rapport från 2005
            att ekosystem­tjänsterna har utarmats i en alarmerande takt.
          </p>
          <p xml:id="i-88tpQKshD9qaV21QAnThJ1">
            MA varnar att utarmningen av ekosystemtjänster kan bli markant
            värre under första hälften av detta sekel och är ett hinder när
            det gäller att uppfylla de av FN antagna millenniemålen om fattigdomsbekämpning,
            utrotandet av hunger, förbättrad hälsa, rent vatten och hållbar
            utveckling.
          </p>
          <p xml:id="i-XaoaHLdbxiwU9eHpdAkFj4">
            Konsekvenserna är ojämlikt fördelade. Effekterna väntas drabba
            de fattigaste hårdast. MA konstaterar att den rika delen av världens
            befolkning är avskärmad från de flesta negativa effekter av förlusten
            av ekosystemtjänster. Men det finns problem också i EU.
          </p>
          <head xml:id="i-EBaPrAu2VTmvkKq16BdzMc" type="h2">
            3.2 Ekosystemtjänster i EU
          </head>
          <p xml:id="i-GLumpQAzk4JKRfV8Qh68jT">
            I Europeiska miljömyndighetens (EEA) årsrapport för 2007 konstateras
            att förlusten av den biologiska mångfalden är direkt kopplad till
            den utarmning av ekosystemtjänster som beskrivs av MA.
          </p>
          <p xml:id="i-4rEoFXRAdmsZAwqLe17cgR">
            EU-kommissionen följde upp MA i maj 2006 med meddelandet Att
            stoppa förlusten av biologisk mångfald. EU-kommissionen noterade
            MA:s bedömning att de flesta ekosystemtjänster håller på att utarmas
            i EU och konstaterade:
          </p>
          <p xml:id="i-NC8FHdkbCGEwxNDMWvat92">
            Människans fragmentering av ekosystemen har drabbat Europa hårdare
            än någon annan världsdel. Exempelvis kan nämnas att bara 13 %
            av Västeuropas skogar kan klassificeras som ostörda av människor
            På artnivå är 42 % av Europas inhemska däggdjur, 43 % av fåglarna,
            45 % av fjärilarna, 30 % av groddjuren, 45 % av reptilerna och
            52 % av sötvattenfiskarna hotade av utrotning Den främsta påverkansfaktorn
            är fragmentering, försämring och förstörelse av livsmiljöer på
            grund av förändrad markanvändning.
          </p>
          <p xml:id="i-Ef9pi1YUS9cKW2iuSZ65vJ">
            EU-kommissionen konstaterade vidare:
          </p>
          <p xml:id="i-LJRNgZSuA2F6fpMvaqSGr7">
            Slutsatsen var att vi förbrukar jordens naturliga kapital och
            riskerar att förstöra ekosystemens förmåga att försörja kommande
            generationer. Vi kan vända den nedåtgående trenden, men det kräver
            stora förändringar i politik och praktisk handling.
          </p>
          <p xml:id="i-9LRhmY8sAfwZZAXRhMQ5t6">
            För att vederlägga en vanlig invändning förklarade EU-kommissionen
            följande:
          </p>
          <p xml:id="i-BfG7BW5MF7EVA8Bu6K9K2d">
            Det finns en gräns för i vilken utsträckning människans uppfinningsrikedom
            och teknik kan ersätta detta naturliga livsuppehållande system,
            och även om det går blir kostnaderna ofta högre än kostnaderna
            för att vårda den biologiska mångfalden i förebyggande syfte.
            När utarmningen av ekosystemen väl har passerat en viss tröskel
            är det ofta mycket svårt eller omöjligt att återställa dem. Utdöendet
            är för evigt. I det långa loppet kan mänskligheten inte överleva
            utan detta livsuppehållande system.
          </p>
          <p xml:id="i-LuBXL4PC8KE2btieXLouM6">
            En färsk rapport, Ecosystem services and biodiversity in Europe,
            utgiven av sammanslutningen av vetenskapsakademierna i EU (European
            Academies Science Advisory Council) lyfter fram ytterligare en
            ekosystemtjänst av betydelse i EU: regleringen av miljökvaliteten.
            Ett exempel är betydelsen av gröna områden i stadsbebyggelse,
            både för luftkvaliteten och för bullerdämpning. Betydelsen av
            denna tjänst avspeglas i viss mån i fastighetspriser. I rapporten
            gjordes ett försök att bedöma betydelsen av ekosystemtjänster
            i EU, enligt MA:s kategorisering. Några som anses särskilt betydande
            är primärproduktion, vattenreglering, miljökvalitet, matproduktion
            och kulturella värden. Lokalt kan andra vara särskilt viktiga,
            exempelvis markens bördighet eller klimatreglering.
          </p>
          <head xml:id="i-WjejS7cC6DZ9h1mfX579J7" type="h2">
            3.3 Varifrån kommer ekosystemtjänster och varför minskar de?
          </head>
          <p xml:id="i-GrykNPgXhC4sgLLPY54Z2Z">
            Ekosystem kan sägas vara summan av de arter som lever i ett system,
            samt den abiotiska (fysiska, icke-levande) miljö som de lever
            i och de utbyten de levande varelserna har med varandra och med
            den abiotiska miljön. De levererar således en rad tjänster som
            människan har nytta av.
          </p>
          <p xml:id="i-W7ELdewK7Nj4kknzAApX7v">
            Ekosystemen och ekosystemtjänster påverkas av en rad faktorer.
            Några exempel:
          </p>
          <list xml:id="i-213YGf4nVbeFNBgTSyDUK4" style="ul">
            <item xml:id="i-5uPQrFnPe2QsyWNh1ybYUa">
              Förlust av den biologiska mångfalden är ett av de stora hoten.
              Levande organismer växter, bakterier, svampar, djur är nödvändiga
              för att det ska finnas ekosystemtjänster. (Vi har utvecklat vår
              syn på betydelsen av den biologiska mångfalden samt förslag till
              åtgärder för att bevara biologisk mångfald i tidigare motioner,
              se t.ex. motion 2007/08:MJ414 och motion 2008/09:MJ502).
            </item>
            <item xml:id="i-XjwkjqPsHVJkttE844prTC">
              Förändringar i användningen av mark och vatten har en direkt
              effekt på de ekosystemtjänster vi får. Ändrad markanvändning har
              också en stark indirekt effekt genom påverkan på den biologiska
              mångfalden. Konvertering av naturskog och andra naturliga ekosystem
              till jordbruksmark har enligt MA varit den viktigaste faktorn
              bakom förlusten av ekosystemtjänster.
            </item>
            <item xml:id="i-RGi8DZzpdnQxffGrYoP8wg">
              Även föroreningar kan minska produktionen av ekosystemtjänster.
              Utsläpp kan t.ex. påverka vattenkvaliteten direkt och markens
              och levande organismers möjligheter att rena vatten.
            </item>
            <item xml:id="i-XWtVE3siA3L4wW2pW7yA2M">
              Klimatförändringar kan också få enorma konsekvenser för ekosystemtjänsterna.
              Kopplingen mellan klimat och ekosystemtjänster är komplex. Å ena
              sidan utgör klimatförändringar ett stort hot mot produktion av
              ekosystemtjänster. Å andra sidan kan ekosystemtjänster vara av
              stor betydelse för att dämpa klimatförändring och minska deras
              effekter. En rapport som presenterades av FN:s miljöorgan Unep
              i juni 2009 drar slutsatsen att med de rätta marknadssignalerna,
              och rätt skötta, kan jordens levande system avskilja och lagra
              enorma mängder koldioxid. Samtidigt skulle det generera andra
              ekosystemtjänster som en positiv bieffekt, t.ex. förbättrad vattentillgång,
              stabilisering av mark och minskad förlust av biologisk mångfald.
              Utöver det skulle en mängd nya gröna jobb skapas i förvaltning
              av naturresurser.
            </item>
          </list>
          <p xml:id="i-CAiwRp5DHWQhpVXz6bN5RL">
            En rapport från projektet TEEB (se nedan) uppskattades i september
            2009 att cirka 15 procent av de globala koldioxidutsläppen absorberas
            eller förvaras av världens skogar varje år. Utan denna tjänst
            skulle klimatförändringen ha gått ännu längre.
          </p>
          <p xml:id="i-J5ECvhPi3W6AKmiAcXCHwt">
            Bakom dessa direkta faktorer lyfter MA fram fem indirekta påverkansfaktorer
            (eller drivers):
          </p>
          <list xml:id="i-9thCihXqZLVQVyNzAEziT5" style="ul">
            <item xml:id="i-AzE5ZKCtWuQqS998H7so42">
              befolkningsförändringar (ökning och migration)
            </item>
            <item xml:id="i-ESSvQsMy9GvBLfUuj23F2d">
              ekonomisk aktivitet (bl.a. ekonomisk tillväxt, inkomstskillnader
              och handelsmönster)
            </item>
            <item xml:id="i-A9Vr8hz2771FT6h11dUzYi">
              sociopolitiska faktorer (t.ex. förekomsten av konflikter eller
              deltagande i politiskt beslutsfattande)
            </item>
            <item xml:id="i-SvPEnG2tahQdk243Ff2Mu5">
              kulturella faktorer
            </item>
            <item xml:id="i-Hiz2bj5awA9u6bEKK7iyQf">
              tekniska förändringar.
            </item>
          </list>
          <p xml:id="i-KbSXwfhFDH7V7q7S4rgSP3">
            Globalt sker en mycket kraftig befolkningsökning. Global Environment
            Outlook 4 (GEO4), utgiven av FN:s miljöorgan Unep, konstaterade
            2007 att sedan 1987 hade världens befolkning ökat med nästan 34
            procent och världshandeln med 260 procent. Den markareal som finns
            tillgänglig för varje person har därmed minskat från 7,91 hektar
            år 1900 till 2,02 hektar år 2005. Med nuvarande befolkningsökning
            beräknas arealen minska till 1,69 hektar per person till år 2030.
          </p>
          <p xml:id="i-2Kqxk3RKzMqker5Lhz2zxF">
            Föroreningar, tillgång till dricksvatten och utarmning av jordbruksmark
            pekades ut i GEO4 som några av de stora problemen för människor
            på kort sikt. Utsläpp av växthusgaser, uttag av fisk, uttag av
            skog och en rad andra sätt att belasta miljön har överskridit
            de ekologiska ramarna.
          </p>
          <p xml:id="i-LoctvHcurHS8E9troMUjAJ">
            Jordbruk, inklusive bete, står för närmare 40 procent av all
            markyta globalt sett. Jordbruket står även för 70 procent av all
            vattenanvändning. Fixering av kväve har fördubblats, och fosforanvändningen
            har tredubblats.
          </p>
          <p xml:id="i-HwXUvrdkwP2CmSJ4p9Beib">
            I GEO 4 sammanfattas detta som att förändringarna beror på mänskliga
            aktiviteter i en alltmer industrialiserad, globaliserad och sammankopplad
            värld.
          </p>
          <p xml:id="i-EA3G78u9mVSpj4CWDRjKkq">
            Förändringar i ekosystem har bidragit till ökad välfärd och ekonomisk
            utveckling, framför allt genom att vi har ökat de producerande
            tjänsterna, som produktion av mat och skogsråvara. Gratistjänsterna
            i ekosystemen har med andra ord tillhandahållit en ständig ekonomisk
            tillväxt, dessa tjänster har kunnat utnyttjas mer av vissa än
            av andra och med dessa tjänster har rikedom kunnat skapas. Tillväxten
            har även inneburit ökad stress för ekosystemen, vilket kan komma
            att leda till lägre välfärd på sikt genom att det kan minska framtida
            generationers möjlighet att utnyttja ekosystemtjänsterna.
          </p>
          <head xml:id="i-CKWFwyahKE2ogF96iAQHHb" type="h2">
            3.4 Överutnyttjade ekosystem och deras förmåga till återhämtning
          </head>
          <p xml:id="i-54n1uSiJntd2QrT8835jDK">
            Några begrepp som är centrala för förståelsen av problematiken
            kring ekosystemtjänster är tröskeleffekter, flippar, multifunktionalitet
            och resiliens.
          </p>
          <p xml:id="i-R3LGDmSvppr5bQqRELX9PM">
            Man talar ibland om att ekosystem flippar när det sker omfattande
            och irreversibla förändringar, som när en ny art blir toppredator
            i ett ekosystem.
          </p>
          <p xml:id="i-Cco95C1rcKqWrtdgQZEMR5">
            När en utveckling pågått en tid och når ett läge där det inträffar
            plötsliga förändringar i ekosystemet talas det om tröskeleffekter
            (eller tipping points). Forskning tyder allt mer på att ekosystemen
            inte utvecklas linjärt (att en förändring av en paramenter med
            x procent ger en förändring av ekosystemet eller ekosystemtjänster
            med y procent), utan att det är vanligt med tröskeleffekter. En
            ökning av exempelvis torskfångsten med ytterligare en procent
            eller ett överuttag med ytterligare ett år behöver alltså inte
            ge en minskad förökning med en procent, eller en fördröjd återhämtning
            med ett år. Den relativt plötsliga kollapsen av torskbeståndet
            utanför Kanada är ett välkänt exempel. Forskningen uppvisar fler
            liknande exempel. Beslutsfattare måste därför vara uppmärksamma
            på tidiga varningstecken och för förutsättningarna för ekosystemens
            funktioner.
          </p>
          <p xml:id="i-DKF9RMU8d3fkxERebAMt58">
            Multifunktionalitet syftar på att ekosystem normalt producerar
            flera tjänster samtidigt. En skog producerar både fiber och mat,
            den bidrar till att reglera luft och vatten, den kan vara hemvist
            för insekter som pollinerar växter utanför skogen, med mera. Ansträngningar
            för att öka produktionen av en tjänst (t.ex. virkesproduktion)
            kan inverka negativt på andra tjänster. Ett centralt budskap är
            därför att det är viktigt att se till konsekvenserna för alla
            relevanta ekosystemtjänster när beslut fattas om exempelvis förvaltning
            av naturresurser.
          </p>
          <p xml:id="i-KFWF2EgK8vzRVeQ2LRxGgc">
            Resiliens kan förstås som ekosystemens förmåga att återhämta
            sig från störningar, både naturliga och de som människor orsakat.
            Resiliens blir allt viktigare i takt med att klimatförändringarna
            och andra miljöproblem förvärras, med därpå följande stress på
            ekosystemen och dess beståndsdelar. Ekosystem fungerar inte isolerat
            från sin omgivning. Det finns komplicerade samband mellan ekosystem
            och människors aktiviteter, där båda påverkar varandra.
          </p>
          <head xml:id="i-RBRJuMczRRnMEqCMnHxQvW" type="h1">
            4 Politik för ekosystemtjänster
          </head>
          <head xml:id="i-CVh5btersr7gwoSmrZ3CpV" type="h2">
            4.1 Ekosystemtjänster ett oumbärligt samhällsintresse
          </head>
          <p xml:id="i-JhqY42RFAfhAm8JVADBC9p">
            Ur ett annat perspektiv kan förmågan att tillhandahålla ekosystemtjänster,
            också efter störningar, ses som ett oumbärligt naturkapital. God
            förvaltning av ekosystemtjänster och resiliens är således inte
            enbart en miljöfråga, utan en fråga om ekonomi och välbefinnande
            på längre sikt.
          </p>
          <p xml:id="i-LXieemH4ETdd8yBNaNrj5E">
            Brist på insikt om kopplingen mellan ekosystemtjänster, resiliens
            och människans välbefinnande kan ses som den grundläggande orsaken
            till våra miljö- och naturresursproblem och ett hot mot vår framtida
            välfärd och vår livskvalitet.
          </p>
          <p xml:id="i-LDtdTS3yPyAF8Sd4yqoBjx">
            De senaste decenniernas kunskapsutveckling på miljöområdet leder
            till en slutsats som kan verka paradoxal. Problemet med icke förnybara
            resurser är inte i första hand att de tar slut, utan de problem
            som användningen och spridningen medför. När det gäller de förnybara
            resurserna är grundproblemet att de överutnyttjas samt att ovarsamt
            utnyttjande minskar biologisk mångfald och orsakar problem för
            ekosystemtjänster.
          </p>
          <p xml:id="i-AU1YTZ9bXY53MEPDH1K2kf">
            Ny forskning (A safe operating space for humanity, Nature, 24
            september 2009) har försökt att klarlägga var säkra ekologiska
            ramar för mänsklig påverkan på miljön går. En grupp forskare har
            identifierat och undersökt nio olika aspekter. För varje aspekt
            har man försökt uppskatta var en säker gräns för mänsklig påverkan
            går. De nio aspekterna är klimatförändring, försurning av världshaven,
            uttunningen av ozonskiktet, partiklar i luften, flöden för närsalterna
            kväve och fosfor, sötvattenanvändning, förändring av markanvändning,
            kemiska föroreningar och förlust av biologisk mångfald.
          </p>
          <p xml:id="i-8B9syXUwEVk579EiXccLcr">
            Forskarna konstaterar att det är svårt att entydigt slå fast
            säkra gränser. Osäkerheten är stor. Forskarna påpekar att en gradvis
            ökning av stress på en faktor kan leda till en omfattande, plötslig
            och oåterkallelig förändring av viktiga ekosystemfunktioner. Som
            exempel anges att avskogning i Amazonas kan drabba vattenförsörjningen
            i Asien. En slutsats är att det är nödvändigt att hålla sig inom
            säkerhetsgränsen i samtliga områden.
          </p>
          <p xml:id="i-M46apX9Za64iwKKWARiCtY">
            Forskarna anger att de inte lyckats kvantifiera förslag till
            gränser avseende luftpartiklar och kemisk förorening. För klimatförändringar,
            kväve- och fosforcykler och förlust av biologisk mångfald är det
            däremot tydligt att vi överskridit säkra gränser för vår ekosystempåverkan.
            Vad gäller biologisk mångfald drar forskarna slutsatsen att mänskligheten
            redan har kommit djupt in i farozonen, där oönskade ekosystemförändringar
            med omfattande negativa konsekvenser för människor inte kan uteslutas
            om den nuvarande utarmningstakten fortsätter. Det finns en tilltagande
            risk att detta kommer att drabba ekosystemens funktioner.
          </p>
          <p xml:id="i-MqhCbpJvebQLLGcwXwMGWw">
            Slutsatsen är att förbrukningen av förnybara naturresurser på
            många håll överskridit de ekologiska ramarna, med allt för omfattande
            konsekvenser för framtida ekosystemtjänster. Belastningen måste
            minska till vad ekosystemen tål. Även om det råder viss osäkerhet
            om var gränserna ligger, är det klart vilken riktning utvecklingen
            bör ta. Ett målorienterat åtgärdsarbete behöver gå hand i hand
            med forskning och metodutveckling och förfining. Problemen blir
            värre om vi väntar.
          </p>
          <p xml:id="i-4cvqdZcnk5FiNZDZSAeEbD">
            Användningen av ekosystemtjänster är som nämnts ojämnt fördelat.
            Fördelningen blir en allt viktigare fråga i en begränsad och globaliserad
            värld. Detta syns tydligt i pågående klimatdiskussioner. Vi måste
            diskutera både förbrukning och fördelning. Detta blir än viktigare
            ifall man inför historiskt ansvar, utifrån principen att den som
            orsakat problemet (och nu tjänar på att ha gjort det) har ett
            större ansvar för att åtgärda det. Detta synsätt återkommer också
            i den internationella klimatdebatten, till exempel i diskussionen
            om Greenhouse Development Rights (en modell som tagits fram av
            forskare vid bl.a. Stockholm Environment Institute för att på
            ett rättvist sätt kunna fördela de insatser som krävs för att
            undvika katastrofala klimatförändringar).
          </p>
          <p xml:id="i-M9HvWwiwHJsV8T3LPeiRHW">
            Analysen av ekosystemtjänster ger ett mer grundligt och faktabaserat
            underlag till det som många redan vetat eller känt intuitivt:
            att det är viktigt för människans egen skull att värna om vår
            miljö. Den understryker vikten av att miljöskydd får ökad tyngd
            i avvägning mot andra intressen. Skydd av ekosystemtjänster måste
            få större vikt vid beslut på alla nivåer. Utan ekosystemtjänster
            kan vi inte överleva. Ett övergripande och överordnat samhällsmål
            bör därför vara att säkra att viktiga ekosystemtjänster genereras
            också i framtiden. Sverige ska inte bidra till att utarma viktiga
            ekosystemtjänster i utlandet. Detta bör riksdagen ge regeringen
            till känna.
          </p>
          <head xml:id="i-LEYcf6zcAAoCy2f1T2t4x9" type="h2">
            4.2 En strategi och åtgärder för att säkra ekosystemtjänster
          </head>
          <p xml:id="i-3b1jbdpm3L6DMH4pnfRZGN">
            Inom FN:s konvention om biologisk mångfald har parterna lyft
            fram ekosystemansatsen som ett sätt att ta större hänsyn till
            ekosystemtjänster vid förvaltning av naturresurser (t.ex. vid
            partsmötet 2000). Med ekosystemansatsen menas bland annat att
            bevarande och nyttjande av biologisk mångfald sätts i ett större
            sammanhang (i ett landskapsperspektiv) för att även kunna se vilka
            effekter olika åtgärder har på andra ekosystem eller områden än
            de som står i fokus för en specifik åtgärd. Ekosystemansatsen
            poängterar även vikten av att ekonomiska och sociala faktorer
            inkluderas i arbetet för att bevarande och hållbart nyttjande
            ska kunna uppnås. Ekosystemansatsen har skrivits in i olika politiska
            dokument, som t.ex. EU:s fiskeripolitik. Men den har inte fått
            något större genomslag där i praktiken, och som Natuvårdsverket
            påpekade 2007 i rapporten Ekosystemansatsen, inte heller i svensk
            förvaltning.
          </p>
          <p xml:id="i-WZvsVZMXFYijkeS2AZRodS">
            Miljöpartiet anser att regeringen ska ta fram en strategi för
            att säkra ekosystemtjänster i Sverige framöver.
          </p>
          <p xml:id="i-Qm52xGbW7EYVZdrd5toU38">
            Regeringen bör genomföra en kartläggning över viktiga ekosystemtjänster,
            samt göra en analys av hur de utvecklas, vad som påverkar dem
            och hur man kan säkra deras produktion på sikt. Strategin bör
            innehålla förslag på ändringar av regelsystem samt ekonomiska
            styrmedel. Till exempel kan kemikalieregleringen i större utsträckning
            behöva baseras på konsekvenser för ekosystemtjänster, även avseende
            kemiska ämnens nedbrytningsprodukter och samverkan med andra ämnen,
            den s.k. cocktaileffekten. Vi utvecklar delar av detta nedan.
          </p>
          <p xml:id="i-CobwM8Bk1XxJG7sro7JT8z">
            Förståelsen för ekosystemen som grunden för mänsklig välfärd
            är avgörande kunskap för framtiden. Betydelsen av ekosystemtjänster
            behöver lyftas fram mer i ekonomiska, tekniska, juridiska och
            naturvetenskapliga utbildningar. Ett förslag är att genomföra
            en informationskampanj samt bedriva mer långsiktiga insatser för
            att öka allmänhetens kunskap om och förståelse för betydelsen
            av ekosystemtjänster. En komplettering av kommittéförordningen
            med krav på att statliga utredningar ska redovisa eventuella konsekvenser
            av sina förslag för produktionen av ekosystemtjänster kan vara
            befogad.
          </p>
          <p xml:id="i-UBxmEWuAUv83WWMycABc4g">
            En översyn bör göras av ekonomiska styrmedel, för framför allt
            areella näringar, med avseende på konsekvenser för produktion
            av ekosystemtjänster. En översyn bör också göras av statens utgifter
            och konsekvenser för ekosystemtjänster (en sådan översyn har genomförts
            i Storbritannien). Miljöpartiet anser att regeringen ska stödja
            forskning och utveckling av metoder för att beräkna olika aktiviteters
            konsekvenser för ekosystemtjänster.
          </p>
          <p xml:id="i-XcThLAG1RrJR57HoqrAfcy">
            Leverans av ekosystemtjänster är som nämnts ovan ett allmänt
            samhällsintresse. Den bör också behandlas så i vår lagstiftning.
            Miljöbalken bör kompletteras med en uttrycklig hänvisning till
            ekosystemtjänster i de allmänna hänsynsreglerna (2 kap. miljöbalk
            (1998:808)). Motsvarande kan behövas för skogsvårdslagens generella
            hänsynsregler (30 § skogsvårdslag (1979:429)) och fiskelagen (20
            § fiskelag (1993:787)). Även beslut om naturvård bör i högre utsträckning
            bygga på analys av konsekvenserna för ekosystemtjänster.
          </p>
          <p xml:id="i-PncHcPvNK9pc9tst3S4vwK">
            De areella näringarna (jordbruk, skogsbruk, vattenbruk och fiske)
            behöver ta större hänsyn till verksamheternas konsekvenser för
            ekosystemtjänster. Lagändringarna bör exempelvis kompletteras
            med uppdrag till Jordbruksverket att precisera kraven på generell
            hänsyn i jordbruket för att säkra framtida ekosystemtjänster.
            Skogsstyrelsen bör få ett motsvarande uppdrag avseende skogsvårdslagens
            generella hänsynsregler. Fiskeriverket bör också få ett motsvarande
            uppdrag. Vid behov bör ytterligare förändringar av lagstiftningen
            föreslås.
          </p>
          <p xml:id="i-M81uUYvW8KRp2ggFAhh7HM">
            Beslut på EU-nivå är av stor betydelse för utvecklingen av svenskt
            jordbruk och fiske. EU:s jordbrukspolitik och EU:s fiskepolitik
            har båda lett till katastrofala effekter för andra ekosystemtjänster
            än den kortsiktiga livsmedelsproduktionen. Regeringen bör ha ekosystemansatsen
            och ekosystemtjänster som överordnade principer vid förhandlingar
            inom EU om bl.a. reformeringen av EU:s jordbrukspolitik och EU:s
            fiskepolitik. Bland annat bör stödet till jordbruket i så stor
            omfattning som möjligt omformas till ersättning för produktion
            av ekosystemtjänster.
          </p>
          <p xml:id="i-Cq4Dy4jEu384Cs8wuwZy9a">
            Miljökonsekvensbeskrivningar som krävs enligt miljöbalken och
            PBL (plan- och bygglag (1987:10)) bör innehålla uttryckliga beskrivningar
            av konsekvenserna för produktion av ekosystemtjänster.
          </p>
          <p xml:id="i-6KmUCHu9nh5JPCeaKxEidq">
            Det är viktigt att integrera hänsyn till ekosystemtjänster i
            lokala politiska beslut. God vägledning för hur man kan göra det
            finns t.ex. i material som tagits fram av World Resources Institute
            (med stöd från bl.a. FN-organen Unep, UNDP och FAO samt Sidafinansierade
            Swedbio). Project Natural Capital, ett relaterat projekt, utvecklar
            fler verktyg för att integrera hänsyn till ekosystemtjänster i
            praktiskt beslutsfattande.
          </p>
          <p xml:id="i-XwrXcE7kYwexbbA5C4UGjx">
            Den på kort sikt kanske viktigaste faktorn för förändring av
            ekosystemtjänster är beslut om markanvändning. Även beslut om
            vattenanvändning kan ha stor betydelse. Beslut av stor vikt för
            användning av mark och vatten fattas av kommunerna i beslut om
            bl.a. samhällsplanering. Översiktsplaner bör kompletteras med
            analyser av konsekvenser för produktion av ekosystemtjänster.
            Det behövs ett utbildningsprogram för kommunala och regionala
            beslutsfattare om ekosystemtjänster och hur man kan ta större
            hänsyn till dem vid kommunala beslut. Regeringen bör ge Naturvårdsverket,
            Boverket och andra berörda myndigheter i uppdrag att genomföra
            en sådan utbildningssatsning.
          </p>
          <p xml:id="i-UvvpFDmWMMr9CPCSRuha6e">
            En övergripande fråga på alla nivåer är hur bördorna för säkring
            av ekosystemtjänster ska fördelas mellan enskilda och det allmänna.
            Vi utvecklar resonemang kring detta närmare i följande avsnitt.
          </p>
          <head xml:id="i-PCxNvCKCGNYwbVJTUpHzCf" type="h2">
            4.3 Värdera ekosystemtjänster
          </head>
          <p xml:id="i-7yMzkomLufrPdELnTA4V5m">
            I många fall blir det lättare att ge ekosystemtjänster den tyngd
            de behöver i beslutsfattandet om de kan värderas i monetära termer.
          </p>
          <p xml:id="i-QKzgB1dya7EoL9N6BPdtsR">
            Värdet och förlusterna av ekosystemen omfattas inte av det ekonomiska
            system världen har i dag, och därmed blir det svårt för samhället
            att klara av att hantera och avgöra vad som är lönsamt.
          </p>
          <p xml:id="i-7hhsyzVRwA4ShMUMXWLhy4">
            Det är komplicerat att värdera förlusterna av ekosystem och ekosystem,
            och försök till värdering väcker svåra frågor. Hur kan vi bedöma
            vilka funktioner i naturen som inte är inte till nytta? Ska vi
            göra det? Vilket tidsperspektiv bör användas? Hur kan man värdera
            det som är livsnödvändigt och oersättligt?
          </p>
          <p xml:id="i-YLWqz5zCJArjo4vUx4dgWv">
            Det mesta av all biologisk mångfald kan förmodligen på något
            sätt vara till nytta, även om vi inte behöver alla arter för att
            överleva. Det är hur som helst svårt att verkligen skilja ut någon
            process eller någon funktion i naturen som inte påverkar eller
            förser oss människor med något. Framför allt om vi tar med tidsperspektivet.
          </p>
          <p xml:id="i-9De2GzvRrkRGBSBRn8ZNtr">
            Vissa arter kommer vi kanske att behöva i framtiden. Många arter
            och processer kanske vi inte ens känner till. Detta har gjort
            att man ibland även talar om en femte ekosystemtjänstkategori,
            Bevarande, vilket är biologisk mångfald som vi kan komma att behöva.
          </p>
          <p xml:id="i-JJqcaKQkSPnCyqKDScpzgP">
            Det är också svårt att skapa motivation för att skydda eller
            restaurera miljöer som kan vara av betydelse, ännu svårare att
            spara eller låta olika miljöer och arter skyddas, speciellt om
            man dessutom inte tror att de har någon betydelse.
          </p>
          <p xml:id="i-3DCFaGYcFTFGkjZNcz4qMv">
            Mot bakgrund av ovanstående är det viktigt att möta framtida
            utmaningar och att följa den forskning och utveckling som pågår
            på bland annat på Stockholm Resilience Center. Det är också, enligt
            många, dags att utreda möjligheten att bygga upp ett system för
            betalning av ekosystemtjänster.
          </p>
          <p xml:id="i-8JPyyfZDEnTeswr4tNLQRZ">
            FN:s Millennium Ecosystem Assessment påpekar att de flesta beslut
            rörande naturresurser baseras på marknadsvärden, varför värden
            som inte värderas på marknader ofta utarmas eller går förlorade.
            Dessa värden kan dock ofta vara höga och är ibland högre än de
            ekonomiska värdena. Detta gäller särskilt vid intensiv användning
            av naturresurser. Därtill kommer att redan de ekonomiska (och
            sociala) värdena kopplade till skador på ekosystemtjänsterna kan
            vara betydande.
          </p>
          <p xml:id="i-2EFVxkgqdgx7twrsqaxGtA">
            Ett generellt problem inom marknadsekonomin är att världens arter,
            skyddsvärda naturtyper och ekologiska processer ännu inte är prissatta.
            En snäv syn på äganderätten kan få oacceptabla konsekvenser för
            de allmänna värden som finns i den biologiska mångfalden. Det
            kan upplevas som fritt fram att skövla värdefulla miljöer. Naturen
            och dess arter har inget värde på marknaden. Miljöekonomer har
            börjat skapa begreppsapparater som bör kunna ge ett pris på till
            exempel mangroveskogarnas skyddseffekt mot översvämningar, kostnaden
            om hela öriken försvinner under havsytan, mykorrhizasvampars värde
            för folkhushållet (mykorrhizasvampar hjälper växter ta upp vatten
            och näringsämnen förenklat uttryckt; utan svampar ingen skog).
          </p>
          <p xml:id="i-UDGHfFoa4PiL8VoLwaxHEG">
            EU-kommissionen betonar i sitt meddelande om biologisk mångfald
            från 2006 ekosystemtjänsternas avgörande ekonomiska betydelse:
          </p>
          <p xml:id="i-478hmshGY7CqEBEaySBxA7">
            Det är svårt att sätta exakta ekonomiska värden på dessa tjänster
            för världen som helhet, men uppskattningar tyder på att det handlar
            om hundratals miljarder euro per år. Dessa tjänster främjar tillväxt,
            sysselsättning och välbefinnande i EU. I utvecklingsländerna är
            de avgörande för att man skall kunna nå millenieutvecklingsmålen.
          </p>
          <p xml:id="i-NLXrvqHmHHBeoQa17Twbhq">
            Det globala värdet av ekosystemens tjänster har enligt Miljömålsrådet
            uppskattats till nära nog det dubbla värdet av den globala bruttonationalinkomsten.
            FN:s Millennium Ecosystem Assessment noterar att negativ påverkan
            på den biologiska mångfalden och ekosystemen ofta kan kosta samhället
            mer än den eventuella kortsiktiga nytta som enskilda kan vinna.
            Konsekvenserna kan yttra sig som högre risk för människors hälsa
            eller irreversibla förändringar på ekosystemen.
          </p>
          <p xml:id="i-THkDKArB1sn471NTms5UT3">
            Vid ett möte mellan miljöministrarna från G8-länderna och fem
            viktiga utvecklingsländer i Tyskland 2007 togs ett initiativ för
            en studie om den biologiska mångfaldens och ekosystemtjänsternas
            ekonomi. Initiativet går under namnet The economics of ecosystems
            and biodivsersity (TEEB). Den preliminära rapporten, som presenterades
            i maj 2008, slår fast att ekosystem och biologisk mångfald är
            av enorm betydelse för samhället och att det blir allvarliga konsekvenser
            för människors välbefinnande om inte åtgärder vidtas för att vända
            den nuvarande tendensen till utarmning av dessa. Rapporten beskriver
            att de senaste årens ökade tryck på matproduktion och matpriser
            illustrerar konsekvensen för samhället av den förlust av biologisk
            mångfald och ekosystemtjänster som har skett. Som nämnts ovan
            presenterades en färsk delrapport i september 2009. Där framhålls
            att investering i ekosystemtjänster är mycket lönsam. En investering
            på $ 45 miljarder i skyddade områden skulle kunna t.ex. generera
            ekosystemtjänster till ett värde av $ 5 000 miljarder per år.
          </p>
          <p xml:id="i-8bKqVw37PjtckfpYxjGkH7">
            Ibland blir normalt osynliga ekosystemtjänster särskilt synliga
            och till och med värdesatta ekonomiskt. Många skogsägare har direkt
            nytta av ekosystemtjänster rekreation, jakt, bär och svamp i sin
            skog. Återplantering av ensidig barrskog efter stormen Gudrun
            vittnar däremot om brist på hänsyn till ekosystemtjänster. Ser
            man bara till virkesvärdet för massaproduktion kan det tyckas
            att det inte gör något om det blir stor stormfällning då och då.
            Skulle en sådan storm skada skogens vattenreglering och följas
            av fel sorts skyfall skulle det kunna ge svåra erosions- och översvämningsskador
            som till och med kan drabba den berörda markägaren ekonomiskt.
          </p>
          <p xml:id="i-99L7MhBuTGJHNpRyhWMYuA">
            I och med att många och centrala ekosystemtjänster inte omsätts
            på en marknad finns en risk att de överutnyttjas eller att förmågan
            att skapa dem fördärvas. Det är därför önskvärt att utveckla former
            för att betala för användning och för bevarande eller utarmning
            av möjligheten att producera ekosystemtjänster. Ibland är det
            rimligt att samhället betalar för att bevara ekosystemtjänster,
            ibland är det rimligt att den som utarmar ekosystemtjänster får
            betala. Skatter och avgifter kan komplettera brister i marknadens
            prissättning och påverka vad som är lönsamt för den enskilde.
            Att övergöda med konstgödsel, använda kemiska bekämpningsmedel,
            dika ut våtmarker och så vidare ger övergödningsproblem, minskar
            markens kapacitet att rena vatten, minskar jordbildning, ger kemiska
            rester i dricksvatten och så vidare. Med dagens prissystem blir
            det mer lönsamt att på så sätt maximera livsmedelsproduktion på
            bekostnad av andra ekosystemtjänster. Det borde i stället vara
            mer lönsamt att bruka jorden på ett sätt som inte orsakar dessa
            problem även om det ger något mindre livsmedelsproduktion på kort
            sikt.
          </p>
          <p xml:id="i-JDtBdZHDPzMM2n1kWMq66a">
            Det bör inte vara fritt fram att för privat vinning nämnvärt
            och negativt påverka framtida produktion av ekosystemtjänster.
          </p>
          <p xml:id="i-EKf5ANfCE9aGEpxN1oTAzG">
            Miljöpartiet anser att former för att betala för användning av
            ekosystemtjänster och för bevarande eller utarmning av ekosystemtjänster
            bör utvecklas. Ekonomiska styrmedel kan bidra till att säkra framtida
            ekosystemtjänster. Det kan handla om t.ex. bidrag och subventioner
            för vissa åtgärder som bevarar eller främjar ekosystemtjänster.
            Det kan också handla om skatter och avgifter för att ge ekonomiska
            incitament att inte utarma ekosystemtjänster. Både bidrag och
            subventioner samt skatter och avgifter behöver utvecklas och användas
            mer för att säkra framtida ekosystemtjänster. Ekonomiska styrmedel
            bör vara måleffektiva, kostnadseffektiva och rättvisa.
          </p>
          <head xml:id="i-R2HmVG4VifRftSrHM38moa" type="h2">
            4.4 Ekosystemtjänster och miljömålen
          </head>
          <p xml:id="i-9UP8oWwmYNi6AYVTdQLDpN">
            Det är viktigt att ekosystemtjänster inte bara blir ännu ett
            miljöpolitiskt modeord. Miljöpolitiken har lidit nog av vackra
            ord som inte följts upp av åtgärder. Åtgärder för att nå de 16
            miljökvalitetsmål som beslutats av riksdagen 1999 (det sextonde
            målet beslutades 2005) bidrar normalt till att ekosystemtjänster
            genereras i framtiden. En komplettering av miljömålen med en analys
            av kopplingen till ekosystemtjänster och deras betydelse för samhället
            skulle visa det ännu mer angeläget att genomföra åtgärder för
            att nå miljömålen. Miljömålsrådets förslag till åtgärder skulle
            snarast behöva kompletteras. Några exempel har vi gett tidigare
            i denna motion.
          </p>
          <p xml:id="i-EfaKQPESPcucxjDn7gsK8V">
            Vid avvägningar mot andra mål bör således ekosystemtjänster generellt
            ges större tyngd än vad miljöfrågor hittills haft. Målkonflikter
            finns för övrigt framför allt på kort sikt. På längre sikt ligger
            ekosystemtjänster till grund för andra mål, inte i konflikt med
            dem. En rapport från Naturvårdsverket (Whats in the sea for me?,
            Report 5872, februari 2009) visar t.ex. att en bättre förvaltning
            av östersjötorsken från mitten av 1980-talet hade gett lägre uttag
            19831984 men väsentligt högre uttag alla andra år sedan dess.
            Kortsynt fiskeförvaltning har enligt rapporten resulterat i utebliven
            fångst vars värde omräknat till euro motsvarar 100200 miljoner
            euro årligen.
          </p>
          <head xml:id="i-E7P3hnjw5k28uLFHcSKjkF" type="h3">
            4.4.1 Biologisk mångfald
          </head>
          <p xml:id="i-27J8nhmHFFHLYDT5ARK2Ge">
            I ett beslut taget av parterna till FN:s konvention om biologisk
            mångfald 2004 (COP VII/11) står:
          </p>
          <p xml:id="i-BY556kNdw7yXh6JQixBhps">
            Biologisk mångfald är av avgörande betydelse både för sitt eget
            inneboende värde och för den nyckelroll den spelar i att erbjuda
            ekosystemtjänster och andra tjänster som vi alla ytterst är beroende
            av.
          </p>
          <p xml:id="i-9wHpnqx6ui6SyBszMKcLdF">
            och vidare följande:
          </p>
          <p xml:id="i-7RnqsXbnm6N9qteBv6tD2E">
            Det största hotet mot biologisk mångfald ligger i förändrad markanvändning
            som utesluter biologisk mångfald. Detta inträffar ofta genom marknadssnedvridningar
            som undervärderar naturliga system och populationer och ger förvrängd
            stimulans och förvrängda subventioner för att främja omläggning
            av mark till system med lägre grad av mångfald.
          </p>
          <p xml:id="i-PhiatWbX7HsPx3j9J2Vh7n">
            Miljömålsrådets senaste uppföljning av arbetet med det nya miljömålet
            Ett rikt växt- och djurliv gav tidigare i år en dyster bild av
            läget i Sverige. Rapporten påpekar att det senaste seklets alltmer
            storskaliga jord- och skogsbruk har bidragit till att omdana det
            svenska landskapet och dess livsmiljöer. Även om vissa arter har
            gynnats har utvecklingen huvudsakligen lett till en omfattande
            förlust av biologisk mångfald. Rådet konstaterar att förlusten
            av arter, naturtyper och ekosystemtjänster fortsätter trots kraftigt
            ökade insatser under de två senaste mandatperioderna. Tillståndet
            för den biologiska mångfalden visar en övervägande negativ utveckling.
          </p>
          <p xml:id="i-N2kRi2pyg1TMcqQYtuNTyG">
            Som nämnts har Miljöpartiet i tidigare motioner påpekat att bevarad
            biologisk mångfald är en förutsättning för ekosystemens funktion,
            vilket i sin tur är grunden för mänskligt liv och välbefinnande.
            Sverige ser ut att misslyckas med sitt åtagande att hejda förlusten
            av biologisk mångfald till 2010. Det kan få svåröverskådliga och
            irreversibla negativa konsekvenser. Det är angeläget att arbetet
            för att hejda förlusten av biologisk mångfald intensifieras. Miljömålsrådets
            rapport Nu är det bråttom! , och särskilt hushållningsstrategin,
            utgör en god grund för detta.
          </p>
          <p xml:id="i-MYLzcucWexTZhzyuFe2mYs">
            Miljömålsrådet betonar att nyttjandet av mark, vatten och naturresurser
            måste ske med hänsyn till ekosystemen och anpassas till landskapets
            natur- och kulturmiljövärden. Annars kan inte miljömålen nås,
            och då riskeras även de ekosystemtjänster som vårt samhälle är
            beroende av. Med ökad hänsyn och mer långsiktig planering minskar
            behovet av skydd och på sikt även särskilda insatser för restaurering
            och återskapande.
          </p>
          <head xml:id="i-57tpt3iBmfpG35ohaBFMFC" type="h3">
            4.4.2 Andra miljömål
          </head>
          <p xml:id="i-NmXg2vCcCKrtGkbZ4ANMxj">
            Som nämnts ovan är även andra faktorer, och därmed andra miljömål
            än biologisk mångfald, viktiga för ekosystemtjänster. Det behövs
            markarealer, oftast täckta med vegetation. Spridning av kemikalier,
            eller en ändrad koncentration av olika ämnen, kan påverka förmågan
            att leverera ekosystemtjänster. Faktorer som markens humushalt
            och struktur kan också vara av betydelse. Alla dessa aspekter
            måste få större vikt vid politiska beslut.
          </p>
          <p xml:id="i-AJDKfCLEhkWdirbueyuSLo">
            Sedan Miljömålsrådets rapport kom ut har regeringen genomfört
            en rad åtgärder som snarast försämrar situationen för biologisk
            mångfald och andra miljömål. Några exempel är nedskärningar i
            anslagen för biologisk mångfald, ändringar i rovdjurspolitiken
            och försämringar av skyddet av skog. Samtidigt har regeringen
            förhalat behandlingen av Miljömålsrådets förslag på flertalet
            områden med förevändning att man avvaktar en utredning för att
            se över miljömålssystemet.
          </p>
          <p xml:id="i-6n5DQxk1fqB2Q6J8G79AHw">
            I det fortsatta arbetet med miljömålen bör hänsyn till ekosystemtjänster
            integreras på ett tydligare sätt i miljömålssystemet och de åtgärder
            som genomförs för att nå målen.
          </p>
          <head xml:id="i-N3CQVA5ixyFQLNZKuAuAJo" type="h2">
            4.5 Några exempel på ekosystemtjänster
          </head>
          <head xml:id="i-6a7i1mJEjbDNjxwYAUizdz" type="h3">
            4.5.1 Humlor och pollinering
          </head>
          <p xml:id="i-9YorScwUCnhHTupNTt8HW4">
            Många arter, både kommersiella grödor och vildväxande arter,
            behöver pollinering från insekter eller andra djur för att kunna
            producera frukt, bär, nötter och frön. Pollinering kan utföras
            av odlade honungsbin, vilda insekter, fåglar och så vidare. Ny
            forskning tyder på att en mångfald av pollinatorer, inte enbart
            antalet, gynnar pollinationstjänstens kvalitet. Den naturliga
            pollineringen har försvagats av det allt mer intensiva jordbruket.
            Rationell produktion tar normalt inte hänsyn till konsekvenser
            för naturliga pollinerare, ett klassiskt exempel på att en ensidig
            satsning på en typ av ekosystemtjänst (produktion) sker på bekostnad
            av andra tjänster och i förlängningen även på produktionen.
          </p>
          <p xml:id="i-2YZW5zhYcAMoWEuJr25rH4">
            I vissa länder har pollineringen rationaliserats så hårt att
            den sker genom att lastbilar kör bikolonier stora avstånd för
            att pollinera olika kommersiella grödor. Denna verksamhet drabbades
            av en stor, oförklarad dödlighet i USA för ett par år sedan. Också
            Europa har drabbats av bidöden, som 2006 döptes till Colony Collapse
            Disorder (CCD). EU:s myndighet för livsmedelssäkerhet, Efsa, håller
            nu på med ett projekt för att dels kartlägga omfattningen av bidöden
            i EU, dels undersöka orsakerna.
          </p>
          <p xml:id="i-82jJSTDqPqcAvsS8WXXyRw">
            I södra Kina har förlusten av naturliga pollinerare lett till
            en annan lösning: äppelodlingar pollineras för hand.
          </p>
          <p xml:id="i-Fmbzjs8TNnm8fEAfKDCcN7">
            Ofta sker pollinering av en gröda genom en kombination av vilda
            och odlade pollinerare. I en undersökning i Costa Rica fann man
            att två gånger fler bin besöker kaffeblommorna inom en kilometer
            från skogen. Kaffeplantorna där hade också 20 procent högre skördar
            och 27 procent färre deformerade bönor. Värdet av denna tjänst
            för en gård uppskattades till $ 60 000 per år.
          </p>
          <p xml:id="i-8WaK7JeiqCfLQH9Rh4nVct">
            Forskning i Sverige visar att humlor är den dominerande pollineraren
            av rödklöver. Klöver fixerar kväve i marken och är viktig för
            kvävebalansen särskilt i det ekologiska jordbruket. Humlor pollinerar
            många av blommorna som är viktiga för den svenska naturen och
            för andra arter. Humlorna behöver en kontinuerlig följd av blommande
            växter för att kunna hämta ny näring hela sommaren.
          </p>
          <head xml:id="i-THMzgcHjyLnKUZD94QzZV" type="h3">
            4.5.2 Mjölkproduktion
          </head>
          <p xml:id="i-6t9RbNXQEmYGfBjpBL3Q1N">
            Just nu pågår en diskussion inom EU om stöd till mjölkbönderna.
            Bakgrunden är att priserna till lantbrukaren har sjunkit sedan
            toppnoteringen 2007, samtidigt som priser för vissa insatsvaror
            har stigit. Man befarar att den pågående utslagningen av mjölkbönder
            ska påskyndas.
          </p>
          <p xml:id="i-2Rw8K99pGxZuYCzEY595Sv">
            I vissa delar av Sverige och under vissa förhållanden försämrar
            dagens nötkreaturhållning ekosystemtjänster, t.ex. genom övergödning.
            I andra fall bidrar nötkreaturhållning till att upprätthålla ekosystemtjänster,
            framför allt genom bevarad biologisk mångfald.
          </p>
          <p xml:id="i-CCsCVjumBTpcTVAvYd3Ysj">
            Det finns större anledning att stödja den produktion som bidrar
            till ekosystemtjänster. Det kan finnas skäl att styra från den
            produktion som belastar produktion av ekosystemtjänster. Förslagen
            som EU nu diskuterar differentierar inte mellan den produktion
            som ökar trycket på ekosystemtjänster och den produktion som främjar
            ekosystemtjänster. Allt för ofta gynnar EU-besluten den produktion
            som utarmar ekosystemtjänster, på bekostnad av produktion som
            är bättre för ekosystemtjänster. En ökad insikt om betydelsen
            av ekosystemtjänster skulle resultera i helt andra förslag till
            stöd- och andra styrsystem för mjölkproduktionen i EU.
          </p>
          <p xml:id="i-GX4bdWdPbf9pGnfSMncPHk">
            På motsvarande sätt slår regeringens förslag om slopad skatt
            på konstgödsel fel ur ett ekosystemtjänstperspektiv. Den kommer
            att gynna konventionell produktion jämfört med ekologisk produktion.
            Den kommer också att gynna specialiserad produktion jämfört med
            mångbruk med både växtodling och djurhållning.
          </p>
          <head xml:id="i-2d2Em7jpkxceB6NXsD9m88" type="h3">
            4.5.3 Ekosystemtjänster i storstäder
          </head>
          <p xml:id="i-MbKAbnNqJBMPGSr3mRL4RT">
            Även i våra stora städer kan lokala ekosystemtjänster vara av
            stor betydelse. Den tidigare nämnda rapporten från EU:s vetenskapsakademier
            påpekar att grönska och gröna områden i städer kan dämpa effekterna
            av värmeböljor. Grönska och gröna områden bidrar också till att
            dämpa buller och minska luftföroreningar. I Stockholm bidrar duvhöken
            till att reglera skadegörare som duvor och kråkfåglar i staden,
            samtidigt som de kan ge stadsbor en värdefull naturupplevelse.
            I stadsdelen Augustenborg i Malmö bidrar grönska planterad på
            hustaken och ett system med kanaler och vattendammar till att
            minska problem med översvämningar. Dagvattenkvaliteten förbättras.
            Det blir också ett tilltalande inslag i stadsbilden.
          </p>
          <head xml:id="i-DSCdkomeNebf8RKhrLrqQ4" type="h3">
            4.5.4 GMO
          </head>
          <p xml:id="i-KTK6Rk8cGoBUVLoaMinxXA">
            Gentekniken är ett extremt exempel på hur man kan bortse ifrån
            ekosystemens multifunktionalitet och maximera ekosystemens producerande
            tjänst utan hänsyn till konsekvenser för andra ekosystemtjänster.
            De flesta kommersiellt odlade genmodiferade grödor har modifierats
            antingen för att kunna tåla ett bestämt kemiskt bekämpningsmedel,
            och därmed möjliggöra en större användning av det medlet, eller
            för att producera ett naturligt bekämpningsmedel. I det senare
            fallet producerar hela växten medlet hela tiden, oavsett vad det
            finns för eventuella skadegörare eller andra arter i närheten.
            Genteknikens brist på precision kopplat till brist på kunskap
            om hur genmodifierade arter kan påverka produktion av ekosystemtjänster
            gör det synnerligen riskfyllt att släppa ut genmodifierade arter
            i naturen. I Tyskland har undersökningar pekat på risker för pollinerare,
            vilka ju svarar för en viktig ekosystemtjänst, från majs som genmodifierats
            för att producera ett naturligt bekämpningsmedel. Den eventuella
            samhällsnyttan med GMO som använts kommersiellt står inte i rimlig
            proportion till riskerna. Av hänsyn till konsekvenserna för ekosystemtjänster
            bör inte genmodifierade arter släppas ut i naturen i kommersiell
            skala.
          </p>
          <head xml:id="i-L3GF5VvPQHHicoW1y1LyGC" type="h2">
            4.6 Sveriges påverkan på ekosystemtjänster i andra länder
          </head>
          <p xml:id="i-PNePebm1KKqNXNbq8vBGTn">
            Sverige påverkar produktion av ekosystemtjänster i andra länder
            genom våra konsumtionsmönster och genom vårt bistånd.
          </p>
          <p xml:id="i-DnAyoNHCA7tuwjyFbBopqU">
            Ändringar i användningen av mark och vatten för att öka uttaget
            av naturresurser kan få negativa konsekvenser för ekosystemtjänsterna.
          </p>
          <p xml:id="i-F4A3qgkz1bEtZEexZj4i2v">
            Enligt ett framtidsscenario framtaget av OECD kommer den biologiska
            mångfalden i världen att kraftigt försämras om inte ytterligare
            åtgärder vidtas för att hejda förlusten. Den kanske viktigaste
            orsaken är konvertering av naturområden till jordbruksmark, till
            följd av ökande befolkning och ökande konsumtion, särskilt av
            animalier. Enligt scenariot kommer den totala jordbruksmarken
            i världen att öka med 10 procent, även utan åtgärder för att öka
            produktionen av biodrivmedel. Konvertering till jordbruksmark
            kommer att ske främst i tropiska och subtropiska regioner.
          </p>
          <p xml:id="i-JDvCMdTzDZK8zRrux3ZxBs">
            EU-kommissionen poängterade i sitt meddelande om biologisk mångfald
            2006 relationen mellan förhållanden inom EU och den globala utvecklingen:
          </p>
          <p xml:id="i-W6FxmbFQ52MrqVcJaoYP9y">
            Det finns en påtaglig risk att det globala målet för 2010 inte
            kommer att nås. EU delar ansvaret för detta. Vår livsstil är starkt
            beroende av importerade varor från utvecklingsländer, vars produktion
            och transport ofta skyndar på förlusten av biologisk mångfald.
            Om vi skall kunna förändra situationen måste vi grundlägga en
            trovärdighet genom att skydda den biologiska mångfalden i EU,
            samtidigt som vi gör större ansträngningar för att skydda den
            globala biologiska mångfalden genom utvecklingsbistånd, handelsförbindelser
            och internationella styrelseformer.
          </p>
          <p xml:id="i-8JTV3beVu3BauPsUKMogTE">
            Miljövårdsberedningen skrev i sin promemoria Tillväxt och miljö
            i globalt perspektiv (2007:1):
          </p>
          <p xml:id="i-QSwAJPwk3zQoeJMYgsFgb9">
            Det svenska miljömålsarbetet bör ta hänsyn också till miljöpåverkan
            i andra länder orsakad av svensk konsumtion, och därmed skapa
            ett föredöme för hur globala frågor kan integreras i nationellt
            arbete.
          </p>
          <p xml:id="i-HkHGGnUrAcGyd522pMuCAu">
            Sverige behöver en strategi för att minska bidraget från våra
            konsumtions- och produktionsmönster till förlusten av ekosystemtjänster
            utanför landet.
          </p>
          <p xml:id="i-YRZnS5tP3AY3KZzyGv3UEn">
            Den globala markanvändningen har fått förnyad uppmärksamhet i
            samband med klimatdebatten och den snabba prisökningen på råvaror
            som skedde 20072008 och ledde till bl.a. matkravaller i flera
            länder. FAO:s studie Livestocks Long Shadow från 2006 uppmärksammade
            miljöbelastningen från animalieproduktion. Samtidigt har beräkningar
            av värdet av ekosystemtjänster gett ökad insikt om dessa tjänsters
            betydelse.
          </p>
          <p xml:id="i-G9yUMqeARDG15dFy6z17VP">
            Klimatdebatten och andra överväganden, t.ex. energiförsörjningstrygghet,
            höga oljepriser och oro för peak oil, har lett till ett ökat intresse
            för biodrivmedel. Detta har i sin tur väckt oro för konsekvenserna
            för matförsörjningen, livsmedelspriser och, i mindre utsträckning,
            biologisk mångfald och i förlängning ekosystemtjänster. Kritik
            mot import av biodrivmedel från syd utifrån dessa aspekter har
            bemötts med frågan om varför denna kritik enbart riktar sig mot
            importen av biodrivmedel och inte import av t.ex. kaffe, bananer,
            bomull eller soja för djurfoder.
          </p>
          <p xml:id="i-P1yiVREmjDPegQE5SpHfho">
            Frågan är berättigad. Den förtjänar att behandlas som välgrundad,
            inte enbart retorisk. Det behövs en helhetssyn, där vår användning
            av mark i världen och dess konsekvenser för andra människor, miljön
            och ekosystemtjänster kan hanteras i ett sammanhang. Det blir
            då med nödvändighet förenklat och relativt översiktligt, men är
            inte desto mindre nödvändigt.
          </p>
          <p xml:id="i-DJXHsaGatnH5p6Y7Wpj4qr">
            Ekologiskt fotavtryck den markareal som krävs för en viss verksamhet
            kan ses som en grov indikator på trycket på produktionen av ekosystemtjänster.
            Vissa forskare menar att fotavtrycket i vissa sammanhang behöver
            kompletteras med ett särskilt vattenfotavtryck för att ta bättre
            hänsyn till vattenförbrukningens konsekvenser för produktion av
            ekosystemtjänster. Beräkningar av användningen av virtuellt vatten
            (den mängd vatten som går åt för att producera en vara eller tjänst)
            kan ses som ett grovt mått på det.
          </p>
          <p xml:id="i-VRJQrWbsBxzEn4oV3XAo9T">
            En rapport som publicerats av Världsnaturfonden (WWF) tyder på
            att Sveriges totala fotavtryck är drygt fem hektar per person,
            eller ungefär två gånger det globala genomsnittet och nästan två
            och en halv gånger det globalt hållbara.
          </p>
          <p xml:id="i-BjYgTQSEmHoEcMgdnw2Czk">
            Mot bakgrund av ovanstående behöver vi i Sverige minska våra
            fotavtryck, det vill säga vår nettoimport av användning av mark
            i utlandet. Miljöpartiet anser att regeringen bör ge Naturvårdsverket
            i uppdrag att i samarbete med Sida och SCB ta fram förslag på
            konstruktion och nivå på mål för Sveriges nettoanvändning av markutnyttjande.
          </p>
          <p xml:id="i-9LpAdCQ2TmAMVYLp2ruQNE">
            Biståndsprojekt som rör infrastruktur, markanvändning m.m. kan
            också få konsekvenser för produktionen av ekosystemtjänster i
            mottagarländerna. Allt för ofta tas för lite hänsyn till dessa
            konsekvenser. Detta gäller det bilaterala biståndet, men särskilt
            det multilaterala biståndet i vid mening, inklusive Världsbanken,
            Europeiska investeringsbanken och EU:s strukturfonder. Regeringen
            bör verka för att ökad hänsyn tas till multifunktionalitet vid
            utformningen av relevanta biståndsprojekt som stöds av bilateralt
            bistånd eller multilateralt bistånd där Sverige medverkar.
          </p>
          <p xml:id="i-67HpfUNDgLfs9RjJVkfYgS">
            Både nationellt och internationellt behöver beslutsfattare ett
            allmänt erkänt och samlat vetenskapligt underlag om ekosystemtjänster.
            På klimatområdet har FN:s klimatpanel IPCC spelat en viktig roll
            för både beslutsfattare och opinionsbildare. Arbete pågår nu för
            att bygga upp en motsvarighet för ekosystemtjänster, IPBES (Intergovernmental
            Platform on Biodiversity and Ecosystem Services). Miljöpartiet
            anser att Sverige bör ge både finansiellt och praktiskt stöd till
            bildandet av IPBES.
          </p>
        </div>
        <div xml:id="i-FmM96gc72GPZZ8gKze31Vr" type="motSignatures">
          <list xml:id="i-P8gRxBvd5HN5okZAN2iRwF">
            <item xml:id="i-SwCe8Vbxa9gLVdxSwUdiuC" who="i-FvpsLGyVJwy2VnAqBbfthX">
              Maria Wetterstrand (mp)
            </item>
            <item xml:id="i-RN8u5BtgQgHypkspK9oej1" who="i-9BUsH2Bn1bGihptNC5r7uq">
              Peter Eriksson (mp)
            </item>
            <item xml:id="i-LTfdvy2JBy9dcBDrDTAx1J" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-VgbQVsnvnxVACTRhd4gsP6" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-YaaVroXHaUjVFFZ4UV1hQc" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-FfWZbQinuS2adw4ADp968X" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-24w3qNydCSjVNmoc4nrmZJ" who="i-SNtv8jZRB19Jr8oegj1mGK">
              Esabelle Dingizian (mp)
            </item>
            <item xml:id="i-7H1XWrbry8HmfZ589vSf3T" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-CQ8j5b25NCPXA7sQt1Fy55" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-WhMWpwTfUAnyN5FJ5f9N5d" who="i-FnYuSnrPcb2UZaoXY7vjXa">
              Mikael Johansson (mp)
            </item>
            <item xml:id="i-MxNCW5Yv2ZQe8nqBijcVPc" who="i-FfCiJc8kVZcwio9wsCvVkH">
              Mehmet Kaplan (mp)
            </item>
            <item xml:id="i-YVKs7CGNF9aGzuR4LzFxt4" who="i-WG11xmCpAW9nyyXv1sJFAK">
              Helena Leander (mp)
            </item>
            <item xml:id="i-WHMhG7U4zpxrjoJ9CoQzvg" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-Ggr6RAK65vAwLY24BGgUx8" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-XDeiovTMrGKW9vRFQ1i8h6" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-MFQa4odywWtDdZHKfcarXu" who="i-PPtpTU7erj7n8C4rdQihuK">
              Lage Rahm (mp)
            </item>
            <item xml:id="i-Jo5TBvfdBs92xtzqN14gYk" who="i-2EZPhWWR7yHztg3zN2aNvh">
              Peter Rådberg (mp)
            </item>
            <item xml:id="i-MAsME36UpQQwqpeNLVk8EN" who="i-5QNmudGpnjjRJCTYzakn9H">
              Karin Svensson Smith (mp)
            </item>
            <item xml:id="i-JvXwdVb9J1Pf5NauLVuFCr" who="i-3GrPnM5KDKuSxfWxymYNoC">
              Mikaela Valtersson (mp)
            </item>
          </list>
        </div>
      </div>
    </body>
  </text>
</TEI>
