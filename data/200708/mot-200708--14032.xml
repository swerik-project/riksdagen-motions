<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708--14032">
  <teiHeader>
    <fileDesc>
      <titleStmt>
        <title>Arbetsmarknad och utbildning i ett Storstadsperspektiv</title>
        <author>av Anders Ygeman m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmarknad och utbildning i ett Storstadsperspektiv</title>
          <idno type="rdwebb">GV02Xs14032</idno>
          <rs type="number">s14032</rs>
          <ref type="dokument_url_text">http://data.riksdagen.se/dokument/GV02Xs14032/text</ref>
          <ref type="dokument_url_html">http://data.riksdagen.se/dokument/GV02Xs14032</ref>
          <ref type="dokumentstatus_url_xml">http://data.riksdagen.se/dokumentstatus/GV02Xs14032</ref>
          <ref type="doc">http://data.riksdagen.se/fil/3590A72E-178F-4E53-B00A-CE516D1DE88B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction xml:id="i-LNGQdyD6mXpAE52q89LsoM" type="signed"/>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
      </textClass>
    </profileDesc>
  </teiHeader>
  <text>
    <body>
      <div xml:id="i-31uv9NfQ7ESV8KL4SikVvL" type="motBody">
        <div xml:id="i-CMxRcGzAxM1BXhpWPVSkHi" type="motProposal" subtype="förslag">
          <head xml:id="i-FZjqqun1qEik4YRbczYha4">
            Förslag till riksdagsbeslut
          </head>
          <p xml:id="i-DUVqZFxMkuPiKmy6qFWXxJ">
            Riksdagen tillkännager för regeringen som sin mening vad som
            anförs i motionen om behovet av arbetsmarknadspolitiska åtgärder
            och samverkan över de traditionella organisations- och blockgränserna.
          </p>
        </div>
        <div xml:id="i-Mtmr4q5nub532UFbDeGFRW" type="motContent">
          <head xml:id="i-7m89qxMBhDhwn37CgXNWTC" type="h1">
            Motivering
          </head>
          <p xml:id="i-T4ekacmQvU74wK9512z5Ek">
            Att jobben i landet och Stockholmsregionen växer är glädjande.
            En urstark svensk konjunktur har gjort att den öppna arbetslösheten
            snabbt sjunker. Stockholms utbud av arbetstillfällen är stort
            inom alla sektorer. Jobben finns såväl i högteknologi som inom
            services sektor och som kräver olika kompetens och utbildning.
            Stockholm har en låg arbetslöshet i jämförelse med andra regioner.
            Trots detta är tendensen att långtidsarbetslösheten ligger kvar
            på en fortsatt hög nivå. Det som också oroar är att vi kan se
            tendenser att visstidsanställningarna att ökar.
          </p>
          <p xml:id="i-B2rgivAwr3DCnd7etV9YUN">
            En annan är att utvecklingen också har lett till att det snabbt
            uppstått brist på arbetskraft inom tillväxtbranscher. En av förklaringarna
            är att företagen i allt högre grad efterfrågar högutbildad och
            kvalificerad arbetskraft. Företagen börjar nu få allt svårare
            att möta den ökade efterfrågan då brist på arbetskraft utgör ett
            allt större hinder, särskilt i de mindre företagen. Bristen på
            arbetskraft är ett växande hinder för tillväxten . Många varnar
            dock för att den goda sysselsättningsutvecklingen kommer att brytas
            inom kort. Skälet är de överhettningstendenser som delar av den
            svenska ekonomin är på väg att drabbas av. Inom flera branscher
            börjar det bli svårt att rekrytera personer med rätt utbildning
            för jobben.
          </p>
          <p xml:id="i-4uQdtSYJyVTu3F4uiR4yJC">
            Under våren har vi besökt samtliga arbetsförmedlingar i Stockholms
            län. Bilden är tydlig, det är dem som står längst från arbetsmarkanden
            som tenderar att bli kvar där. Unga, personer med utländsk bakgrund
            och funktionshindrade är de som drabbas värst när regeringens
            skär ned på stödet till utbildnings- och arbetsmarknadsåtgärder.
          </p>
          <p xml:id="i-FpHBqxP94W5KaSSmf2kFHc">
            Förbättra matchningen och satsa på Yrkes Vux.
          </p>
          <p xml:id="i-M4eoCpepetiQRHz1ihreWy">
            Det är uppenbart att det finns ett matchningsproblem mellan efterfrågan
            på yrkesutbildad arbetskraft och det utbud av utbildningar som
            skulle kunna tillgodose behovet. Ännu märkligare är det att resurserna
            för att komma tillrätta med matchningsproblemen minskas. Arbetsmarknadsutbildningar
            och kommunal vuxenutbildning minskas kraftigt och KY-utbildningarna
            expanderas inte för att möta behovet. Stimulanser för dem som
            skulle behöva komma i utbildning i form av t ex rekryteringsbidrag
            tas bort. Detta sker när det för många skulle räcka med en ettårig
            yrkesinriktad utbildning för att snabbt och med viss långsiktig
            säkerhet etablera sig på arbetsmarknaden. Särskilt problematiskt
            är denna utveckling för Stockholms del. Det finns brister i utbildningssystemets
            förmåga att svara upp mot människors vilja att etablera sig på
            arbetsmarknaden. Möjligheter för dem som inte har en yrkesinriktad
            gymnasieutbildning, eller för dem som vill byta inriktning i arbetslivet
            saknas. Även för de som är deltidsarbetslösa är det viktigt att
            de får reella förutsättningar till kombinationstjänster med annat
            arbete på den tid man är arbetslös.
          </p>
          <p xml:id="i-SBTUYYFYRELNcm6stnYCqi">
            Om vi ska klara att möta behoven av arbetskraft måste satsningar
            till för att även de som idag står utanför arbetsmarkanden, genom
            KY-utbildningar och i andra utbildningsinsatser, ges möjligheter
            att arbeta i yrken där det råder brist på arbetskraft.
          </p>
          <p xml:id="i-LeSbE3YZwxxz63qrzxeQCr">
            Arbetsförmedlingen måste förbättra kontakterna med företag och
            organisationer för att bli bättre i matchningsarbete. Samarbetet
            med näringsliv, företag och fackföreningar är en viktig del i
            att hitta lösningar för den arbetssökande. Särskilt viktigt att
            hitta sätt matcha till kvalificerade tjänstemannajobb. Förmedlarna
            måste bli bättre på att kunna bedöma värdet av praktiskt yrkes-
            och arbetslivserfarenhet. Kvantitativa krav att arbetssökande
            ska söka ett visst antal jobb ställer vi oss tveksamma till. Viktigare
            är det att hitta möjligheter till omskolning och insatser för
            att förebygga arbetslöshet. Det kräver mer resurser till arbetsförmedlingen
            för att utveckla arbetet och möte framtidens behov.
          </p>
          <p xml:id="i-SW34oPYcywr53TZvQ2JAiN">
            Neddragningen av anslagen till Komvux och de slopade rekryteringsbidragen
            har fått stora negativa konsekvenser. Antalet Komvux platser har
            minskat med nästa 12 000 och för Stockholms del handlar det om
            cirka 3 000 platser. För många är kompletteringen av en avbruten
            eller en inte fullgjord utbildning vägen in på arbetsmarknaden.
            Att fortsätta att utveckla YrkesVux skulle bidra till att fler
            sökte sig till bristyrkena men också få fler personer att yrkesväxla
            mitt i arbetslivet.
          </p>
          <p xml:id="i-Ueu51jNH6HuBypHFjqcVRM">
            Satsningar på arbetsmiljön.
          </p>
          <p xml:id="i-8VwNQPVYQhqErrmPH5cK6L">
            En viktig del av arbetsmarknaden är en bra arbetsmiljö. Dålig
            arbetsmiljö ger negativa effekter på hälsan och är en orsak till
            att ohälsan ökat. Tyvärr vet vi att allt för många arbetsplatser
            (framför allt små) fortfarande har en undermålig arbetsmiljö.
            Arbetsmiljöverket har inte resurser att nå alla varför risken
            att missa många av de sämsta arbetsplatserna är stora. De kraftiga
            besparingar som gjorts och nedläggningen av ALI (Arbetslivsinstitutet)
            har i sin tur förvärrat situationen. Det förekommer alltför ofta
            att det saknas en fungerande skyddsorganisation framför allt på
            små arbetsplatser. De regionala skyddsombuden kan här komma att
            ha en framträdande roll om de får större befogenheter på arbetsplatserna.
          </p>
          <p xml:id="i-G7PRgpQ1pbqewymrqDeXvT">
            Första steget är att se till att de regionala skyddsombuden ges
            tillträde till arbetsplatser, även arbetsplatser som saknar fackliga
            medlemmar. På arbetsplatser där anslutningsgraden till facket
            är låg eller obefintlig är arbetskraften oftast som skörast och
            mest utsatt. Här ifrågasätts inte chefen och här är de anställda
            rättslösa om de blir illa behandlade eftersom de saknar fackligt
            stöd. Kravet gentemot arbetsgivaren att garantera god arbetsmiljö
            blir därmed också mindre. Det är därför viktigt att de regionala
            skyddsombuden ges möjlighet att även besöka dessa arbetsplatser.
            Möjlighet till inflytande och delaktighet för de anställda är
            viktigt för utvecklingen av såväl ett gott som produktivt arbetsliv.
            Bra arbetsmiljö handlar om att kunna påverka sin arbetstid, känna
            delaktighet, ha en rimlig arbetsbelastning och känna trygghet.
          </p>
          <p xml:id="i-SQ74ssnZxoGYMGBjuY5bCi">
            Arbetet med mönster arbetsplatser är ett viktigt instrument för
            att förbättra arbetsmiljön. Hur vi mår på jobbet har stor betydelse
            för hur verksamheten fungerar. Om kommuner och landsting görs
            till mönsterarbetsplatser blir det möjligt att kraftigt minska
            sjukfrånvaron, förbättra servicekvaliteten och skattebetalarnas
            pengar kan använda på ett effektivt sätt.
          </p>
          <p xml:id="i-DrUtj1eGCEBrtV2nZmN3Nb">
            Satsa på unga som står längst bort från arbetsmarknaden.
          </p>
          <p xml:id="i-C6yWEsUuYsU4SwUxD8fT8E">
            Ungdomars situation behöver särskilt belysas. Det är orimligt
            att långtidsarbetslösheten bland ungdomar fortsätter att öka.
            Att den goda konjunkturen också slår igenom på unga ha slagit
            är bra. Enligt AMS leder regeringens politik i motsatt riktning
            för dem som står längst bort från arbetsmarknaden. Antalet långtidsarbetslösa
            ungdomarna har istället dramatiskt ökat under det år vi haft med
            en borgerlig regering. De som i första hand drabbas av regeringens
            politik är framförallt ungdomar som har brister i sin utbildning
            . Andra är ungdomar födda utanför Europa och ungdomar med funktionshinder.
            Det behövs riktade insatser, utbildning och praktikplatser för
            att motarbeta fortsatt långtidsarbetslöshet för dessa grupper.
          </p>
          <p xml:id="i-QYpopJZQAico4NsJamF7BK">
            Vi behöver all tillgänglig arbetskraft. Då måste vi också kunna
            ta tillvara all den arbetskraft som erbjuds. De som av en eller
            annan anledning inte får jobba heltid måste tas tillvara på ett
            bättre sätt. Lönebidragen måste utökas och arbetsplatser anpassas
            till funktionshindrade et cetera.
          </p>
          <p xml:id="i-3fMmKJjGN2wJwHSu8Rqw93">
            Heltidsanställningar måste vara norm och deltid en möjlighet
            om vi menar allvar med att var och en ska kunna bidra med jobb
            efter var och ens förutsättningar.
          </p>
          <p xml:id="i-UJ2RyjryADqbh9Db64tCz2">
            Stärk entreprenörskapet.
          </p>
          <p xml:id="i-8eghfwcaGujzNurNudUd1q">
            Allt fler väljer att bli egna företagare och många ungdomar vill
            prova på entreprenörskapen viktig faktor för att jobben ska bli
            fler är också att fler vågar ta steget att starta företag. Trygga
            människor vågar gäller också i högsta grad entreprenörer och egna
            företagare. För att våga satsa måste trygghetssystemet förbättras.
            Småföretagare och entreprenörer ska i så stor utsträckning som
            möjligt omfattas av samma trygghet som anställda vid exempelvis
            sjukdom och föräldraskap. Fler jobb genom trygga småföretagare
            och att stimulera entreprenörsandan hänger enligt vår mening ihop.
          </p>
          <p xml:id="i-LxZCzevUFJw7pXHs1bybMR">
            Vi anser också att det är viktigt att måna om mångfalden i företagandet
            och vill därför främja kooperativa företag och andra verksamheter
            inom den sociala ekonomin. Det ska vara enkelt att starta och
            driva företag, oavsett om det görs i form av aktiebolag eller
            kooperativt företag.
          </p>
          <p xml:id="i-KC89KzUXR2GrKwAaVNCS5o">
            Vi behöver såväl arbetstagare som arbetsgivare. En hög sysselsättning
            är en förutsättning för välstånd. En välutbildad arbetskraft med
            möjlighet till kompetensutveckling liksom forskning och utveckling
            som kommer närmare de små företagen är viktiga inte minst i ett
            storstadsperspektiv.
          </p>
          <p xml:id="i-woH8umqur2sEjFVuSmXGQ">
            Särskilda åtgärder behövs för personer med utländsk bakgrund.
          </p>
          <p xml:id="i-XmFZGmaWKQMbCgnTBrSBnu">
            Det är vikigt att se över hur vi ger invandrare och nyanlända
            bra förutsättningar att komma in på arbetsmarknaden. Den goda
            konjunkturen har gett positiva effekter som innebär att arbetslösheten
            sjunker bland utrikes födda. Trots detta är långtidsarbetslösheten
            i denna grupp stor. Många nyanlända som kommer till Sverige har
            både utbildning och arbetslivserfarenhet men trots detta får de
            inte möjligheter till arbete. Valideringen är ett problem.
          </p>
          <p xml:id="i-L2guEp89JehSYEWcXEPG1w">
            Vi anser att arbetserfarenheter och utbildning som personer med
            utländsk bakgrund skaffat sig i de länder de kommer ifrån bör
            värderas likvärdigt så att möjligheterna till egenförsörjning
            snabbas på. Att snabbt få möjlighet till praktik är en viktig
            åtgärd att komma in på arbetsmarknaden. Vid våra besök på arbetsförmedlingarna
            blev bilden tydlig att arbetsförmedlingarna hade problem med att
            både hitta praktikplatser och att kombinera praktik med språkutbildning.
            Mottagandet måste därför bli mer flexibelt och ta sin utgångspunkt
            från den enskildes behov och förutsättningar.
          </p>
          <p xml:id="i-P13ycNS6zReLnGwpHgXcPS">
            För många är eget företagande den enda möjligheten att komma
            ut på arbetsmarkanden. Många invandrare upplever diskriminering
            på arbetsmarkanden då blir den egna rörelsen inträdesbiljetten
            till den samma. Småföretagen har också en allt större betydelse
            för sysselsättningen av personer med utländsk bakgrund. Men samhällsstödet
            till dem som vill etablera en egen verksamhet har brister. Att
            etablera ett småföretag är problematiskt för många invandrare.
            Det handlar om språksvårigheter, hinder att få krediter och ett
            sämre nätverk som gör att många företag inte utvecklas trots goda
            förutsättningar. Även kontakterna med myndigheterna är ett hinder
            för många.
          </p>
        </div>
        <div xml:id="i-JDGwsNuc5UU3c6XNeivbwK" type="signatureBlock">
          <list xml:id="i-F79XH6GUpLgKd7M5ZtmE7d">
            <item xml:id="i-St9Tve5yqiFQDzmFpciaVd" type="signature">
              Anders Ygeman (s)
            </item>
            <item xml:id="i-LoW1su4qo61BY5w5kzwygj" type="signature">
              Yilmaz Kerimo (s)
            </item>
            <item xml:id="i-BeXPbXmtshpRZPZ5EnEZ6U" type="signature">
              Bosse Ringholm (s)
            </item>
            <item xml:id="i-DU6hq2sU2814TSNMSGTvA" type="signature">
              Christina Zedell (s)
            </item>
          </list>
        </div>
      </div>
    </body>
  </text>
</TEI>
