<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01395">
  <teiHeader>
    <fileDesc>
      <titleStmt>
        <title>Länsförvaltningen</title>
        <author>Kjell Mattsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Länsförvaltningen</title>
          <idno type="rdwebb">G7021395</idno>
          <rs type="number">1395</rs>
          <ref type="dokument_url_text">http://data.riksdagen.se/dokument/G7021395/text</ref>
          <ref type="dokument_url_html">http://data.riksdagen.se/dokument/G7021395</ref>
          <ref type="dokumentstatus_url_xml">http://data.riksdagen.se/dokumentstatus/G7021395</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FdvWw4zD2L3JULLMLZP4N7</idno>
            <name>KJELL A. MATTSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XazZeCYyyq3u8LSAmNahPt</idno>
            <name>ELVING ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>BRITTA HAMMARBACKEN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-F75GdyfEGNRiwZrKbuWUGy</idno>
            <name>BÖRJE HÖRNLUND</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8XUQMZkcTy5UrLLAFGh5Ah</idno>
            <name>SVEN-ERIK NORDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TUu8ktBqHGZCLCTZsz9WKJ" type="signed"/>
        <correspContext corresp="i-TUu8ktBqHGZCLCTZsz9WKJ">
          <note type="signatory" corresp="i-FdvWw4zD2L3JULLMLZP4N7"/>
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-XazZeCYyyq3u8LSAmNahPt"/>
          <note type="signatory" corresp="i-6J1joFvFHPkqoFzNFfxEV4"/>
          <note type="signatory" corresp="i-F75GdyfEGNRiwZrKbuWUGy"/>
          <note type="signatory" corresp="i-8XUQMZkcTy5UrLLAFGh5Ah"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1395/mot_198384__1395-001.pdf"/>
      <fw xml:id="i-TyM2oZK4PR9RWvVt1iYYtA">
        Mot. 1983/84:1395 2
      </fw>
      <div xml:id="i-UUFWJEP73wKHQQeJ51hiSP" type="motHeader">
        <div xml:id="i-Gc7uuybP1TaC9MNtEoARfc" type="motTitle"/>
        <div xml:id="i-H62eGsqqAF3tewi16MnAEQ" type="motSubmissionInfo"/>
      </div>
      <div xml:id="i-FDDNiGgh8v7MCGQKf5doeD" type="motBody">
        <div xml:id="i-LMCdm1eEW2gdgVQgxZP5fN">
          <p xml:id="i-3wr6bQZo7NwCaTr4EEkWWu">
            Mot. 1983/84 1395— 1404 Motion
          </p>
          <p xml:id="i-NoSbvSBnd6Hj54NP5BKfST">
            1983/84:1395
          </p>
          <p xml:id="i-EwsweN84FvecoSmFw1uGis">
            Kjell Mattsson m. fl. Länsförvaltningen
          </p>
          <p xml:id="i-GX2WLL2o5QiFiDUDCbDGR7">
            Till de viktigaste dragen hos den moderna förvaltningen hör den
            ökande byråkratiseringen och centraliseringen. I princip lär alla
            politiska me- ningsriktningar vara ense om det angelägna i att
            motverka dessa tendenser. Däremot har uppfattningarna ofta gått
            isär då det gällt konkreta åtgärder. Det får också erkännas att
            det är förenat med stora svårigheter att vända utvecklingen. De
            ekonomiska svårigheterna samt medborgarnas missnöje med rådande
            förhållanden ger dock starka skäl för nya kraftinsatser. Med centerns
            synsätt utgör decentralisering av beslutanderätt och för- stärkt
            medborgarinflytande på alla plan viktiga ledmotiv för strävandena
            att reformera den offentliga förvaltningen. Med denna grundläggande
            inriktning blir den kommunala självstyrelsen och länsförvaltningen
            av särskilt intresse. De representerar de lokala och regionala
            nivåerna i sam- hället i motsats till — men också i samarbete
            med — den centrala nivån. Den kommunala demokratin behandlas i
            en annan motion; här betraktas i huvudsak endast den regionala
            förvaltningen. Hithörande frågor har varit föremål för en långvarig
            debatt och ett omfattande utredningsarbete. Det räcker i detta
            sammanhang med att erinra om att det i år är jämt tjugo år sedan
            Tage Erlander kopplade ihop centerns krav på ökad länsdemokrati
            med författningsfrågan och tog initiativ till den första länsdemokratiutredningen.
            Resultaten av det mång- åriga arbetet står emellertid i dålig
            proportion till de insatser som har gjorts i form av utredningar
            och debattinlägg. Då man ser på dessa frågor i dag kan man först
            och främst lägga fast två saker. Den ena är att det nu är hög
            tid att åstadkomma praktiska resultat; verklighetens förändringar
            under de gångna åren bör ses som en viktig drivkraft. Den andra
            är att man måste komma ur låsta positioner; i grun- den är det
            fråga om problem där partierna har gemensamma intressen och där
            motsättningarna djupare sett bör gå snarare mellan förtroendemän
            och byråkrater än mellan olika politiska grupperingar. Centerns
            principiella grundsyn är väl känd och behöver inte utvecklas mera
            utförligt. Centern stöder tanken på en vidgad roll för landstingskom-
            munerna och strävar också efter största möjliga reella maktförskjutning
            från centrala myndigheter till den regionala nivån. Med denna
            grundin- ställning är centern öppen för ett konstruktivt reformarbete
            i länsfrågorna. Dessa frågor kan sägas ha gått igenom tre faser
            sedan de väcktes för tjugo år sedan. Den första kännetecknades
            av en stark expansion, främst i fråga om samhällsplanering i vid
            mening. Senare förlorade planeringen
          </p>
          <p xml:id="i-UdHmRSkco61VUMQMmgPEmK">
            I Riksdagen 1983/84. 3 saml. Nr 1395—1404
          </p>
          <pb facs="riksdagen-motions-pdf/data/198384/mot_198384__1395/mot_198384__1395-002.pdf"/>
          <p xml:id="i-RD5kHSi4CbNReqrVM2cZDC">
            avsevärt i intresse och uppmärksamheten koncentrerades till genomföran-
            de av konkreta åtgärder (t. ex. inrättandet av utvecklingsfonderna).
            Nu- mera sätter den allmänna resursknappheten sin prägel även
            på denna debatt. Allmän enighet torde råda om att länsförvaltningen
            inte ännu har funnit de bästa organisatoriska formerna och inte
            heller fungerar på ett helt tillfredsställande sätt. Ett huvudproblem
            utgör uppsplittringen på olika organ — länsstyrelser, landstingskommuner,
            länsnämnder osv. — samt det invecklade mönstret för styrning från
            den centrala nivån. Särskilt bör man peka på den alltför starka
            sektorsindelningen som ett hinder för effektivt arbete, även inom
            t. ex. länsstyrelsena, i ett skede som präglas av resursknapphet.
            Då det gäller att komma vidare med länsfrågorna ges ett gott underlag
            och en naturlig utgångspunkt i det slutbetänkande som länsdemokrati-
            kommittén lämnade för knappt två år sedan (SOU 1982:24). Förekomsten
            av reservationer och särskilda yttranden får inte skymma blicken
            för att partirepresentanterna i kommittén gjort betydande ansträngningar
            för att nå fram till resultat som skulle kunna vinna en bred anslutning.
            Enighet förelåg sålunda om behovet av decentralisering, minskad
            central styrning, bättre samordning m. m. Åtskilliga konkreta
            förslag fördes också fram för att främja dessa syften. Det är
            angeläget att regeringen tar initiativ till ett fortsatt arbete
            med länsfrågorna på grundval av länsdemokratikommitténs betänkande.
            Ut- över de synpunkter och förslag som förs fram där finns det
            i dag anledning att bl. a. framhålla följande. Den starka sektorsindelningen
            är som nämnts ett huvudproblem. Det är angeläget att bryta upp
            det nuvarande systemet och åstadkomma en mera smidig och effektiv
            organisation. Länsstyrelsernas planeringsavdelningar bör t. ex.
            överge den nuvarande allt skarpare sektoriella indelningen och
            i stället åstadkomma en funktionell indelning som mera tar sikte
            på den samlade kompetens som behövs för skilda uppgifter. En sådan
            ändrad organisation som här skisseras skulle också kunna leda
            till att den sektorsplanering, som bedrivs f. n., tonas ned och
            ersätts av en planering som bättre tar hänsyn till samtliga förhållanden
            som påverkar ett projekt. Man får då även ett smidigare förfarande
            som är lättare att anpassa till ändrade ekonomiska och andra förhållanden.
            Över huvud taget är det angeläget att åstadkomma en mera flexibel
            organisation som kan bära upp nya uppgifter. Man måste komma ifrån
            den hittills vanliga ordningen att riksdagen flyttar uppgifter
            till länsplanet utan att anvisa erforderliga medel. Senaste exemplet
            är auktorisation av fastighetsmäklare, som har flyttats från handelskamrarna
            till länsstyrelser- na. En möjlighet som bör övervägas är att
            ge länsstyrelserna flerårsanslag. Därigenom skulle man underlätta
            planeringen för en längre period. En
          </p>
          <pb facs="riksdagen-motions-pdf/data/198384/mot_198384__1395/mot_198384__1395-003.pdf"/>
          <fw xml:id="i-2JPivuZtfrJoNWyr5yjBtU">
            Mot. 1983/84:1395 3
          </fw>
          <p xml:id="i-TtiBotid8mTHSr76AGpkQ2">
            viss parallell skulle kunna dras med de femåriga försvarsramarna.
            Önsk- värt är också att riksdagen klarare än nu uttalar sig om
            prioriteringen av olika uppgifter. Det bör påpekas som särskilt
            allvarligt att det i dag föreligger en klar risk för en motsatsställning
            mellan å ena sidan riksdag och regering, å andra sidan ämbetsverken
            och deras ambitioner på länsnivån. Varje verk vill utnyttja länsförvaltningens
            anslag för sina uppgifter och har ofta möjlighet att locka med
            extra ”egna” pengar. Dessa myndigheter styr indirekt verk- samheten
            på länsnivån. Siktet bör ställas in på att avveckla speciella
            bidrag från särskilda verk och i stället ge länsmyndigheterna
            klumpanslag jämte klara preciseringar och prioriteringar och arbetsuppgifterna.
            Åtgärder av denna natur liksom sådana åtgärder i övrigt, som har
            anvisats av länsdemokratikommittén, är ägnade att skapa en bättre
            funge- rande länsförvaltning. Oavsett skilda uppfattningar om
            det önskvärda slutmålet för reformarbetet bör partierna kunna
            enas om att arbeta vidare med frågorna och åstadkomma etappvisa
            förändringar, som ligger i linje med tidens krav på god demokrati
            och effektivitet samt decentralisering av samhällsuppgifter. Av
            anförda skäl hemställs att riksdagen begär initiativ av regeringen
            till ett fortsatt reformar- bete med länsfrågorna på grundval
            av länsdemokratikommitténs slutbetänkande samt vad som har anförts
            i denna motion.
          </p>
          <p xml:id="i-GAHYUGpRD79uj2DUALxkhk">
            Stockholm den 25 januari 1984
          </p>
          <p xml:id="i-MqrWtokU1YoMh81wkHoHox">
            KJELL A. MATTSSON (c) BERTIL FISKESJÖ (c) ELVING ANDERSSON (c)
            BRITTA HAMMARBACKEN (c) BÖRJE HÖRNLUND (c) SVEN-ERIK NORDIN (c)
          </p>
        </div>
      </div>
    </body>
  </text>
</TEI>
