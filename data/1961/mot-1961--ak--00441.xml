<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00441">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__441/mot_1961__ak__441-001.pdf"/>
      <fw xml:id="i-K6o39JyyTADBBCirnVcuyo">
        Motioner i Andra kammaren, nr 441 år 1961 13
      </fw>
      <div xml:id="i-Fe7JuqQZujSXpysz2vdKVd" type="motHeader">
        <div xml:id="i-UkLPTga3RdWY4KhBGuWr91" type="motTitle"/>
        <div xml:id="i-DYMSjXa4vx26vEWb4EGdYt" type="motSubmissionInfo"/>
      </div>
      <div xml:id="i-VjY3so6jc78Aio2WgzqjcR" type="motBody">
        <div xml:id="i-S1d8XFSbRAZ7kr7vbvF1ZA">
          <p xml:id="i-17owYdDjSLp7u6ioacd8wu">
            Nr 441
          </p>
          <p xml:id="i-W5PAxv9pknANndHfuyfms6">
            Av herr Gustafsson i Borås m. fl., om åtgärder i syfte att skydda
            barn och ungdom mot osunda, förråande och moralupp- lösande skrifter.
          </p>
          <p xml:id="i-2B4fodmQmSesKYXDexitJ6">
            Frågan om den mindervärdiga litteraturen har alltsedan slutet
            av andra världskriget varit aktuell och vid upprepade tillfällen
            behandlats i svenska riksdagen. Det har då mest rört sig om två
            arter av denna litteratur: serie- magasin och pornografiska publikationer,
            och diskussionen har framför allt gällt åtgärder för att skydda
            barn och ungdom för denna litteratur. Debatt härom har förts inte
            endast i den svenska riksdagen utan på många ställen i olika delar
            av världen. I flertalet västeuropeiska länder har dessa diskussio-
            ner lett till restriktiva åtgärder från myndigheternas sida.
          </p>
          <p xml:id="i-2tSprxkJ3ytA8kQcwGWoAJ">
            Historik 1953 hemställdes i en motion (II: 249) om en snabbutredning
            om barns och ungdoms förströelseläsning med särskilt hänsynstagande
            till serie- och kriminalmagasinens alltmer dominerande och destruktiva
            inflytande. Man ifrågasatte även importbegränsning och andra restriktiva
            åtgärder, föreslog statliga stipendier åt författare och konstnärer
            som sysslade med barnböcker och att ett pedagogiskt råd av lärare,
            målsmän och andra skulle tillsättas med möjlighet att ingripa
            mot skadlig litteratur. Allmänna beredningsutskottet hemställde
            att motionen ej skulle föranleda någon åtgärd, vilket även blev
            riksdagens beslut. Utskottet förklarade emellertid att den behjärtade
            motio- nens syfte, »den dåliga eller rent av skadliga barn- och
            ungdomslitteraturen borde motarbetas». Utskottet ansåg att man
            borde avvakta det resultat som bokutredningens förslag kunde leda
            till. Vid 1954 års riksdag väcktes en ny motion (II: 356) med
            samma yrkanden som i den ovannämnda. Motionärerna betonade att
            enligt en undersökning som gjorts genom Seriekommittén hade läsningen
            av mindervärdig litteratur en oerhörd utbredning bland barn och
            att det inom breda folklager fanns en stark opinion mot detta
            förhållande. Utskottet hänvisade denna gång till straffrättskommitténs
            förslag till brottsbalk, 14 kap. 13 $, med en bestäm- melse av
            innebörd, att den som bland barn eller ungdom sprider skrift eller
            bild, som genom sitt innehåll kan verka förråande eller eljest
            medföra allvar- lig fara för de ungas sedliga fostran, kan dömas
            till fängelse eller böter. Ut- skottet ansåg att man borde avvakta
            riksdagens ställningstagande till detta förslag men förklarade
            ånyo att det behjärtade motionens syfte. Riksdagen avslog.
          </p>
          <pb facs="riksdagen-motions-pdf/data/1961/mot_1961__ak__441/mot_1961__ak__441-002.pdf"/>
          <fw xml:id="i-97bGyKLXrT7w13wXthvuUR">
            14 . Motioner i Andra kammaren, nr 441 år 1961
          </fw>
          <p xml:id="i-Ww7XTbvWnQjcgVUH97yJhU">
            Vid 1954 års riksdag framställde undertecknad Gustafsson även
            en inter- pellation till chefen för Justitiedepartementet, herr
            Zetterberg. Jag under- strök faran av den tilltagande spridningen
            av pornografiska tidskrifter och dåliga seriemagasin och ifrågasatte
            om den lagbestämmelse som fanns ej i otillbörlig grad åsidosattes
            och om ej myndigheternas tolerans var så vid att lagen stod i
            fara att sättas ur funktion. Statsrådet tillfrågades om han var
            villig medverka till en mera ändamålsenlig tillämpning av lagen.
            I herr Zet- terbergs svar på mina frågor erkändes, att det jag
            anfört behövde diskuteras och att den dåliga litteraturen kan
            verka förråande, men att svårigheterna att bedöma vad som ansågs
            sedlighetssårande av en allmän upplyst opinion var stora och komplicerades
            av frågan om huruvida en skrift ägde litterärt värde eller ej.
            På min fråga om gällande lag kunde anses vara till fyllest för
            att komma till rätta med hithörande problem svarade herr Zetterberg,
            att han redan medverkat till en utvidgning av tryckfrihetsförordningens
            regel- system på denna punkt. Syftet med denna lagändring var
            att man icke blott såsom hittills skall kunna ingripa med tryckfrihetsåtal
            mot sedlighetsså- rande skrifter, utan att man också skall kunna
            vid vanlig domstol åtala den som bland barn och ungdom sprider
            tryckt skrift, som genom sitt innehåll kan verka förråande eller
            eljest medföra allvarlig fara för de ungas sedliga fostran. Den
            nya bestämmelsen har införts i 1949 års tryckfrihetsförordning.
            Även om en skrift alltså inte anses vara så grovt sedlighetssårande
            att den föranleder tryckfrihetsåtal, kan den som sprider den till
            barn och ungdom straffas härför. Man skall kunna ingripa även
            mot skrifter, som verkar för- råande t. ex. genom rashetspropaganda
            eller genom skildringar av vålds- gärningar. Bestämmelsen bör
            uppfattas som ett undantag från tryckfrihets- förordningen och
            kan icke tillämpas förrän den kompletterats med ett straff- stadgande
            i strafflagen. Herr Zetterberg framhöll vidare den roll som tid-
            ningspressen kan spela i hithörande frågor. På interpellationen
            följde en lång debatt med inlägg från skilda håll. Där- vid anfördes
            en mängd exempel ur den mindervärdiga litteraturen och läm- nades
            bevis på dess direkta påverkan på ungdom. Ävenså påpekades att
            i de fall då ingripanden mot pornografi verkligen skett dessa
            inte kommit till stånd förrän skriften redan hunnit spridas. Den
            passivitet som intas av Pressens rådgivande nämnd beklagades även.
            Vid 1955 års riksdag väcktes två motioner (I: 120 och II: 150)
            som åter underströk behovet av statliga åtgärder mot den mindervärdiga
            litteraturen och hemställde om att en seriejury måtte tillsättas.
            Allmänna berednings- utskottet hemställde ånyo, att motionerna
            ej måtte föranleda någon åtgärd, vilket även blev riksdagens beslut.
            Man ansåg att gränserna för en statlig Jurys kompetensområde lätt
            bleve flytande och att dess verksamhet skulle kunna komma att
            få karaktären av censur, vilket skulle strida mot den all- männa
            uppfattningen av tryckfrihetens innebörd. Utskottet hoppades,
            att
          </p>
          <pb facs="riksdagen-motions-pdf/data/1961/mot_1961__ak__441/mot_1961__ak__441-003.pdf"/>
          <fw xml:id="i-4UPv8wQJUwypwoUMbf7JvZ">
            Motioner i Andra kammaren, nr 441 år 1961 15
          </fw>
          <p xml:id="i-Gubt6TQJSuRSeYrCiZDLhv">
            den verksamhet som bedrevs av folkbildningsorganisationerna och
            andra skulle ge resultat. Seriekommitténs arbete lovordades. Vidare
            påpekades att Nordiska kulturkommissionen tillsatt en internordisk
            kommitté för diskus- sion om hithörande gemensamma frågor. Utskottet
            underströk åter att den råhet och sadism som finns i många alster
            gör läsningen av dem till ett pro- blem. Vid den åtföljande debatten
            påpekades, att utskottets utlåtande blivit mer och mer positivt
            för varje gång frågan tagits upp och i takt med den växande opinionen.
            Denna opinion hade, efter det att ett par värdefulla arbeten om
            och mot den dåliga litteraturen kommit ut, blivit en verklig folk-
            rörelse, som skär genom alla parti- och åsiktsgränser. Vid 1956
            års riksdag tog jag ånyo upp frågan i en motion (II: 182), som
            inriktades på de nya bestämmelserna i tryckfrihetsförordningen
            och som här tidigare berörts. Dessa bestämmelser kan alltså icke
            direkt tillämpas utan innebär endast ett undantag från tryckfrihetsskyddet.
            Ett förslag till erforderliga kompletteringar har upptagits i
            det förslag till ny brottsbalk, som förberedes i justitiedepartementet.
            I motionen föreslog jag dels att denna komplettering av strafflagen
            snarast skulle föreläggas riksdagen, dels att en allsidigt sammansatt
            gransknings- nämnd skulle tillsättas med uppgift att övervaka
            de utkommande tryckalster som bör bli föremål för granskning.
            Över motionen förelåg ett yttrande från första lagutskottet. Utskottets
            yttrande är i sin karakteristik av seriemaga- sinen anmärkningsvärt
            skarpt:
          </p>
          <p xml:id="i-GNk9o57zk2EMBD5tyKNDZF">
            Det synes emellertid utskottet väl antagligt att ett ohämmat
            läsande av t. ex. kriminalserier av gängse slag kan vara ägnat
            att olämpligt påverka de ungas attityder mot omvärlden och försvåra
            den anpassning till samhälls- gemenskapen som uppfostran avser
            att åstadkomma. Den sadistiska inställ- ning och den i bild glorifierade
            brutalitet som ofta möta i dessa tryckalster torde nämligen ej
            kunna undgå att skadligt påverka ett barns ännu outveck- lade
            sinnelag. Beträffande många unga måste antas, att deras fantasiliv
            ge- nom serierna på ett osunt sätt inriktas på våld och brottslighet,
            och beträf- fande vissa ungdomar kan man även förmoda, att serierna
            på ett avgörande sätt bidragit till deras kriminalisering.
          </p>
          <p xml:id="i-PSP11uCdLcUqMTTKFMuN86">
            Vidare uttalar utskottet &gt;»— — — att de underhaltiga seriemagasinen
            bli- vit ett verkligt allvarligt problem, som för sin lösning
            påkallar snara och kraftiga åtgärder». Utskottet erinrar även
            om de positiva åtgärder som kommit till stånd, främst anslagsökningarna
            till skolbiblioteken. Seriekommitténs positiva in- satser får
            erkännande. Då utskottet uttalar sig om motionens direkta förslag
            lämnas emellertid uppgifter som är direkt oroande. De som arbetat
            mot de mindervärdiga tryckalstren har framför allt satt sitt hopp
            till den länge bebådade strafflagsändringen, som i samband med
            det förut omskrivna un- dantaget från tryckfrihetsbestämmelserna
            skulle möjliggöra att straffbe-
          </p>
          <pb facs="riksdagen-motions-pdf/data/1961/mot_1961__ak__441/mot_1961__ak__441-004.pdf"/>
          <fw xml:id="i-BiXrEWxZDAq8AVc8SBsXo5">
            16 Motioner i Andra kammaren, nr 441 år 1961
          </fw>
          <p xml:id="i-JHJbTdKeEt6CNpUGvwqYmG">
            lägga distributionen till barn och ungdomar av för dem skadliga
            skrifter. Härom yttrades bl. a.:
          </p>
          <p xml:id="i-7c2CUmidNWcjbuo8UXDj7K">
            Vad ovan återgivits ur förarbetena till det föreslagna stadgandet
            torde emellertid ge vid handen, att detta väl i allmänhet icke
            skulle kunna vinna tillämpning beträffande spridande av den litteratur
            motionären närmast synes åsyfta. Straffstadgandet skulle nämligen
            för sin tillämpning förutsätta att spridningen på visst sätt kunde
            sägas avse just barn och ungdom och skulle därför ej kunna träffa
            distributionen av ifrågavarande tryckalster, vilken väl regelmässigt
            torde ske genom den allmänna handeln med böcker och tidningar.
            Det föreslagna straffstadgandet, som bör kunna bli ett värde-
            fullt komplement till tryckfrihetsförordningens bestämmelser om
            tryckfri- hetsbrott, kan sålunda knappast ha sådan allmän syftning,
            att det skulle kunna bli ett mera verksamt medel till bekämpande
            av den underhaltiga serielitteraturen. Med denna förklaring och
            påpekandet att särbehandling av viss del av brottsbalksförslaget
            borde undvikas hemställde utskottet att motionen icke måtte föranleda
            någon åtgärd, vilket också beslutades. I debatten i samband med
            utskottets utlåtande påpekades åter att de allra flesta av de
            dåliga serierna importeras och att man därför har möjlighet att
            genom importrestriktioner hindra spridningen av icke önskvärda
            serier. Motionären ansåg, att utskottets utlåtande trots allt
            innebar ett fall framåt.
          </p>
          <p xml:id="i-Urt5fcT7HbaXYGyzaYMaVB">
            Seriekommittén
          </p>
          <p xml:id="i-UiM5zeHaRJMfyGLMtjtmWJ">
            Under ett par år förekom i riksdagen inga motioner eller interpellationer
            om den undermåliga litteraturen. Seriekommittén fortsatte emellertid
            sin verksamhet efter en positiv linje. I stora upplagor har kommitténs
            skrift, Böckernas Lustgård, spritts till hemmen genom skolor,
            bibliotek, föräldra- föreningar etc. På kommitténs initiativ har
            utarbetats filmband och ljud- bildband, som kommit till mycket
            stor användning som propagandamedel. Kommittén har arrangerat
            ett stort antal utställningar av barn- och ung- domsböcker både
            i Sverige och i utlandet och medverkat vid anordnandet av den
            årligen återkommande Ungdomens bokfest. Den har haft kontakt med
            motsvarande organisationer i de nordiska grannländerna och i samarbete
            med Svenska sektionen av Internationella ungdomsboksrådet verkat
            för att få goda svenska barnböcker kända i utlandet och motsvarande
            utländska översatta till svenska. Den har varit representerad
            vid internationella konfe- renser om barnlitteratur i olika länder.
            Genom framställningar till Pressens rådgivande nämnd och Svenska
            pressbyrån har man sökt stimulera till in- gripande mot den allra
            sämsta litteraturen. Man har även sökt stimulera Sveriges Radio-TV
            till mera propaganda för goda barnböcker. I samarbete med Svenska
            FN-föreningen och ABF har man sökt sprida kännedom om böcker som
            berättar om barn i främmande länder, och tillsammans med norska
            seriekommittén har föranstaltats om översättning till lapska av
            bil-
          </p>
          <pb facs="riksdagen-motions-pdf/data/1961/mot_1961__ak__441/mot_1961__ak__441-005.pdf"/>
          <fw xml:id="i-KUdnNfb9kpJudWu66Efnxt">
            Motioner i Andra kammaren, nr 441 år 1961 17
          </fw>
          <p xml:id="i-BceZS2o4jnXfoSr6UXX5C">
            derböcker för samebarn. Seriekommittén har även medverkat med
            att utdela av boklotteriets medel anslagna stipendier till barnboksförfattare.
            Vidare har man propagerat för goda barnböcker genom förteckningar
            och kataloger, och enskilda medlemmar av kommittén har i stor
            omfattning genom före- drag, deltagande i diskussioner, artiklar
            i tidningar och tidskrifter gjort propaganda för värdefull litteratur
            0. s. v. Arbetet har även burit frukt, de sämsta av de utländska
            serierna, s. k. horror comics (skräckserier), har inte publicerats
            i vårt land. En rad av de serietidningar med kriminalserier och
            liknande som fanns då kommittén startade har nedlagts, andra har
            fått sina upplagor minskade till en tredjedel. Men därmed är inte
            problemen lösta. Mindervärdiga tryckalster av detta slag har ogräsets
            natur att ständigt spira på nytt. De måste ideligen bli före-
            mål för uppmärksamhet. Nyligen gick i pressen en artikel om ett
            nystartat seriemagasin, »som slår rekord i sadism», »en uppvisning
            i avskyvärt inlin- dad sadism» — »sådan läsning kan orsaka ångesttillstånd
            hos småbarn». Skall man komma fram till en någorlunda effektiv
            bekämpning av här omdiskuterade tryckalster går det icke utan
            en förnuftigt arbetande censur.
          </p>
          <p xml:id="i-XjuZpkDH6WQpuEttrS3gzd">
            Fortsatt debatt
          </p>
          <p xml:id="i-WA7eLXvVv9EWENRrT9wSvd">
            Debatten om undermåliga tryckalster har emellertid flammat upp
            igen, denna gång icke så mycket i samband med seriemagasinen som
            i samband med de pornografiska publikationerna. Allbekanta torde
            de aktioner som gjorts vara. Bakom dessa aktioner står en bred
            folklig opinion. Represen- tanter för kristna samfund och organisationer
            uppvaktade förra året stats- ministern och vädjade om åtgärder
            för att skydda särskilt ungdom mot det skadliga inflytandet från
            publikationer och filmer, som huvudsakligen skild- rar våldshandlingar
            och kärlekslös, stundom perverterad, sexualitet. Man krävde att
            filmcensuren blir effektivare, att åtal enligt gällande lag i
            långt större utsträckning skulle anställa mot snuskpressen, och
            man ville ha ett annat konfiskationsförfarande som skulle hindra
            spridningen av beslagtagen skrift. De politiska ungdomsförbunden
            och Seriekommittén riktade liknande vädjanden till Pressens rådgivande
            nämnd och Svenska pressbyrån m. fl. Dessa framstötar har väckt
            mycket uppmärksamhet och föranlett ett stort antal ledare och
            andra artiklar i pressen. Att man satt i gång något som har en
            mycket stark opinion, en verklig folkmening, bakom sig är tydligt.
            Vid riksdagen 1960 framlades även två olika motioner i frågan
            (1: 326 och II: 408) som anhöll om en skyndsam utredning i syfte
            att motverka spridningen av pornografiska skrifter. Allmänna beredningsutskottets
            utlåtanden om dessa motioner har riksda- gen tagit ställning till.
            Utskottet säger sig vara medvetet om den starka irri- tation som
            finns mot den stora spridningen av ifrågavarande publikationer
            och säger att det är angeläget att frågan uppmärksammas, särskilt
            då risk
          </p>
          <p xml:id="i-VPCz53bH3ycF15wkh5S6sk">
            2 Bihang till riksdagens protokoll 1961. 4 saml. Nr 438—441
          </p>
          <pb facs="riksdagen-motions-pdf/data/1961/mot_1961__ak__441/mot_1961__ak__441-006.pdf"/>
          <fw xml:id="i-SsD6gZLeSQtihBRt3rvSyq">
            18 Motioner i Andra kammaren, nr 441 år 1961
          </fw>
          <p xml:id="i-E5vD88favdAV5QaoWUor4G">
            föreligger för skadeverkningar bland barn och ungdom. Utskottet
            förordade ett skärpt utnyttjande av de medel, åtal, beslag och
            konfiskation, som redan står till myndigheternas disposition.
            Man erinrade även om att Pressens råd- givande nämnd, under trycket
            av en allmän opinion, omorganiserats och under sista tiden intensifierat
            sin verksamhet. Motionens knapphändiga formulering och svävande
            förslag om en utred- ning torde i viss mån ha bidragit till att
            utskottet icke hemställde om vidare åtgärder. Den diskussion som
            följde på utskottets utlåtande blev emellertid av in- tresse.
            En talare erinrade om att år 1944 dåvarande Justitieminister Berg-
            quist interpellerades om huruvida en ändrad lagstiftning effektivt
            skulle kunna hindra viss pornografisk förlagsverksamhet. Herr
            Bergquist medde- lade då bl. a. att under åren 1940—1944 i tio
            fall åtal väckts mot sådana tryckalster. Han hänvisade till den
            blivande översynen av tryckfrihetslag- stiftningen och yttrade:
            »Det kan icke råda någon tvekan om att en verk- samhet av detta
            slag bör stoppas.» 10 år senare, 1954, interpellerades justitieminister
            Zetterberg om samma sak, och 1956 motionerades om den — detta
            har redan tidigare påpekats här. Sistnämnda år, 1956, ifrågasatte
            kungl. skolöverstyrelsen i ett remissytt- rande om inte erforderliga
            kompletterande straffbud borde åstadkommas genom provisorisk lagstiftning
            i avvaktan på den pågående strafflagsrevi- sionen. Hösten 1960
            interpellerades justitieministern om de pornografiska tid- skrifterna.
            I sitt svar yttrade statsrådet Kling bl. a.: »Det är uppenbarligen
            otillfredsställande att tryckalster av här avsett slag i stort
            antal sprides och försäljes i vår land.» Statsrådet hänvisade
            till och knöt vissa förhoppningar till förslaget i den nya brottsbalken.
            Vidare hoppades statsrådet på den självsanering som på- går genom
            Pressens rådgivande nämnd. Vi har tillåtit oss denna ganska långa
            historik för att visa hur länge dessa frågor debatterats i riksdagen
            och för att understryka att de uttalanden som kommit fram i motioner,
            utskottsutlåtanden och debatter samt svar på inter- pellationer
            visat att man blivit allt mer övertygad om att åtgärder måste
            företagas. Vi har också velat erinra om de förslag till sådana
            som framkom- mit — för att vidare kunna belysa dem. Bakom kravet
            på direkta åtgärder står — så är vår övertygelse — en stark folkopinion,
            som även visat tecken På irritation över riksdagens oförmåga att
            komma till rätta med hithörande problem. Vi kan inte längre vänta
            och se, utvecklingen har gått så långt att enligt den allmänna
            meningen vår ungdom tagit allvarlig skada. Härom talar icke endast
            vår egen erfarenhet av ungdomsbrottslighet och sexuell förvild-
            ning, varom pressen dagligen berättar, utan även utlandets uppfattning
            om vårt land vilken i olika sammanhang kommit till uttryck. En
            skribent i
          </p>
          <pb facs="riksdagen-motions-pdf/data/1961/mot_1961__ak__441/mot_1961__ak__441-007.pdf"/>
          <fw xml:id="i-XwzSnvZuKMzAnLECdmXp6t">
            Motioner i Andra kammaren, nr 441 år 1961 19
          </fw>
          <p xml:id="i-5ppqrtdLxQrw22bpCvjoer">
            Svensk skoltidning berättar om ett sammanträffande med ett par
            utländska turister, som hade portföljen full av nyinköpt snusklitteratur.
            De uttalade sin oförställda förvåning över att man skyltade med
            dylika alster i en kiosk i det centrala Stockholm och dolde icke
            att de tänkte använda materialet för att i sitt hemland »illustrera
            det sedliga tillståndet i Sverige». En framstå- ende författare
            skriver i Röster i radio —TV:
          </p>
          <p xml:id="i-WSg2eYwfdxqVs7staTL35P">
            Vad är det för suggestioner och påverkningar som en ordinär svensk
            skol- eller arbetarpojke är utsatt för? Det är lätt att säga:
            våldsromantiken i filmer, dålig litteratur och serier, naknast
            möjliga sexualromantik, cyniskt oför- blommerad gangster- och
            brottslingsromantik. I en försvarslös ung hjärna — — — tränger
            dag efter dag, jag höll på att säga kiosk efter kiosk, in starkt
            suggestiva bilder av brutalitet, brottslighet, opersonlig sexualitet.
          </p>
          <p xml:id="i-KZfivRYcVQPTfaAamDJDXr">
            Positiva åtgärder
          </p>
          <p xml:id="i-C33ksZz66ua5xr6Y2QtoEU">
            Vid diskussionen om den dåliga litteraturen — här och på annat
            håll — har alltid framhållits av alla att den positiva vägen,
            uppfostrans väg, är den som leder till ett gott resultat. I denna
            kammare yttrades en gång: »Det enda som i längden kan påverka
            pornografien är stigande folkupplysning, förbättrad smak, bättre
            sinne för vad som är värdigt upplysta människor.» Hur fostrar
            man ungdomen till en bättre smak? Det är väl framför allt genom
            det som möter den i litteratur, film, konst och musik. Här blir
            det väl fråga om både positiv och negativ påverkan. I skolan försöks
            positiv på- verkan, och så är det väl i de flesta hem. Men i många
            fall växer ungdomen upp i en hemmiljö där den saknar varje incitament
            till utveckling av den goda smaken och omdömet. Alla barn och
            ungdomar påverkas däremot av våra dagars massmedia: press, böcker,
            film, radio, TV, vulgär musik. Här gäller vårt intresse i första
            hand i högsta grad tvivelaktiga tryckalster: de dåliga seriemagasin,
            pornografiska tidskrifter, billiga »deckare&gt; och pocket books,
            som ungdom enligt gjorda undersökningar läser i stor omfattning.
            Dessa publikationer översvämmar den svenska marknaden, ständigt
            startas nya och ständigt ökas upplagorna. Enligt uppgift från
            Svenska pressbyrån såldes enbart från dess kiosker år 1959 4,4
            miljoner exemplar av de porno- grafiska tidskrifterna. År 1948
            fanns endast fyra sådana tidskrifter, som såldes i 1,7 milj. ex.,
            1958 var antalet sju med en årlig försäljning av 3,2 milj. ex.
            Av dåliga »kriminal-journaler» och seriemagasin, dåliga och mindre
            dåliga, såldes 1959 över 30 miljoner ex. Jämför man dessa siffror
            med den årliga försäljningssiffran för barnböcker, omkring 2 miljoner
            ex., får man en uppfattning om problemets räckvidd. Till Svenska
            pressbyråns försäljning kommer den genom kiosker, ägda av andra,
            tobaksaffärer m. fl. Den positiva påverkans väg har alltid försökts,
            nu intensivare än någon- sin förr. Gåve den tillfredsställande
            resultat, så borde detta innebära att produktionen av snusklitteratur
            minskades, men i stället ökas den i allt
          </p>
          <pb facs="riksdagen-motions-pdf/data/1961/mot_1961__ak__441/mot_1961__ak__441-008.pdf"/>
          <fw xml:id="i-C37XuFWwZiihqZzsVRbStt">
            20 Motioner i Andra kammaren, nr 441 år 1961
          </fw>
          <p xml:id="i-XhrdE4K9VzbxCpDpuXAKHw">
            hastigare tempo. Detta kan icke innebära annat än att vi är på
            väg utför, och därom vittnar så många förhållanden i fråga om
            en alltför stor procent av vår ungdoms hållning och livsföring.
            När vi talar om att tryckalster av här berörda slag bör bekämpas
            — och om det är alla ense, bara icke om meto- derna härför — så
            innebär detta att vi tror att de påverkar barn och ungdom i negativ
            riktning. De påverkar barnet mer än en vuxen, ty barnet lever
            sig in i det lästa med en oerhörd intensitet. För barnet får det
            lästa en realitet och en påverkan som kan bli starkare än den
            omgivande verklighetens. Tys- ken Herder skrev en gång: »En bok
            har ofta format eller förstört ett helt människoliv.» Även om
            man måste fastslå att enbart positiva åtgärder inte kan nå fram
            till ett tillfredsställande resultat och framför allt att de positiva
            åtgärderna har svårast att nå fram till dem som allra bäst behöver
            dem: barn och ung- domar som växer upp i de mest försumpade miljöerna,
            så bör alla positiva strävanden fortsätta och ökas. En sådan positiv
            åtgärd har varit det stöd som lämnats åt Seriekommittén, vars
            arbete här vid upprepade tillfällen fått erkännanden från skilda
            håll. Den har nått goda resultat, men vi måste komma ihåg att
            det är ett arbete som utförs av enskilda av ideellt intresse för
            saken utan någon som helst ersättning och att uppgiften rätteligen
            borde åvila det allmänna. Bland andra mycket värdefulla positiva
            åtgärder som beslutats i riksdagen är de höjda bidragen till skolbiblioteken,
            som ger dessa ökad möjlighet att ge barnen goda böcker. Verkningarna
            av dessa ökade bi- drag får inte äventyras genom nya bestämmelser
            om statsbidragets utbetal- ning och andra åtgärder — vilket ibland
            befaras från skolhåll. Värdefullt är även att författare av barn-
            och ungdomsböcker nu kan erhålla författar- stipendier. Vid diskussionerna
            här har framkastats att man skulle kunna animera folkbildningsrörelserna
            till ökade insatser för god barnlitteratur. Andra försök att stimulera
            intresset för saken är tänkbara. Tydligen vill barn läsa litteratur
            i form av tidning eller häfte med mycket bilder — icke endast
            böcker. Flera försök har gjorts att ersätta de dåliga serie- och
            deckar- magasinen med barntidningar med ett bättre och mera omväxlande
            innehåll. Det har emellertid visat sig svårt att finansiera dessa
            företag, då framställ- ningskostnaderna blir betydligt högre än
            för de importerade seriemagasi- nen. Försök att skapa en bättre
            barntidning har gjorts, där såväl text som bilder låg på en hög
            nivå, men efter några års utgivning måste tidningen upp- höra,
            sedan förlaget offrat betydande summor på den. För närvarande
            utges bl. a. Ungdomsnytt för större barn och Sveriges vår för
            mindre; båda sprids med skolans hjälp, men båda kämpar med ekonomiska
            svårigheter. Det ifrågasättes om icke tidningar av detta slag
            kunde understödjas t. ex. genom bidrag från arvsfonden. Därigenom
            skulle man kanske även kunna få fram serier av svenska tecknare.
            Det är även tänkbart att anslag gåves för en täv- lan om att få
            fram goda serier. Slutligen bör skolöverstyrelsen och ev.
          </p>
          <pb facs="riksdagen-motions-pdf/data/1961/mot_1961__ak__441/mot_1961__ak__441-009.pdf"/>
          <fw xml:id="i-TrQGFPAuShQp6UCW7WN956">
            Motioner i Andra kammaren, nr 441 år 1961 21
          </fw>
          <p xml:id="i-Pv4US3R5DnuKKer3PoQbHx">
            andra myndigheter kunna stimuleras till ökade insatser genom
            propaganda för den goda boken.
          </p>
          <p xml:id="i-5QM2NhDsfcgktXwwYstDdU">
            Pressens rådgivande nämnd
          </p>
          <p xml:id="i-3kjng1HkpsWgdZVresVAy6">
            Här har vidare talats om självsanering genom Pressens rådgivande
            nämnd och Svenska pressbyrån. Man bör vara tacksam för vad som
            gjorts under senaste tid under trycket av en alltmer irriterad
            folkmening. Det går dock icke att överlåta den litterära renhållningen
            uteslutande på nämnden. Den utkommande mängden av snuskalster
            är alltför ofantlig. Pressens rådgivande nämnd kan hålla ett öga
            på de svenska pornografiska tidningarna, de är nio stycken, som
            tillsammans utkommer med 200 nummer om året, vilket ger nämnden
            en tillräckligt omfattande arbetsuppgift. Den har oss veterligen
            ännu aldrig ingripit mot någon publikation av typen Kriminal-journalen
            el- ler detektivmagasinen. Enligt vad den själv uppgivit ligger
            det utanför dess befogenhet att ingripa mot böcker, varför hela
            faunan av pocket books skulle gå fri. Nämnden förklarar även i
            sitt svar på Seriekommitténs skrivelse till den, att den även
            saknar befogenhet att granska seriemagasin, då dessa icke anses
            sårande för tukt, sedlighet och allmän anständighet. Effekten
            av nämn- dens åtgärder begränsas ju även genom att den endast
            kan påverka Svenska pressbyråns försäljningsställen. Sanering
            enbart genom Pressens rådgivande nämnd blir alltså icke till-
            räcklig, men den är redan av värde och skulle bli det ännu mera
            om nämn- dens befogenheter och personella resurser ökades.
          </p>
          <p xml:id="i-5FFLKCTe95mXfPtjZ918YR">
            Förslag till ändring av brottsbalken
          </p>
          <p xml:id="i-5chDpLpaCevfA3AqGX7cD3">
            Vid debatten i riksdagen har ideligen hänvisats till den bestämmelse
            som föreslås i den nya brottsbalken om straff åt den som till
            barn eller ungdom sprider skrift som kan verka förråande eller
            eljest medföra allvarlig fara för de ungas sedliga fostran. Man
            skall kunna ingripa även mot skrift som verkar förråande t. ex.
            genom rashetspropaganda eller genom skildringar av våldsgärningar.
            Detta har uppfattats, både inom riksdagen och av allmänhe- ten,
            som en lösning på problemen. Det utlåtande som vid riksdagen 1956
            lämnades av första lagutskottet grusade emellertid förhoppningarna.
            Utskot- tets yttrande har här förut citerats, och även om det
            är oklart vilka konse- kvenser den utlovade strafflagsbestämmelsen
            kommer att medföra, så läm- nade utskottet besked om dess begränsning
            i följande passus: »Straffstad- gandet skulle för tillämpning
            förutsätta att spridningen på visst sätt kunde sägas avse just
            barn och ungdom och skulle därför ej träffa distributionen av
            ifrågavarande tryckalster, vilket väl regelmässigt torde ske genom
            den all- männa handeln med böcker och tidningar.» Innebär detta
            att barn och ungdom liksom förut själva i obegränsad omfatt-
          </p>
          <pb facs="riksdagen-motions-pdf/data/1961/mot_1961__ak__441/mot_1961__ak__441-010.pdf"/>
          <fw xml:id="i-QZ34zGUxJq4CaZY3uiDFu9">
            22 Motioner i Andra kammaren, nr 441 år 1961
          </fw>
          <p xml:id="i-2xBv6Pjsng4XHyxCtohdac">
            ning får köpa de olika slagen av snuskalster, får det föreslagna
            stadgandet så ringa innehåll att det torde bli närmast värdelöst.
            Man kan frukta att detta ständigt omreklamerade tillägg till strafflagen
            hos den i saken engagerade allmänheten kommer att utlösa löje.
            Det enda man väl lyckas åstadkomma är förbud och straff för direktriktad
            försäljning till barn och ungdom inom t. ex. skolans område, men
            i en kiosk utanför skolans port kan alltfort tryck- alstren köpas
            ohejdat. Vi är alla måna om att skydda tryckfriheten. Det bör
            sägas så starkt att alla angrepp uteslutes. Det fria ordet hör
            till våra demo- kratiska primärvärden. Men denna rätt att i tal
            och skrift fritt få hävda sin mening kan aldrig hotas genom att
            vi söker skydda våra barn från rå för- förelse genom mindervärdiga
            tryckalster. Att använda tryckfriheten som för- svar för snusklitteratur
            är groteskt. Det finns ingen frihet utan ansvar, och det är missbruk
            av friheten som utgivarna av här berörda tryckalster gör sig skyldiga
            till. Samhällets efterlåtenhet inför det smakförskämmande och
            onda kan komma att bli ödeläggande för demokrati och samhälle.
            Den brottslighet som existerar och sedan länge existerat i stigande
            tempo kan knappast förklaras på annat sätt än att en djupt gående
            förskämning av smak och känsla för värdenormer skett hos oss.
            Det är vuxna, som under skydd av samhällets rättsvårdande organ
            genom förråande skrifter leder vilse. Många barn och ungdomar,
            särskilt de som växer upp i på inflytelser av annan art fattiga
            miljöförhållanden, får i sina häften dagligen umgås med våldsmän,
            mör- dare, sexualförbrytare och narkomaner. Vuxna förleder barnet
            indirekt till brott i stället för att skydda det och straffar
            det sedan för brottet! Tryck- alster av här skildrad art river
            medvetet ner det som hem och skola med oändligt tålamod söker
            bygga upp. Det finns de som förnekar att läsning av dålig litteratur
            har någon bety- delse för barnets utveckling, beteende och inställning
            till omvärlden. Och där läsningen motverkas av andra goda miljöfaktorer
            kan väl influensen av dåliga tidningar bli av övergående natur
            och kanske icke lämna spår efter sig, men säkert är det inte.
            Vi måste komma ihåg att de dåliga deckarna, de våldsfyllda seriemagasinen
            och de pornografiska tidningarna framför allt läses av barn och
            ungdomar i en på positiva faktorer fattig miljö. Vi kan inte komma
            ifrån det faktum att vi har en omfattande, ständigt ökande kriminalitet
            bland ungdomar. Vi vet att orsakerna därtill är många, komplicerade
            och svåra att bestämma. En faktor som vi är övertygade om spelar
            en icke ringa roll är den mindervärdiga läsningen. Den ger beteende-
            mönster, den kan utlösa handling, och den påverkar känsloliv och
            livsupp- fattning. Denna faktor har samhället möjlighet att kontrollera
            och därige- nom undanröja en av orsakerna till ungdomskriminaliteten.
            Det är vår skyl- dighet att hjälpa ungdomen med detta!
          </p>
          <pb facs="riksdagen-motions-pdf/data/1961/mot_1961__ak__441/mot_1961__ak__441-011.pdf"/>
          <fw xml:id="i-7rAg8HP2bYdDfyPTTrsLde">
            Motioner i Andra kammaren, nr 441 år 1961 23 Olika förslag till
            åtgärder
          </fw>
          <p xml:id="i-AjypsoWJ1TpGoBRdPDqf6v">
            Vid behandlingen av frågor i samband med diskussionen om mindervär-
            diga och skadliga tryckalster har i riksdagen en rad frågor aktualiserats
            vid ett eller flera tillfällen: om komplettering av brottsbalken
            i enlighet med 1949 års tryckfrihets- förordning; om särbehandling
            av tillägget till brottsbalken; om tillsättande av ett pedagogiskt
            råd eller seriejury; om sanering genom Pressens rådgivande nämnd
            och Svenska pressbyrån; om krav att gällande bestämmelser i tryckfrihetslagen
            mera konsekvent iakttages, vilket bör leda till ett större antal
            ingripanden, ej endast mot de s. k. pornografiska tidskrifterna;
            om ändrat, mera effektivt och snabbare verkande konfiskationsförfarande;
            om förslag om ökade positiva åtgärder, t. ex. genom folkbildningsrörel-
            serna och skolöverstyrelsen m. fl. om understöd åt värdefulla
            barntidningar och åtgärder för att få fram goda serier av svenska
            tecknare; om att tidningspressen borde animeras till att i större
            utsträckning hjälpa till i kampen för goda böcker mot den mindervärdiga
            litteraturen; om importbegränsning av icke önskvärd litteratur
            eventuellt genom tullar och andra restrektiva åtgärder. Vidare
            kan erinras om förslag som redan realiserats: ökade bidrag från
            det allmänna till skolbiblioteken; stipendier till författare
            av barn- och ungdomsböcker; statsbidrag till Seriekommittén. Vid
            diskussion i pressen om hithörande frågor har även framkommit
            för- slag om förbud mot skyltning med pornografiska tidskrifter
            och om att de olika slagen av snusklitteratur skulle beläggas
            med konsumtionsskattilikhet med vad som sker för sprit och tobak.
            De publikationer det gäller är av flera slag även om de innehållsmässigt
            och litterärt ligger på samma låga nivå. Först de pornografiska
            tidskrifterna, vilkas skamlösa innehåll är för de flesta människor
            obekant. Detta kan sägas vara gott och väl, men reaktionen mot
            dem skulle bli allmännare och star- kare, om flera visste vad
            saken gäller. även de som yttrar sig i tal och skrift om dem verkar
            ibland oinitierade. De pornografiska tidskrifterna är icke ensamma
            om att bjuda läsaren sexualhysteri, våld, sadism, narkomani och
            moraliskt förfall, det gör även den typ av publikationer som ibland
            kallas »kriminaljournaler». I dem ser- veras föregivet autentiska
            skildringar av sexualmord och andra bestialiska brott, allt illustrerat
            med fotografiska bilder av offer, förbrytare, brottsplats, vapen
            etc. En tredje typ är småhäften med detektivberättelser, erbarmligt
          </p>
          <pb facs="riksdagen-motions-pdf/data/1961/mot_1961__ak__441/mot_1961__ak__441-012.pdf"/>
          <fw xml:id="i-F6Q11a3RJ55X7gCm7rkQEw">
            24 Motioner i Andra kammaren, nr 441 år 1961
          </fw>
          <p xml:id="i-T1JbprXzBPJqgXWGYMnuPf">
            skrivna och med ett innehåll som är en rappakalja om brott och
            jakt på för- brytare med inslag av våld, där Polisen ofta spelar
            en ömklig roll, sadism och ytterst vulgär erotik. Vidare finns
            s. k. pocket books, billiga böcker i bekvämt format. En del av
            dessa bjuder på värdefull litteratur eller oskyldig förströelseläsning,
            men många av dem är lika fyllda av våld och sjukligt rå och upphetsande
            sexua- litet som pornografiska tidskrifter och kriminaljournaler.
            Slutligen serie- magasinen, barns speciella favoritlektyr, och
            av mycket växlande värde. I de sämsta av dem renodlas våld med
            inslag av sadism. De har ibland skildrat kriminalitet så att de
            kan sägas vara brottsinspirerande och brottsinstruktiva. Vi är
            alla eniga om att dessa olika slag av mindervärdiga tryckalster
            är skadliga för barn och ungdomar. Det har föreslagits en lång
            rad av olika åt- gärder mot dem, men om dessa åtgärder har rått
            olika meningar. Med hänvisning till vad som här framförts får
            vi hemställa, att riksdagen måtte besluta om en utredning angående
            åt- gärder i syfte att skydda barn och ungdomar mot osunda, förråande
            och moralupplösande skrifter.
          </p>
          <p xml:id="i-QPdqnVQDBAe7QDq9iR2YyK" type="date">
            Stockholm den 25 januari 1961
          </p>
          <p xml:id="i-5piYYAGvigLm55kfgMaQ1F">
            Axel Gustafsson Åke Zetterberg Jan-Ivan Nilsson i Borås i Tvärålund
            Märta Boman Eric Nelander Yngve Hamrin
          </p>
          <p xml:id="i-EvBZ48AKFQ6nioSz3VELEV">
            AB Gustaf Lindströms Boktryckeri, Stockholm 1961 ss
          </p>
        </div>
      </div>
    </body>
  </text>
</TEI>
