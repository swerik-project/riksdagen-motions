<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-SoU-00384">
  <teiHeader>
    <fileDesc>
      <titleStmt>
        <title>Psykiskt funktionshindrades levnadsförhållanden</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Psykiskt funktionshindrades levnadsförhållanden</title>
          <idno type="rdwebb">GT02So384</idno>
          <rs type="number">So384</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GT02So384/text</ref>
          <ref type="dokument_url_html">http://data.riksdagen.se/dokument/GT02So384</ref>
          <ref type="dokumentstatus_url_xml">http://data.riksdagen.se/dokumentstatus/GT02So384</ref>
          <ref type="doc">http://data.riksdagen.se/fil/BB6A2CB6-04D6-4285-8DDF-627A33A607D6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GSc9RLXaJDiExmXFdxJLs9" type="signed"/>
        <correspContext corresp="i-GSc9RLXaJDiExmXFdxJLs9">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction type="referral" xml:id="i-XKne6nT8z9AWcaKPVVBi4B">
          <date when="2005-10-13"/>
        </correspAction>
        <correspAction type="dismissal" xml:id="i-2AevPGQ3nJC9ZwcZHkbTEL">
          <date when="2005-10-13"/>
        </correspAction>
        <correspAction type="submission" xml:id="i-3zBSxMnjk94ZKUA5vZTfSk">
          <date when="2005-10-05"/>
        </correspAction>
        <correspAction type="assigned" xml:id="i-JGKBhGa8BSRTq5V1ZJL2Va"/>
        <correspContext corresp="i-JGKBhGa8BSRTq5V1ZJL2Va">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_So_384/mot_200506_So_384-0001.pdf"/>
      <div type="motHeader" xml:id="i-DN34tWX8KwQAGnvaigwYMQ">
        <div type="motTitle" xml:id="i-XnHqf35DeS2JLr6pLERvTT"/>
        <div type="motSubmissionInfo" xml:id="i-LgCngYM5Zev2aMvATKQv1B"/>
      </div>
      <div type="motBody" xml:id="i-3tLrnEMWPouvwz5Qsm1AK6">
        <div xml:id="i-i7f4ZMQoZQC85b85a9aLQ">
          <p xml:id="i-4TyGGJZnWQgkBrSqDeNJjp">
            2005/06 mnr: So384 pnr: kd767
          </p>
          <p xml:id="i-RsMaHYjSpMJGfJpzMdMhvP">
            Motion till riksdagen 2005/06:S0384
          </p>
          <p xml:id="i-87xXK9XtuKGej6618or5iS">
            av Ingemar Vänerlöv (kd)
          </p>
          <p xml:id="i-RD63wqExFeHnadwUyb3wdb">
            Psykiskt funktionshindrades levnadsförhållanden
          </p>
          <p xml:id="i-Htr6oWSFxmwrHW5HY66zz4">
            Förslag till riksdagsbeslut
          </p>
          <p xml:id="i-GT8rkMzHy552PUBiNam8nC">
            1. Riksdagen tillkännager för regeringen som sin mening vad i
            motionen anförs om att utreda de neuropsykiatriskt funktionshindrades
            levnadsomständigheter. 2. Riksdagen begär att regeringen lägger
            fram förslag på hur samhällsstödet skall kunna förändras för att
            bättre än hittills svara mot de neuropsykiatriskt funktionshindrades
            behov.
          </p>
          <p xml:id="i-MZggM3UQX9D2NAMofhBTjG">
            Bakgrund
          </p>
          <p xml:id="i-JYEJjHKsqX61vDQ39p9egY">
            Välfärdsklyftorna har fördjupats i Sverige under de senaste åren,
            särskilt i den meningen att de svagaste grupperna har fått det
            sämre med avseende på social förankring och livskvalitet, psykisk
            och fysisk hälsa, sysselsättning och ekonomi. Utanförskap kan
            ha huvudsakligen sociala orsaker, som när man kommer som flykting
            utan ägodelar, utan att kunna vårt språk och utan sådan utbildning
            som vår arbetsmarknad efterfrågar. En andra, över tiden, allt
            vanligare väg mot socialt tillkortakommande är knuten till individuella
            svårigheter, eller snarare till en obalans mellan individers psykiska
            resurser och omgivningens krav. Tidsandan kräver av oss att vara
            ”sociala” och ”framåt”, både under skolåren och i arbetslivet.
            Utvecklingen hänger på ett förståeligt vis ihop med det moderna
            samhällets villkor, där utbildning blir allt nödvändigare, där
            kraven ökar inom nästan alla yrkesområden vad gäller effektivitet,
            kunskaper, förmågan till vidareutveckling och förmågan att kommunicera
            och samarbeta. Ett samhälle där det individuella ansvarstagandet
            betonas mer än tidigare och som alltmer utgår från att medborgarna
            besitter allsidiga förmågor. För de flesta människor är dessa
            villkor i tiden övervägande stimulerande och positiva, medan de
            resurssvaga, som inte är ”sociala” och ”framåt”, allt oftare blir
            ödesbestämda förlorare.
          </p>
          <pb facs="riksdagen-motions-pdf/data/200506/mot_200506_So_384/mot_200506_So_384-0002.pdf"/>
          <p xml:id="i-PutzaFUjH39ixTfPE3qtf">
            2005/06:S0384
          </p>
          <p xml:id="i-EwHvs6cXPLePuxeGrZJVgx">
            Särskilt drabbade är de med sådana psykiska funktionshinder som
            inte är iögonfallande och erkända i vårt samhälle, men som ofta
            för med sig betydande anpassningssvårigheter. Främst gäller det
            de neuropsykiatriska funktionshindren, som t.ex. Attention Deficit
            Hyperactivity Disorder (adhd), som yttrar sig i bl.a. i koncentrationssvårigheter,
            intellektuell uttröttbarhet, svårigheter att planera och slutföra
            vad man satt sig för samt bristande impulskontroll. Det kan också
            gälla autism eller Aspergers syndrom som yttrar sig i svårigheter
            att avläsa och förstå andra människors känslomässiga kommunikation
            och i svårigheter att flexibelt kunna anpassa sig till nya situationer.
          </p>
          <p xml:id="i-2au71uBRSatdtakyR75rF6">
            Neuropsykiatriska funktionshinder
          </p>
          <p xml:id="i-XvT2Jk8iR7tMi4eikRNrkb">
            Talrika undersökningar från Sverige och många andra länder har
            visat, mycket samstämmigt, hur människor med neuropsykiatriska
            funktionshinder ofta hamnar i sociala och ekonomiska svårigheter.
            Det börjar i skolan där funktionshindren innebär att man inte
            kan tillgodogöra sig utbildningen på ett sätt som svarar mot individens
            grundläggande begåvning. Många lämnar skolan utan de basala kunskaper
            som krävs för att kunna gå vidare in i yrkesutbildningar. I Västra
            Götaland genomförde föreningen Dampens Hus 2002 en enkät bland
            60 familjer med adhd. För 40 procent av barnen saknades åtgärdsprogram
            i skolan och hela 12 procent av barnen var helt avstängda från
            skolan då enkäten genomfördes. Vanligast är att man efter skolåren
            gör korta inhopp i okvalificerade arbeten och till sist resignerar
            eller blir utan erbjudanden om arbete. Övergripande innebär det
            att majoriteten av vuxna med adhd i vårt samhälle står utanför
            arbetsmarknaden och ofta hamnar i socialbidragsberoende.
          </p>
          <p xml:id="i-KTiDRSRPaaNkgCba6twqR">
            Missbruk
          </p>
          <p xml:id="i-KbkVLZf5FxHdqkTSbihwSH">
            Utanförskap leder alltför ofta in i missbruk och kriminalitet.
            Det gäller främst de starkast utagerande, konfliktbenägna barnen
            och ungdomarna (svarande mot = barnpsykiatrins = ytterligare diagnoser
            = trotssyndrom och uppförandestörning), särskilt om föräldrarna
            har psykiska och/eller sociala problem och om man tidigt förlorar
            kontakten med skolan. All forskning — social, kriminologisk och
            psykiatrisk — visar att barn med dessa beteendestörningar ofta
            får allvarliga sociala anpassningsproblem senare i livet och uppvisar
            en skrämmande hög överdödlighet i unga år. Den nära kopplingen
            till neuropsykiatriska störningar, främst adhd, innebär att cirka
            hälften av alla barn med sådana latent antisociala beteendestörningar
            har adhd, liksom cirka hälften av dem som i vuxen ålder uppfyller
            kriterierna för diagnoserna antisocial personlighetsstörning/psykopati.
          </p>
          <pb facs="riksdagen-motions-pdf/data/200506/mot_200506_So_384/mot_200506_So_384-0003.pdf"/>
          <p xml:id="i-3xVZSMhZz29nZT3PKDGHwU">
            Hemlöshet, missbruk och kriminalitet
          </p>
          <p xml:id="i-F4QV52SHwGELgNPrX4AgNi">
            Ungdomar med adhd (trotssyndrom, uppförandestörning) är inte
            sällan missbruksbenägna, vilket återspeglas i att störningsmönstret
            finns hos minst var tredje blandmissbrukare. Deras uttalade missbruksbenägenhet
            har utöver alla andra orsaker också sin grund i upplevelsen av
            droganvändningen som en form av självmedicinering — känslan av
            att inledningsvis fungera bättre med droger i sig än utan. Den
            sociala marginaliseringen blir än mer uttalad när missbruk finns
            med i bilden. Forskningen om hemlöshetens upprinnelser har knappast
            ägnat någon uppmärksamhet åt adhd och närbesläktade funktionshinder.
            De omnämns exempelvis inte i Socialstyrelsens uppföljning 2000:1
            Hemlösa i Sverige 1999 — Vilka är de och vilken hjälp får de?,
            i Plan för Socialstyrelsens utvecklingsarbete 2002-2004 för att
            motverka hemlöshet, eller i Folkhälsoinstitutets och Socialdepartementens
            olika dokument, som avhandlar hemlösheten. Kunskaperna om de hemlösas
            missbruksproblem, att flertalet aldrig kommit in i arbetslivet
            och att de i besvikelse ofta vänder vården ryggen, ger grund för
            den kvalificerade gissningen att 30-40 procent av uteliggarna
            och de som bor på härbärge har adhd. Socialsekreterarna, som arbetar
            med de hemlösa i Stockholm, finner detta sannolikt. Regeringens
            nationella narkotikasamordnare och psykiatrisamordnare har i en
            gemensam programförklaring föredömligt uttalat att missbruk och
            psykisk sjukdom skall behandlas samtidigt i integrerade program,
            men de har inte tydligt lyft fram dem med adhd (trotssyndrom,
            uppförandestörning, antisocial personlighetsstörning) som en viktig
            grupp. En angelägen signal eftersom missbruksvården hittills inte
            varit nämnvärt aktiv i att uppmärksamma adhd som dubbeldiagnos.
            Intressant pilotverksamhet finns dock i t.ex. Uppsala, Stockholm,
            Örebro och Västerås. För den som satt sig in i den här gruppens
            missbruksproblematik — det handlar om dem som debuterar tidigast,
            har svårast för att ta sig ur och far mest illa av sitt missbruk
            — så framstår grunderna för vår nuvarande narkotikapolitik dåligt
            anpassade till verkligheten. Drogberoende uppstår i samspelet
            mellan individen och drogen. Det handlar om olika drogers beroendeframkallande
            egenskaper, om tillgängligheten och om normer, regler och lagar
            i samhället, men också om varierande sårbarhet hos olika människor.
            Dagens narkotikapolitik uppmärksammar drogerna i sig och samhällsperspektivet,
            men ägnar mycket lite intresse åt individperspektivet, som tveklöst
            är det viktigaste för de mest utsatta missbrukarna. Detta återspeglas
            tydligt i såväl förebyggandeprogrammen som vården och i lagstiftningen.
            Sannolikt bidrar detta ensidiga betraktelsesätt till att människorna
            med dubbeldiagnos förblir i ”Svarte Petter”-position, trots att
            man sedan länge insett hur dåligt man tillgodoser deras behov.
          </p>
          <p xml:id="i-GiHk2ryP8iEmjyrBJ5nN7e">
            2005/06:S0384
          </p>
          <pb facs="riksdagen-motions-pdf/data/200506/mot_200506_So_384/mot_200506_So_384-0004.pdf"/>
          <p xml:id="i-QGqbD37wSmsnrW3j9KWK8d">
            2005/06:S0384
          </p>
          <p xml:id="i-GoZEB2DhAuq8U1Bfry7CPo">
            Okunskap
          </p>
          <p xml:id="i-LJKnYrRrGN3YFNhfcYF725">
            Trots att de neuropsykiatriska funktionshindren är kända och
            beskrivna sedan länge, är medvetenheten om dem i samhällslivet
            och socialpolitiken fortfarande mycket otillräcklig. Därför har
            flertalet av vår tids socialpolitiska diskussioner, prioriteringar
            och beslut varit till föga eller ingen nytta för de socialt underprivilegierade
            med neuropsykiatriska funktionshinder. Det är lätt att hamna i
            uppgivenhet som drabbad. Känslan av att samhället inte är till
            för mig. Samhällets ignorans har mycket sin grund i att funktionshindren
            ifrågasatts i bl.a. vissa utbildningskulturer och att ifrågasättandet
            fått ett stort utrymme i medierna — långt större än vad som ägnats
            de drabbades utsatthet. Mot denna bakgrund var det väsentligt
            att Socialstyrelsen, efter ett flerårigt arbete, kom ut med en
            kunskapssamling, ”adhd hos barn och vuxna”. I anslutning till
            dokumentet tog Socialstyrelsen, genom dåvarande överdirektör Nina
            Rehnqvist, tydlig ställning till funktionshindrens existens och
            innebörd: ”Det är ställt utom allt tvivel att adhd kan vara en
            uttalad belastning och ett verkligt handikapp för många barn och
            deras familjer samt vuxna.” Efter Socialstyrelsens tydliga ställningstagande
            har lite hänt. Det har varit närmast omöjligt att lyfta frågan
            till diskussion och ställningstagande på beslutsfattande nivåer.
          </p>
          <p xml:id="i-7jkLheP4JvwYqN5xZ1FUN7">
            Drabbade familjer
          </p>
          <p xml:id="i-7D7Myx2PvUQm8hBjXfSgr1">
            De neuropsykiatriska funktionshindrens huvudsakligen ärftliga
            grund för ofta med sig att, i samma familj, både barn och föräldrar
            har dessa svårigheter. För den ensamma dolt funktionshindrade
            mamman, med ett eller flera funktionshindrade barn, blir livssituationen
            närmast omöjlig med mindre än att familjen får ett allsidigt och
            uthålligt stöd, långt mer omfattande än vad som vanligen sker
            i dag. Landstingsförbundet och Svenska Kommunförbundet har nyligen
            publicerat en utredning (Bryt upp reviren — om samverkan runt
            barn med neuropsykiatriska funktionshinder och deras familjer)
            där de konstaterade att de berörda familjerna har omfattande stödbehov
            som inte tillgodoses.
          </p>
          <p xml:id="i-SjjrWnWYfyNiUjHxW4aoSe">
            Psykiatrin
          </p>
          <p xml:id="i-P62EtVNW2G7KQmNBvmdkK8">
            Inom barnpsykiatrin har medvetenheten och kompetensen tveklöst
            ökat under senare år, men fortfarande uppfattar föräldrarna barnpsykiatrins
            engagemang som otillräckligt. Inom vuxenpsykiatrin kan man också
            skönja en positiv utveckling. På de flesta håll startas utredningsteam,
            men än så länge är utbudet av stöd och behandling mycket begränsat.
            De tungt socialt belastade
          </p>
          <pb facs="riksdagen-motions-pdf/data/200506/mot_200506_So_384/mot_200506_So_384-0005.pdf"/>
          <p xml:id="i-MLrDG94HxixkUcJCLRqVeW">
            missbrukarna med psykiska funktionshinder är fortfarande lågt
            prioriterade inom psykiatrin.
          </p>
          <p xml:id="i-T4JnMJkho5HL6CHpQYzvEk">
            Möte med myndigheter
          </p>
          <p xml:id="i-Fbnk9uWAvML2eoX8CAcJtP">
            De funktionshindrade upplever ofta oförstående och ifrågasättanden
            i sina möten med myndigheter. Det har mycket sin grund i bristande
            kunskaper hos handläggare, avsaknad av tydliga ställningstaganden
            och direktiv och därmed också underlag för god samverkan mellan
            de många samhälleliga aktörer som de funktionshindrade kommer
            i kontakt med. Vid våra socialhögskolor och lärarhögskolor behandlas
            problemområdet fortfarande mycket styvmoderligt. Socialutskottet
            har hittills förhållit sig svalt positivt till problemområdet,
            i förlitan på att berörda aktörer utvecklar stödet till de psykiskt
            funktionshindrade. Det är uppenbart att det händer alltför lite
            och att frånvaron av tydlig politisk prioritering bromsar utvecklingen.
            Ett tydligt erkännande av dessa människors funktionshinder från
            riksdagen vore förmodligen det viktigaste stöd de berörda kan
            få i det korta perspektivet. Det skulle påskynda utvecklingen
            mot ett bättre och mer kostnadseffektivt stöd.
          </p>
          <p xml:id="i-Cj5T9qKPR93rbkFg1F5c2B">
            Avslutning
          </p>
          <p xml:id="i-Ri3FUA7oGLHRj5SFWHZQSv">
            Denna motion vill väcka frågan om de neuropsykiatriskt stördas
            utsatta situation. Stödet, som barn och vuxna med neuropsykiatriska
            funktionshinder är i behov av, involverar många av samhällets
            stödfunktioner; socialtjänsten, skolan, vuxenutbildningen, försäkringskassan,
            barn- och vuxenpsykiatrin, missbruksvården, m.fl. Insatserna som
            dessa institutioner förmedlar kunde bli till så mycket större
            hjälp och så mycket mer engagerande, om de grundades i en bättre
            insikt om hjälptagarnas svårigheter. Det är angeläget att, i samverkan
            med de drabbades intresseorganisationer, penetrera vad de neuropsykiatriska
            funktionshindren innebär i olika livssituationer (i utbildningssituationer,
            i arbetslivet, i föräldrarollen m.m.) och att i större utsträckning
            än hittills anpassa samhällets stöd till deras behov. Socialstyrelsen
            bör få uppdraget att utreda levnadsvillkoren för människor med
            neuropsykiatriska funktionshinder och att föreslå hur samhällsstödet
            skall kunna förändras, för att bättre än hittills svara mot deras
            behov. I förlängningen bör man kunna teckna in både förbättrad
            livskvalitet för de funktionshindrade och samhällsekonomiska vinster.
            Dessa människor har inneboende förmågor och kraft. De vill inte
            ses som hjälplösa handikappade. Med adekvat stöd kan förmodligen
            många av dem hitta fram till en betydligt högre grad av oberoende,
            på ett kostnadseffektivt sätt.
          </p>
          <p xml:id="i-3UWPg63XymxoNahhRtMEvs">
            2005/06:S0384
          </p>
          <pb facs="riksdagen-motions-pdf/data/200506/mot_200506_So_384/mot_200506_So_384-0006.pdf"/>
          <p xml:id="i-9Dyhi2u6m1oXaNJRqLMkJD">
            2005/06:S0384
          </p>
          <p xml:id="i-UYXjnYfeCLBqCo8yEhHd8X">
            Stockholm den 28 september 2005
          </p>
          <p xml:id="i-BAMUkKYgmJ2SfrnFfwfU8Y">
            Ingemar Vänerlöv (kd)
          </p>
        </div>
      </div>
    </body>
  </text>
</TEI>
