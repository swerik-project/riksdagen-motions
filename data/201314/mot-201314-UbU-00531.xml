<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00531">
  <teiHeader>
    <fileDesc>
      <titleStmt>
        <title>Mer forskning om ME/CFS och IBS för bättre behandling</title>
        <author corresp="i-Ev6Dx3pWj2WT32VGQpabaz i-G9cpXThuSAP5KSY32ApDCj">av Finn Bengtsson och Ann-Britt Åsebol (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mer forskning om ME/CFS och IBS för bättre behandling</title>
          <idno type="rdwebb">H102Ub531</idno>
          <rs type="number">Ub531</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub531/text</ref>
          <ref type="dokument_url_html">http://data.riksdagen.se/dokument/H102Ub531</ref>
          <ref type="dokumentstatus_url_xml">http://data.riksdagen.se/dokumentstatus/H102Ub531</ref>
          <ref type="doc">http://data.riksdagen.se/fil/5822FAE1-BBD1-4763-80E9-0DD1C778F8E8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XmwCtviMZCkjzGCQv6r9EX" type="signed"/>
        <correspContext corresp="i-XmwCtviMZCkjzGCQv6r9EX">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-G9cpXThuSAP5KSY32ApDCj"/>
        </correspContext>
        <correspAction type="numbering" xml:id="i-LQHy7Yj5p5R8RMmhyVNxGt">
          <date when="2013-10-08"/>
        </correspAction>
        <correspAction type="submission" xml:id="i-GN8MTGEpywX21StJvm9wfd">
          <date when="2013-10-04"/>
        </correspAction>
        <correspAction type="transfer" xml:id="i-FKWP8d2xzvqYKYi1fNBShr">
          <date when="2013-10-03"/>
        </correspAction>
        <correspAction type="assigned" xml:id="i-2V56NhaVce1RZFG2Bgzbe1"/>
        <correspContext corresp="i-2V56NhaVce1RZFG2Bgzbe1">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-EnpdyV5fJimfmo914QHPNx">
            Förslag till riksdagsbeslut
          </head>
          <p xml:id="i-3CjPBRVfvTapXTdnshsYoT">
            Riksdagen tillkännager för regeringen som sin mening vad som
            anförs i motionen om att överväga behovet av en översyn av behandlingen
            av patienter med ME/CFS och IBS.
          </p>
        </div>
        <div type="motContent">
          <head type="h1" xml:id="i-D6Rx8iGR4nBbGM23xgiHNT">
            Motivering
          </head>
          <p xml:id="i-2VnCTJxScujvPjagDMWrpD">
            Förslag om riktad satsning på forskning om myalgisk encefalomyelit
            (ME). även kallad kroniskt trötthetssyndrom (CFS), och känsliga
            tarmsyndrom (IBS) har tidigare lämnats i motion 2012/13:So546
            som behandlades i betänkande 2012/13:UbU13. Utskottet yrkade då
            avslag på motionen med hänvisning till bedömningen att satsningar
            på forskning om hälsa bör genomföras av Vetenskapsrådet och Forskningsrådet
            för arbetsliv och socialvetenskap.
          </p>
          <p xml:id="i-A6qN2BDTPMjNtT2yTiEU6X">
            Fortfarande lider emellertid alltför många patienter av ovan
            nämnda sjukdomar och då det fortfarande inte finns någon säkert
            effektiv behandling är vi fortfarande av åsikten att mer forskning
            i ämnet behövs och därför lämnar vi åter fram en likalydande motivering.
          </p>
          <p xml:id="i-CJXKV166uvQ75buzYRowUM">
            Nydefinierade sjukdomstillstånd möts inte sällan, eller snarare
            alltför ofta, av en mycket stor skepsis ute i den praktiska sjukvårdsverksamheten.
            Denna restriktivitet inom sjukvården och dess organisation för
            att ta till sig av nya rön som potentiellt kan vara mycket värdefulla
            för att utveckla verksamheten har två sidor. Å ena sidan är en
            sund skepticism mot att alltför raskt överföra nyheter i den medicinska
            forskningen till klinisk verksamhet ett visst skydd mot att patienter
            utsätts för åtgärder som vi har för liten erfarenhet av för att
            garantera den bästa patientsäkerheten. Å andra sidan är en alltför
            restriktiv hållning en risk för att fungerande medicinsk verksamhet
            hålls borta från behövande patienter alltför länge, men också
            att en sådan överdriven restriktivitet, som ibland till och med
            blir fördomsfull mot den medicinska kunskapsutvecklingen, kan
            riskera att överföra en negativ attityd till politiska beslutsfattare
            och till allmänheten, vilket sätter de behövande i en särskilt
            svår position.
          </p>
          <p xml:id="i-QKyefahizt1zSgobJCBaEw">
            Historiska exempel på det senare, som tyvärr fortfarande inte
            tvättat bort sin misstänkta simulantstämpel bland många såväl
            i professionen och bland allmänheten som hos många beslutsfattare,
            är krämpor som berör bland annat själsfunktion och smärttillstånd.
            Det som idag klassas som svårartat sänkt sinnesstämning med stor
            risk för självmordsbeteende, så kallad egentlig depression, uppfattas
            av många lekmän och politiker felaktigt som humörsvängningar,
            vilka följaktligen den lidande själv bör lägga band på och rycka
            upp sig. De som idag har diagnosen fibromyalgi kallades till inte
            för så länge sedan även bland verksamma i den medicinska professionen
            föraktfullt för SVBK = Sveda-värk-bränn-kärringar. Mer nyligen
            uppmärksammade problem med delvis liknande symtomkaraktär är tillstånd
            som myalgisk encefalomyelit (ME, även kallat kroniskt trötthetssyndrom,
            Chronic Fatigue Syndrome, CFS) och så kallat irriterade tarmens
            syndrom (Irritable Bowel Syndrome, IBS).
          </p>
          <p xml:id="i-HpJLMAfjZvFPebJK9HK4HM">
            Formellt fyller samtliga de tre senare tillstånden kriterierna
            för sjukdomar som inordnas under reumatiska åkommor (fibromyalgi),
            neurologiska åkommor (ME/CFS) respektive funktionella gastroenterologiska
            åkommor (IBS). Bara för tillståndet ME/CFS finns trovärdiga uppskattningar
            om att 0,5–1 procent av befolkningen i Sverige fyller kriterierna
            för sjukdomen. Det innebär att mellan 45 000 och 90 000 svenskar
            lider av ME/CFS här och nu. Trots detta fanns fram till helt nyligen
            en enda klinik i landet som studerade problemet och tog emot patienter.
            Den var förlagd till Göteborg och hade en mycket begränsad bemanning
            av eldsjälar, av vilka några kunnat ägna sig åt att studera och
            behandla tillståndet först efter sin pensionering som forskare
            och läkare. Nu har en liknande öppenvårdsverksamhet startats även
            i Stockholm. Men ännu så länge finns ingen slutenvård tillgänglig
            i Sverige, utan man får söka sig till Norge om ett sådant behov
            föreligger.
          </p>
          <p xml:id="i-8RC2SJgYFK6q2vpJne9N9J">
            Vad som emellertid är särskilt intressant under senare års forskning
            är den stora samsjuklighet som tycks föreligga mellan tillstånden.
            Hos inte mindre än 60–70 procent av dem som uppfyller kriterierna
            för fibromyalgi är också kriterierna för ME/CFS uppfyllda. Dessutom
            visar flera undersökningar att man på 60 procent av dem som uppfyller
            både kriterierna för fibromyalgi och ME/CFS också kan ställa diagnosen
            IBS. Detta har gjort att frågan har ställts om de enskilda sjukdomarna
            ska anses ha mycket stor samsjuklighet, eller om det rent av rör
            sig om ett och samma sjukdomstillstånd som kan ta sig lite olika
            symtomyttringar från fall till fall. Under de senare premisserna
            har en samlande beteckning som dysregulation spectrum syndrome
            alternativt central sensitivity syndromes föreslagits. Den konstruktiva
            tanken med en samlingsdiagnos skulle vara att sjukdomens orsak
            då eventuellt kan tänkas stå på basen av störningar i patienternas
            immunsystem, som kan vara genetiskt betingade eller utlösas av
            andra sjukdomar såsom influensa, olika gifter eller oxidativ stress
            eller vara resultatet av olika bristtillstånd i kroppen som sammantaget
            stör funktionen i immunsystemet så att symtom från hjärna, muskler,
            leder och tarmsystem uppstår. Genom att vidare studera och analysera
            alla dessa teorier om uppkomstmekanismer i forskningen skulle
            också studier för olika rationella behandlingsmöjligheter kunna
            följa.
          </p>
          <p xml:id="i-6XiDX96HfM3NFvq8hjyNXw">
            Motivet till denna motion är att
          </p>
          <list style="ol">
            <item xml:id="i-5kVmzqeFiq54zGEkQur9J3">
              enbart antalet patienter med diagnos- och behandlingskrävande
              fibromyalgi och ME/CFS är cirka 300 000
            </item>
            <item xml:id="i-Bg9qzfaEpcCo3kEtkDghQf">
              ingen säker effektiv behandling ännu finns att få
            </item>
            <item xml:id="i-MGsRrBBviAidf7pQB9VHRv">
              de två center som finns tillgängliga i Sverige bygger på mycket
              ideella och lokala initiativ och
            </item>
            <item xml:id="i-2QTmtonY6GPnrDAJpDxdj6">
              dessa försummade patienter som fortfarande ses ner på av sjukvård,
              allmänhet och många politiker kostar samhället oerhörda resurser
              då de ofta inte kan arbeta, inte får någon akut hjälp eller möjligheter
              till rehabilitering och har en utomordentligt sänkt livskvalitet
              på grund av detta.
            </item>
          </list>
          <p xml:id="i-BmjftLRUhgj1wNEojakYYY">
            Vårdmöjligheterna för patientgruppen behöver förbättras på central
            nivå, så att en lika och rättvis vård kan erbjudas alla svenskar
            som får denna typ av diagnos. Regeringen skulle därför kunna överväga
            att se över behovet av ett nationellt kunskapscentrum för detta
            med det yttersta handläggningsansvaret för alla patienter som
            kvalificerar sig för en sådan diagnos.
          </p>
          <p xml:id="i-KkXsCG5USNcfT5VF928KrU">
            Att politiker riktar stöd till särskild forskning är vanligen
            inte av godo. Sådan politiker- eller myndighetsstyrning riskerar
            att hämma det nödvändiga oberoende av hypotesformulering eller
            annan inriktning på forskningens innehåll som oftast i sig är
            en central förutsättning om kvalitet och trovärdighet för resultaten
            av offentligfinansierad forskning ska upprätthållas. En bred opinion
            både inom och utom forskarsamhället stöder offentligfinansierat
            forskningsoberoende av politiker- eller myndighetsstyrning av
            just dessa skäl – värnandet av kvaliteten och trovärdigheten för
            skattefinansierade forskningsuppgifter.
          </p>
          <p xml:id="i-DMPYQYfviwkqnU88oSrxSK">
            Men i praktiken begås tyvärr ofta övergrepp mot denna viktiga
            princip om forskningsinnehållets oberoende genom missriktade ambitioner
            från politiker och myndigheter som vill detaljstyra tilldelningen
            av forskningsresurser mot områden som man menar är till gagn för
            samhället. Att denna typ av ambitioner ofta blir just missriktade
            beror på att man missförstått var tillkortakommanden i forskningsfinansieringen
            verkligen existerar.
          </p>
          <p xml:id="i-59mJdjUdyrdNxzz3EHufJ5">
            De forskningsverksamheter som för dagen förefaller eminenta eller
            excellenta är emellertid inte alltid de som behöver förstärkas.
            Sådana redan etablerade strukturer finner närmast alltid sitt
            behov av resurser tillgodosett på ett eller annat vis. Det hindrar
            inte att man som ledare och medarbetare i denna typ av forskning
            sällan är nöjd med sina anslag och kan då med till synes enkla
            och självklara argument om sin grupperings förträfflighet i form
            av kompetens i allmänhet och av betydelse för samhället i synnerhet
            locka politiker och andra beslutsfattare över offentligfinansierade
            forskningsresurser att ständigt prioritera sådan forskning som
            ter sig populär och rätt att driva i tiden just nu.
          </p>
          <p xml:id="i-FCofnNT4HZzs3APacjMWc">
            Men när man hemfaller till denna typ av populism för att vilja
            styra forskningens resurser riskerar inte bara tillfälliga nycker
            att få stöd, utan även ideologiskt präglade påtryckningar kan
            vinna giltighet. En fast politisk styrning utifrån förenklade
            analyser riskerar då paradoxalt nog att skada den eventuella positiva
            politiska innebörd den kanske kan visa sig ha. Därför är det så
            viktigt att eventuella missförhållanden på denna punkt vad gäller
            stöd till forskningen i Sverige så långt möjligt undanröjs i framtiden.
          </p>
          <p xml:id="i-P1o8MiGR3C4vsQWL8zRmqU">
            Trots detta kan vissa riktade stödåtgärder för försummad forskning
            med potential för framtiden ha stor legitimitet för att identifieras
            och styras av politiker. Det är sådan typ av forskning inom det
            medicinska området som denna motion handlar om. Analysen av varför
            riktat stöd vore vällovligt till försummad forskning av den typ
            som på ett bra sätt illustreras med bristerna i kunskap och behandlingsmetoder
            som gäller för syndromklustret dysregulation spectrum syndrome
            alternativt central sensitivity syndromes utgår från det stora
            och negligerade samhällsproblem som döljer sig om man nekar berörda
            patientgrupper att få sina sjukdomar och åtgärder eller behandlingar
            av dessa vederbörligt studerade bara för att de är nytillkomna
            eller ovanliga som diagnostiska entiteter.
          </p>
          <p xml:id="i-QXVht4XMRmrV5XXtWfVjb8">
            Här har politikerna ett särskilt ansvar att värna att offentliga
            forskningsresurser tillhandahålls, då möjligheter för att få detta
            via gängse forskningsfinansiärer, offentliga eller privata, är
            undermåliga idag givet det regelverk som här förhärskar för prioritering
            av resurstilldelning. Vi föreslår därför att regeringen överväger
            möjligheten till specifika prioriterade forskningsinsatser kring
            den framväxande terminologin dysregulation spectrum syndrome alternativt
            central sensitivity syndromes inom ramen för nyidentifierade och
            troligen viktiga immunologiska folksjukdomar som ME/CFS och IBS.
          </p>
        </div>
        <div type="motSignatures">
          <list>
            <item xml:id="i-Fsn56CvBKXnZB9S5iyo3g2">
              Finn Bengtsson (M)
            </item>
            <item xml:id="i-WKsqgyNn8Ldy6zfb3YvqWR">
              Ann-Britt Åsebol (M)
            </item>
          </list>
        </div>
      </div>
    </body>
  </text>
</TEI>
