<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__357/mot_1945__fk__357-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Första kammaren, nr 357.
          </p>
          <p>
            Nr 337.
          </p>
          <p>
            Av herr Olsson, Karl Johan, i anledning av Kungl. Maj:ts proposition
            med förslag till lag om ändring i 5 kap. straff- lagen, m. m.
          </p>
          <p>
            I kungl. propositionen nr 207 framlägges förslag till en nyreglering
            av strafflagens tillräknelighetsbestämmelser. Förarbetena till
            propositionen giva vid handen, att det varit en huvuduppgift för
            den verkställda utred- ningen att råda bot på vissa i en riksdagsskrivelse
            år 1939 (se statsutskot- tets utlåtande 117 p. 3) påtalade missförhållanden
            i fråga om de psykiatriska undersökningarna och de därav föranledda
            straffriförklaringarna. I enlig- het härmed hade i strafflagberedningens
            förslag i ämnet straffriheten be- gränsats till sådana fall, då
            den brottsliga gärningen begåtts under infly- tande av sinnessjukdom
            och sinnesslöhet. Propositionen har utvidgat om- rådet för straffriheten
            till fall, då gärningen begåtts av någon, »som till sin sinnesbeskaffenhet
            är att jämställa med sinnessjuk». Genom detta tillägg synes ha
            öppnats ett kryphål, som möjliggör för psykiatrerna att till straft-
            friförklaring och intagande på sinnessjukhus föreslå alla, som
            »till sin sin- nesbeskaffenhet så avvika från det normala att
            de böra omhändertagas för särskild vård». Departementschefen,
            som i remissen till lagrådet begagnade sig av sistnämnda formulering,
            anser nämligen att, vilketdera skrivsättet man än väljer, »gränsdragningen
            i sak icke torde förete några nämnvärda skiljaktigheter&gt;. Härmed
            är gärdet upprivet, och vi få behålla de anstötliga straffriförklaringana
            med därav följande inspärrning på obestämd tid på sinnessjukhus
            av psykopater, som i stället bort underkastas en för dem läm-
            pad straffrättslig behandling. Departementschefens i motiven givna
            förord för en restriktiv tillämpning av bestämmelsen innebär ingen
            garanti mot att det härskande psykiatriska betraktelsesättet avgår
            med segern. Nu förhåller det sig antagligen så, att vissa gränsfall
            mellan sinnessjuk- dom och psykopati, vilka av olika psykiatrer
            hänföras än under den ena, än under den andra diagnosen, böra
            likställas med sinnessjukdom. Den före- slagna formuleringen ger
            emellertid ingen som helst ledning för bedömande vilka fall, som
            avses, utan öppnar möjlighet för olika subjektiva uppfatt- ningar
            om bestämmelsens omfattning. Ingenting hindrar sålunda medicinal-
            styrelsen att vidhålla sin gamla ståndpunkt, att exempelvis personer
            med homosexuella anlag »äro att jämställa» med sinnessjuka brottslingar
            eller att »känslokalla», »hållningslösa» etc. psykopater höra
            till samma kategori. Strykes återigen det föreslagna tillägget,
            torde det icke behöva befaras, att
          </p>
          <pb facs="riksdagen-motions-pdf/data/1945/mot_1945__fk__357/mot_1945__fk__357-002.pdf"/>
          <p>
            Motioner i Första kammaren, nr 357. 13
          </p>
          <p>
            domstolarna skulle anse sig förhindrade att i verkliga gränsfall
            straffriför- klara personer, vilka enligt sakens natur i behandlingsavsecende
            måste lik- ställas med sinnessjuka, även om den psykiatriska terminologien
            är osäker eller det rentav inom den psykiatriska vetenskapen är
            vedertaget att be- teckna dem som psykopater. Olägenheten av att
            sålunda i sällsynta gräns- fall låta lagtermen sinnessjuka omfatta
            jämväl personer, som enligt härs- kande vetenskaplig terminologi
            betecknas som psykopater men uppenbar- ligen i behandlingshänseende
            måste jämställas med sinnessjuka, synes avse- värt mindre än de
            olägenheter, som skulle följa av ett införande i lagtexten av
            det tänjbara begreppet »äro att jämställa», varigenom gränsen
            mellan straffrihet och straffbarhet skulle utsuddas. Enligt 2
            kap. 5 $ giftermåls- balken må den ej träda i äktenskap, »som
            är sinnessjuk eller sinnesslö». Man frågar sig varför här inte
            behöver stå: »eller som till sin sinnesbeskaf- fenhet är att jämställa
            med sinnessjuk». Får verkligen den, som till sin sin- nesbeskaffenhet
            är likställd med en sinnessjuk, träda i äktenskap? Avfatt- ningen
            av GB 2:5 kan knappast anses föråldrad. Den är av så sent datum
            som 1920, och i en på prövning av årets riksdag beroende kungl.
            proposi- tion föreslås en ändring i detta Jagrum utan att termen
            sinnessjuk ansetts tarva något förtydligande. Kan det icke förhålla
            sig så att lagtermen sin- nessjuk är ett social-medicinskt begrepp,
            som icke i varje ögonblick behöver helt sammanfalla med vad som
            råkar vara det härskande psykiatriska språk- bruket, men som är
            ägnat att ge stöd åt en fast praxis inom domstolarna”? Jag vill
            erinra om att vårdbehövande psykopater icke komma att ställas
            utan rationell vård därför att de ej kunna straffriförklaras.
            Fångvården för- fogar över ett stort modernt psykiatriskt sjukhus
            (Håga), där en bättre vård torde beredas de intagna än den som
            kommer mången straffriförklarad till del. På grund av vad sålunda
            anförts synes det nämnda tillägget böra utmönsi- ras ur lagen.
            Sker ej detta skulle det otvivelaktigt vara att föredraga att,
            såsom lagrådet antydde å s. 106 i propositionen, uppskjuta frågan
            om ändrad lagstiftning på området i avbidan på resultatet av det
            fortgående arbetet på straffsystemet i övrigt. Det vore emellertid
            beklagligt, om ett positivt resul- tat av det segslitna lagstiftningsarbetet
            i fråga om strafflagens tillräknelig- hetsbestämmelser ej nu skulle
            kunna uppnås, och jag får därför föreslå,
          </p>
          <p>
            att riksdagen ville besluta att 5 $ första stycket i förslaget
            till lag om ändring i 5 kap. strafflagen måtte erhålla denna lydelse:
            »Gärning som begås av sinnessjuk eller sinnesslö vare strafflös.»&gt;
          </p>
          <p>
            Stockholm den 4 april 1945. | K. J. Olsson.
          </p>
        </div>
      </div>
    </body>
  </text>
</TEI>
