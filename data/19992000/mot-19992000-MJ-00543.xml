<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0543/mot_199900_MJ_0543-0001.pdf"/>
      <div type="motHeader" xml:id="i-6j5621tVzsYM4axfc3LSHB">
        <div type="motTitle" xml:id="i-Pr8hG1RKXiTpRZUpgX5Wkf"/>
        <div type="motSubmissionInfo" xml:id="i-SNMtsmxhkW2axvxjP3Qmzr"/>
      </div>
      <div type="motBody" xml:id="i-GReSkviutC2tbCqLJckpcm">
        <div xml:id="i-VoaGYeho1UXtpQhnC4pdxi">
          <p xml:id="i-Aaskmcfwv3Y6LzvLrPysBX">
            1999/2000 mnr: MJ543 pnr: mp557
          </p>
          <p xml:id="i-3tGDhD9CMQV7M4GS3zkEun">
            Motion till riksdagen
          </p>
          <p xml:id="i-HFj94EvGN5PvSytCfyaWtC">
            1999/2000:MJ543
          </p>
          <p xml:id="i-9Qz3YfR6KcGmzbNVDPfwm3">
            av Gudrun Lindvall (mp) Hästar, hästmarknader och hästkött
          </p>
          <p xml:id="i-CsPEKz2qjXEidqVLNwE3n8">
            Den här motionen önskar jag att den inte behövde skrivas. I vintras
            sändes fruktansvärda bilder från hästmarknaden i Anderlecht i
            Belgien på TV. Utmärglade hästar piskades, föll och ”slängdes”
            på transporter. Vi såg skador och sår, illa skötta och inflammerade.
            Resignerade och lidande hästar. Det var bilder som visade en verklighet
            vi inte trodde fanns längre i vad vi vill kalla det civiliserade
            Europa. Men barbariet tycks bestå. Hästmarknader finns inte bara
            i Belgien, de finns i alla länder. I Danmark hålls varje år en
            jättestor hästmarknad med anor från 1744 i Hjallerup på norra
            Jylland. Där samlas hästhandlare och 3000 hästar från Sverige,
            Danmark och länderna söder därom. Det här är norra Europas största
            hästmarknad. Efter EU-medlemskapet är ju den fria rörligheten
            helig. Det gäller även de levande djuren. Många av hästarna är
            i ett bedrövligt skick. De blev liksom över, ingen ville ha dem.
            Många kommer att köpas till slakt och i bästa fall slipper de
            en lång transport, men för många väntar nya hästmarknader före
            den sista resan. Hästmarknader som Anderlecht. Det är fullt möjligt
            att den utmärglade och plågade hästen vi såg på TV i vintras kom
            från Sverige via Danmark. Slaktpriset var kanske just då högst
            i Belgien och gjorde inköp lönsamma för den belgiske hästhandlaren.
            Men den tänkbara svenska hästen och de andra från Anderlechts
            hästmarknad kan mycket väl hamna i Sverige igen. Som hästkött.
            Sverige importerar nämligen hästkött från Belgien. Totalt importerades
            1998 513 ton från Belgien och Luxemburg. Därtill kommer 136 ton
            från Nederländerna och 73 ton från Tyskland. De hästarna kan också
            ha passerat Anderlechts hästmarknad. Totalt importerar Sverige
            hästkött från ca 3000 hästar. Vad de varit med om före döden vet
            ingen. Men vi har sett bilderna från Anderlecht... Det här är
            förfärligt. En skandal för Sverige. Ett hån mot det svenska djurskyddet.
            En skam för de företag som handlar med köttet. Sätt stopp för
            det!!!
          </p>
          <pb facs="riksdagen-motions-pdf/data/199900/mot_199900_MJ_0543/mot_199900_MJ_0543-0002.pdf"/>
          <p xml:id="i-XGVThjJdRoqDuoTQYtvLk6">
            Hemställan Mot. 1999/2000
          </p>
          <p xml:id="i-QQbnG7mdB4fTTnxXk8LpwX">
            MJ543 Med hänvisning till det anförda hemställs
          </p>
          <p xml:id="i-L36UKfTub2Lo1iCBRNHJ5Q">
            att riksdagen som sin mening ger regeringen till känna vad i
            motionen anförts om import av hästkött.
          </p>
          <p xml:id="i-TN7o2LyntjHwibEhGXza33">
            Stockholm den 5 oktober 1999
          </p>
          <p xml:id="i-5RL5e4vFMppNzEVoTNwwpX">
            Gudrun Lindvall (mp)
          </p>
        </div>
      </div>
    </body>
  </text>
</TEI>
