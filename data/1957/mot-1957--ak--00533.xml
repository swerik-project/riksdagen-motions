<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__533/mot_1957__ak__533-001.pdf"/>
      <div type="motHeader" xml:id="i-RbCe5gndWWqXDEthzw5XiW">
        <div type="motTitle" xml:id="i-8CeuMeqHQmuQ1z9M53yAJ1"/>
        <div type="motSubmissionInfo" xml:id="i-NUa2HLV6bKx6h8ga1ifmMT"/>
      </div>
      <div type="motBody" xml:id="i-9o3LnEm3oimGNeh1tsRBvv">
        <div xml:id="i-8Bk7qfS82MK5AiAaVQAMtg">
          <p xml:id="i-56n42Yi3bjdVU2AKdQmtbY">
            Nr 533—537 Motioner i Andra kammaren, nr 533 år 1957 1
          </p>
          <p xml:id="i-LCoUxE2bi8W6934WivrUrN">
            Nr 533
          </p>
          <p xml:id="i-A3AGrnG2R14F4DJ7neugCi">
            Av herr Lundberg, i anledning av Kungl. Maj:ts proposition, nr
            86, angående omläggning av den juridiska och samhälls- vetenskapliga
            utbildningen.
          </p>
          <p xml:id="i-DVstSj7KF1pLWkdm19D6sW">
            I proposition 86/1957 föreslås en nödvändig personalförstärkning
            och en viss omläggning av den juridiska och samhällsvetenskapliga
            utbildningen. Tyvärr har tyngdpunkten i propositionen lagts vid
            en utökning av lärar- krafterna men endast undantagsvis snuddats
            vid den grundläggande frå- gan om den juridiska forskningens och
            undervisningens målsättning och funktion i ett demokratiskt, tekniskt
            och industrialiserat samhälle av i dag, där mänskliga fri- och
            rättigheter, sociala, kulturella och ekonomiska förhållanden är
            helt väsensskilda och annorlunda än de, som låg till grund för
            den juridiska uppfattning vi har kvar från det gamla stånds- och
            privilegiesamhället. Ur denna synpunkt synes det ha varit naturligt
            att propositionen skulle föregåtts av en allsidig och noggrann
            utredning av samhällets behov och krav på rättsväsendets funktion
            och uppgifter i det moderna samhället av i dag och att i denna
            utredning, vid sidan av juristerna, hade deltagit representanter
            för olika samhällsintressen, inte minst för näringsliv och industri.
            I stället för detta har man gått den motsatta vägen och synes
            tro, att man utan allvarliga samhälls-, rätts- och ekonomiska
            skadeverk- ningar skall kunna tvinga samhällsliv, teknik, produktion,
            vetenskap etc. att anpassa sig till föråldrade juridiska dogmer
            och rättstillämpningar. Det förefaller som om lag och rätt samt
            juridisk undervisning skulle hållas avskilda från ”folkets” påverkan
            och man inom både utbildning och rättstillämpning skulle fasthålla
            vid den uppfattning som Savigny i Tyskland så framgångsrikt företrädde,
            när han lät juristerna represen- tera folket och med utgångspunkt
            därifrån motiverade den märkliga åt- gärden att påtvinga det tyska
            folket ett romerskrättsligt institut, vilket av allt att döma
            saknade varje förankring i det tyska folkmedvetandet; detta torde
            även vara fallet med det svenska folket, ty även för detta är
            den skärpta enskilda äganderätten enligt den romerska rättens
            doktrin en främmande importvara, som är och blir främmande för
            folket. Visserligen skriver Malmgren i ”Sveriges Riksdag” om riksdagen
            och lagstiftningen att ”för Sveriges del finnas inga som helst
            gränser stad- gade för lagstiftningsmakten. Även de mest genomgripande
            förändringar i den bestående rättsliga ordningen kunna genomföras
            på fullt laglig väg”.
          </p>
          <p xml:id="i-Y2AxoCwuRrPNa2wd9UpK1F">
            Bihang till riksdagens protokoll 1957. 4 saml. Nr 533—537
          </p>
          <pb facs="riksdagen-motions-pdf/data/1957/mot_1957__ak__533/mot_1957__ak__533-002.pdf"/>
          <p xml:id="i-Stvq7kJKpDFEStdfAf5p4S">
            2 Motioner i Andra kammaren, nr 533 år 1957
          </p>
          <p xml:id="i-FKwQ3sPcffaTF29uQS53qa">
            Men om lag- och rättstillämpningen i praktiskt avseende följer
            den ame- rikanske juristen Gray, som betraktar den skrivna lagen
            endast som ord, som yttrats av lagstiftaren, är lagstiftarens
            vilja och förmåga att påverka rättsutvecklingen i stort sett en
            chimär. I Grays tolkning heter det bl. a.: ”Det är nämligen domstolarna
            som har att fastställa vad dessa ord be- tyder. Det är med andra
            ord deras uppgift att tolka lagen. Deras tolk- ningsrätt är otvivelaktigt
            begränsad, men dess gränser är lika vaga som reglerna för hur
            domstolarna skall behandla övriga rättskällor. — Därför bör lagen
            behandlas såsom en rättskälla och inte som en bestånds- del av
            rätten. — Det sägs ibland, att rätten består av två delar, dels
            regler som utfärdats av lagstiftaren, dels regler som skapats
            av dom- stolarna, men i själva verket är all rätt skapad av domstolarna.”
            Att rättstillämpningen är av grundläggande betydelse torde knappast
            kunna sakligt bestridas. Eftersom domare och jurister i sitt bedömande
            och ställningstagande, oavsett lagparagrafer, i stort sett måste
            ta stånd- punkt efter personliga och teoretiska värderingar och
            åsikter i det aktu- ella fallet, måste den juridiska utbildningen
            och den personliga samhälls- uppfattningen — oavsett hur objektiv
            en domare kan och vill vara — komma att påverka värderingen och
            ställningstagandet, ty domare och jurist är även de bara människor.
            Juridikens främsta studieobjekt är lagar, förordningar och rättspraxis,
            som i huvudsak består av högsta domstolens domar. Vilka skäl som
            an- förs och vad som händer i underrätterna beaktas nästan aldrig,
            även om nämndemansinstitutionens syfte borde vara att tillföra
            vårt rättsväsende allmogens sätt att se och bedöma rättsfrågor.
            Om högsta domstolens sammansättning vore sådan att den hade utrymme
            även för yngre jurister och lekmän med levande kontakter i samhälle
            och näringsliv, kan det tänkas att rättstillämpningen kunde påverkas
            i positiv riktning. Men om högsta domstolens sammansättning följer
            den vanliga befordringsvägen, torde varken tid eller krafter hos
            dess ledamöter räcka till en konstruktiv och positiv anpassning
            till ett dynamiskt samhälle med dess många vari- anter. Både domare
            och jurist måste acceptera en argumentation, som vilar på värderingar
            vid sidan av den teoretiska argumentationen. De måste försöka
            att lyckas med uppgiften att i främsta rummet övertyga andra,
            men om möjligt även sig själva, om att domen eller åsikten vilar
            på en vetenskaplig och laglig grund, och både domare och jurister
            tvingas av na- turliga skäl att relativt hastigt taga en ståndpunkt
            och fälla en dom. Den jurist som valt domarbanan är väl i stor
            utsträckning helt knuten till och måste koncentrera sig på detta
            arbete. Samhällsutvecklingen har under senare år gått i hastig
            takt inom alla områden, och på några årtionden
          </p>
          <pb facs="riksdagen-motions-pdf/data/1957/mot_1957__ak__533/mot_1957__ak__533-003.pdf"/>
          <p xml:id="i-XLAURA3b6Q7RZmEPykWiZG">
            Motioner i Andra kammaren, nr 533 år 1957 3
          </p>
          <p xml:id="i-JqP5dozpA66c1VCt573Fqw">
            har det skett en politisk, social, kulturell och ekonomisk omdaning
            av sam- hället, och folkgrupper, som för några årtionden sedan
            saknade medborgar- rätt, social och ekonomisk trygghet, har kommit
            att inta en betydelsefull plats i samhällslivet. Likaså har vi
            haft en mycket kraftig industriell ut- veckling, som även skapat
            problem av olika karaktär. Rättstillämpningen har en dominerande
            plats när det gäller att få samhällslivet att fungera effektivt
            och på ett för land och folk betryggande sätt. Därför torde man
            kunna understryka vad någon i detta avseende sagt, att ”för att
            kunna förstå rättssatserna måste juristen likväl äga tämligen
            grundliga kunskaper även i andra socialvetenskaper. Han måste
            känna till samhällets ekonomiska och sociala struktur och de idéströmningar,
            som är gängse i hans samtid. Utan sådana kunskaper och utan insikt
            i nationalekonomien är det ofta omöjligt att göra riktiga antaganden
            om de värderingar och intresseavvägningar, som på många områden
            ligger bak- om lagstiftningen. Inte heller får juristen stå främmande
            för vad den nya psykologien lär oss om det mänskliga beteendet,
            vad socialpsykologien av- slöjat om social gruppbildning och individuellt
            beteende inom olika grupper”. I motion i andra kammaren nr 38/1956
            föreslog undertecknad att vid en utbyggnad av juristutbildningen
            rättsreglernas samspel med övriga sociala och ekonomiska faktorer
            i samhällslivet skulle beaktas i under- visningen och rättsvetenskapen
            och att en professur skulle inrättas i äm- net funktionell rättsvetenskap.
            I vad det gäller motiveringen ber jag att få hänvisa till nämnda
            motion. Detta önskemål har icke beaktats i pro- position 86/1957,
            utan departementschefen ansluter sig till utrednings- mannens
            förslag att i filosofisk-samhällsvetenskaplig examen allmän rättsvetenskap
            skall kunna ingå som ett valfritt ämne och att ”någon eller några
            av den juridiska fakultetens lärare skall förordnas att vara examinator
            i nämnda ämne och att dessa lärare även skall anslå en del av
            sin ordinarie undervisning åt detta ämne”. Med den av Kungl. Maj:t
            föreslagna uppläggningen av denna under- visning kommer undervisning
            i funktionell rättsvetenskap att bli utan praktisk betydelse.
            En undervisning i detta ämne kräver grundforskning i nära anknytning
            till sociologi och andra samhällsvetenskapliga ämnen. All vetenskaplig
            undervisning kräver ett underlag i forskning. Detta gör sig särskilt
            gällande när det är fråga om ett nytt ämnesområde, där mål- sättning,
            forskning och undervisning måste syfta till uppgifter, som för
            den traditionsbundna och dogmatiska juridiska undervisningen kan
            te sig främmande, och man måste räkna med att den förutom forskning
            och undervisning även måste övervinna traditionsbundna juridiska
            fördomar och dogmer.
          </p>
          <pb facs="riksdagen-motions-pdf/data/1957/mot_1957__ak__533/mot_1957__ak__533-004.pdf"/>
          <p xml:id="i-LYRGA7gsw2fa55MUn2Qumd">
            4 Motioner i Andra kammaren, nr 533 år 1957
          </p>
          <p xml:id="i-2VZxcDD2HFhKHYCkh8JzeW">
            I ett särskilt yttrande till protokollet över juridiska fakultetens
            i Lund remissyttrande över motion 38/1956 i andra kammaren framhåller
            profes- sor Per Stjernqvist bl. a.: ”Herr Lundbergs motion II:
            38 sätter enligt min mening fingret på en ytterst svag punkt hos
            den juridiska utbildningen, bå- de den som siktar på juris kandidatexamen
            och den som sker inom ramen för juris politices magisterexamen.
            Den juridiska utbildningen är väsent- ligen en utbildning i dogmatik.Den
            går till största delen ut på inlärning av regelsystemets innehåll,
            och därtill kommer något, som ibland kallas juri- disk metod och
            ibland juridisk argumentationsteknik och som egentligen består
            av traditionella resonemang för att tolka reglerna och utbilda
            regel- systemet vidare. Såväl inom regelsystemet som i argumentationstekniken
            förekomma en rad allmänna principer och inställningar — t. ex.
            just all- männa äganderättssynpunkter — som hämtats från romersk
            rätt, den högliberala samhällsåskådningen eller andra förgångna
            tider. Det är där- för förklarligt, att juristerna kommit att
            i viss mån stå utanför det mo- derna samhällsarbetet och att de
            juridiska synpunkterna, i domstolar eller eljest, ofta komma att
            framstå som antingen oförnuftigt irrationella eller konserverande
            ett äldre sambhällstillstånd i strid med de demokratiska statsorganens
            intentioner. Många konkreta exempel skulle kunna anföras härpå,
            och motionen bär vittne därom. Däremot få studenterna ej lära
            sig att se rättsreglerna som samhälls- fenomen, hur rättsordningen
            faktiskt fungerar och samspelar med poli- tiska, sociala och ekonomiska
            faktorer. Det är en mängd praktiskt synner- ligen viktiga frågor
            som därmed utelämnas. Som exempel kan nämnas: den nuvarande rättsordningens
            förhållande till åskådningar och strävan- den i vårt moderna samhälle,
            lagstiftningens användbarhet som medel att genomföra politiska
            mål, transformeringen av lagens målsättningar ge- nom de tillämpande
            myndigheterna, spridningen av kunskap om beteende- regler, laglydnadens
            beroende av den socialpsykologiska och ekonomiska situationen,
            verkningssättet av olika rättsliga instrument ensamma eller i
            kombination med ekonomiska och psykologiska åtgärder, de rättsliga
            instrumentens effektivitet under olika förutsättningar, rättsreglernas
            icke avsedda fjärrverkningar o. s. v. Vad som här efterlyses är
            med andra ord, att de centrala ämnena civilrätt, förvaltningsrätt
            och processrätt få ett komplement av samma karaktär som statskunskap
            i förhållande till stats- rätt och kriminologi i förhållande till
            straffrätt. Det är enligt min mening egendomligt att dessa problem
            ej uppmärksammats mera. Med den vid- sträckta användning som lagregler
            och andra rättsliga instrument fått vid den moderna ledningen
            av samhällsutvecklingen är det viktigt att stats- organ och myndigheter
            ha systematisk kunskap om verkningssätt och verkningar hos de
            redskap de hantera. I längden är det ohållbart att som
          </p>
          <pb facs="riksdagen-motions-pdf/data/1957/mot_1957__ak__533/mot_1957__ak__533-005.pdf"/>
          <p xml:id="i-i9WnxYfSkLUKo2qfrHT2S">
            Motioner i Andra kammaren, nr 533 år 1957 5
          </p>
          <p xml:id="i-QSnjbGCVfZ4yV2u1TXj3bb">
            hittills handla på känn. Än vidare: det anses, att domstolarna
            och andra organ vid sin rättstillämpning skola hämta ledning av
            lagens ändamål utan att de ha någon kännedom om den mångfald varandra
            korsande synpunkter, som kunna ligga bakom en lag, eller om en
            viss detaljregel verkligen fun- gerar så att den främjar det antagna
            ändamålet. Såsom är att vänta finner man också, att de juridiska
            ändamålsresonemangen äro ytterst schablon- mässiga och dogmatiserade.
            Förutsättningen för undervisning på detta område är att forskning
            rörande rättens funktioner kommer till stånd. I Sverige finns
            ingen så- dan forskning. Den traditionella dogmatiska inställningen
            verkar så starkt, att problem sådana som de ovan exemplifierade
            anses ligga utan- för rättsvetenskapen.” I propositionen föreslås
            inrättande av professurer i allmän rättslära, vilka främst är
            avsedda för undervisning i rättsfilosofi och juridisk me- tod;
            deras innehavare kan inte tänkas utföra någon krävande forskning
            utanför dessa områden, och någon praktisk betydelse för den funktionella
            rättsvetenskapen kan de icke få. Även om professuren i funktionell
            rättsvetenskap kan anses höra till humanistisk fakultet är det
            dock nödvändigt att den, för att den skall kunna fylla undervisningskravet
            och de uppgifter som ovan skisserats, knytes endera till juridiska
            fakulteten i Lund eller till Stockholms hög- skola. Med hänvisning
            till motion 38/1956 och vad ovan anförts hemställes, att riksdagen
            måtte besluta att i skrivelse till Kungl. Maj:t hemställa om förslag
            till inrättande av en professur i funktionell rättsvetenskap vid
            juridiska fakulteten i Lund eller Stockholm högskola.
          </p>
          <p xml:id="i-BnDBq2okkpiYsMMZiY8FBz">
            Stockholm den 19 mars 1957
          </p>
          <p xml:id="i-3K4KKkFQ9vy855SGwxngzh">
            John Lundberg
          </p>
        </div>
      </div>
    </body>
  </text>
</TEI>
