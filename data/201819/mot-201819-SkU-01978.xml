<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SkU-01978">
  <teiHeader>
    <fileDesc>
      <titleStmt>
        <title>Om jämlikhet och skatter</title>
        <author corresp="i-G9awhLbr4bPnUKQU3s4Xyq">av Mathias Tegnér (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1978 av Mathias Tegnér (S)</title>
          <idno type="rdwebb">H6021978</idno>
          <rs type="number">1978</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H6021978/text</ref>
          <ref type="dokument_url_html">http://data.riksdagen.se/dokument/H6021978</ref>
          <ref type="dokumentstatus_url_xml">http://data.riksdagen.se/dokumentstatus/H6021978</ref>
          <ref type="docx">http://data.riksdagen.se/fil/DD01C76D-A0C6-41CC-8C73-A8009D2F18C9</ref>
          <ref type="pdf">http://data.riksdagen.se/fil/DA689514-8065-4E74-A4AB-9216CF6DC3A8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G9awhLbr4bPnUKQU3s4Xyq</idno>
            <name>Mathias Tegnér</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LgUB1rVdhNdcMLuDQVsa3b" type="signed"/>
        <correspContext corresp="i-LgUB1rVdhNdcMLuDQVsa3b">
          <note type="signatory" corresp="i-G9awhLbr4bPnUKQU3s4Xyq"/>
        </correspContext>
        <correspAction type="submitted" xml:id="i-Se954gJDnHkzpq7BMSY6fZ">
          <date when="2018-11-29"/>
          <time when="13:34:26"/>
        </correspAction>
        <correspAction type="reviewed" xml:id="i-8bfiKaZonNJUvK7JVH4RGn">
          <date when="2018-11-29"/>
          <time when="14:05:30"/>
        </correspAction>
        <correspAction type="referred" xml:id="i-XjczyR1afMeqpfVvbCtSeK">
          <date when="2018-12-05"/>
        </correspAction>
        <correspAction type="assigned" xml:id="i-Seps8oBzqQ6zx8vWY8yuJw">
          <date when="2019-06-07"/>
          <time when="15:38:17"/>
        </correspAction>
        <correspContext corresp="i-Seps8oBzqQ6zx8vWY8yuJw">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-CBxjTCNPMsjxmXYFBDBYE5"/>
        <correspContext corresp="i-CBxjTCNPMsjxmXYFBDBYE5">
          <ref type="uppgift">2018/19:SkU14</ref>
          <ref type="ref_dok_id">H601SkU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU14</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:1978 av Mathias Tegnér (S) Om jämlikhet och skatter</div>
      </div>
      <div type="motBody">
        <div type="motProposal" subtype="förslag">
          <head xml:id="i-VCaadqKQQsrXbN8ePqYpae">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-4gX4oKFDAWUqBXMghMRMF2">
              Riksdagen ställer sig bakom det som anförs i motionen om jämlikhet
              och skatter och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-AaEKNaKC7Df1oS3QRYkAQx">
            Motivering
          </head>
          <p xml:id="i-WNHT8Qn9SnL5ezZrz95Kby">
            Så länge det har funnits människor har det funnits ojämlikhet,
            men naturligtvis i olika utsträckning. Lite schematiskt kan en
            säga att ojämlikheten ökade under 1800-talet och 1900-talet, huvudsakligen
            beroende på att Västeuropa och USA utvecklades ekonomiskt medan
            Kina och Indien inte gjorde det. (Milanovic, Global ojämlikhet
            (2017) s. 159.) Under 1900-talet minskade dock ojämlikheten på
            grund av krig och katastrofer.
          </p>
          <p xml:id="i-VE1AtniQaoADtDMUdbWW1t">
            Under decennier med växande ekonomiska klyftor i vårt land och
            globalt, tyder samtidigt mycket på klara fördelar i det jämlika
            samhället framför det ojämlika samhället.
          </p>
          <p xml:id="i-U9NCyCFxJCoMqVEr3TTVAv">
            Den franske ekonomen Thomas Piketty har i sin succébok Kapitalet
            i det 21:a århundradet påvisat hur de destruktiva ekonomiska klyftorna
            nu är på väg att växa till den nivå som gällde på 1800-talet,
            långt före demokratins genombrott i industrivärlden. Utvecklingen
            är dock inte linjär och det är tydligt att politik och institutionella
            regler kan påverka utvecklingen. Handel och ekonomisk utveckling
            har gjort att ojämlikheten minskar mellan den europeiska och den
            asiatiska medelklassen. (Milanovic, Global ojämlikhet (2017) s.
            154.) Lika sant är att vi har delar av USA som har en levnads­standard
            som är i likhet med flera afrikanska länder. Det förefaller som
            att vi går mot en minskad global ojämlikhet mellan länder, utmaningen
            är dock att ojämlikheten ökar inom länderna. Globalisering och
            teknologisk utveckling har sedan 80-talet ökat ojämlikheten och
            de stora vinnarna är de absolut rikaste och de stora förlorarna
            är i mångt och mycket medelklassen i industrialiserade länder
            som USA, men även vissa europeiska länder. (Milanovic, Global
            ojämlikhet (2017) s. 236.) Medelklassen i de rika länderna har
            pressats mellan sina egna länders höginkomsttagare och billig
            arbetskraft i tillväxtländer. (Milanovic, Global ojämlikhet (2017)
            s. 262.)
          </p>
          <p xml:id="i-95RyhLbYGXjBtpjZW3ageq">
            Detta är problematiskt, då vi vet att ojämlikhet är dåligt både
            för människors hälsa och för ekonomisk tillväxt. De brittiska
            forskarna Kate Pickett och Richard Wilkinson har i sin bok Jämlikhetsanden
            övertygande visat på det jämlika samhällets överlägsenhet på praktiskt
            taget alla livets områden. OECD och Världsbanken betonar allt
            oftare att jämlikhet bidrar till en snabbare och mera socialt
            och ekologiskt hållbar ekonomisk utveckling.
          </p>
          <p xml:id="i-UFYfFaxy1gqPMbo58515Vi">
            Historiskt har ojämlikheten minskat på grund av elakartade orsaker
            som krig, naturkatastrofer och kriser. Branko Milanovic pekar
            på goda faktorer som har verkat i jämlik riktning. Han pekar bland
            annat på utbildning, progressiv beskattning, samt välorganiserade
            fackföreningar. Kort sagt är de goda faktorerna en progressiv
            politik. I många avseenden pekas helt enkelt ut områden där den
            svenska och nordiska modellen är stark. Dessa modeller består
            av olika beståndsdelar och kan inte förminskas till ett område.
            Samtidigt blir frågan om skatteindrivning central i en globaliserad
            värld. Mycket tyder på att bevarande av skattebaser nationellt
            och i Europa är en förutsättning för det välfärdssamhälle som
            Sverige är idag.
          </p>
          <p xml:id="i-FvB6APDjs11YmEQ67wBBHk">
            Sverige har ett större inflytande i EU och Europa än vad vår
            folkmängd motiverar. Det är naturligt att vi strävar efter att
            vara ett land som för fram progressiva åsikter och har en central
            roll i Europa. Ett starkt EU är viktigt om Europa ska kunna vara
            ledande i viktiga frågor som är centrala för jämlikheten. En central
            fråga är möjligheten att ta ut skatt. Under de senaste decennierna
            har vi sett en minskning av de procentuella skattesatserna för
            företag, vilket motiverats med att skattebasen i respektive land
            kan ökas då fler företag sökt sig just dit där den procentuella
            företagsskatten är lägst. Detta riskerar leda till en kapplöpning
            mot botten och är oförenligt med samhällen som håller ihop. En
            utmaning med detta är också att skatten på arbete ökar i relation
            till skatten på vinster hos företag. Det i sin tur leder till
            en relativt sett högre beskattning på mindre företag i förhållande
            till framgångsrika multinationella dito. Det är inte rationellt
            och Sverige måste styvnackat verka för ett stopp för slik fientlig
            politik bland vissa av EU:s medlemsstater. Ståndpunkten är naturligtvis
            inte oproblematisk då frågan om skatt ska beslutas i respektive
            nationalstat. Å andra sidan är det inte rimligt att stater inom
            EU väljer skattesatser som inte huvudsakligen är avsedda för att
            det är en välavvägd skattenivå, utan för att få företag att flytta
            mellan länder. Sverige måste vara ledande i att ett regelverk
            tas fram som hindrar denna rörelse.
          </p>
          <p xml:id="i-X7pEdWsNBmrcyMWktRXfRv">
            I grunden är det positivt att människor, varor och kapital kan
            röra sig fritt inom EU. Däremot är detta inte liktydigt med att
            individer kan välja var de kan och ska beskattas. Med hjälp av
            mer eller mindre sinnrika skatteupplägg flyttas pengar till skatteparadis,
            även till länder inom EU, såsom Luxemburg och Malta, samt Schweiz
            som har ett nära samarbete med EU. Det är orimligt att den typen
            av skattelösningar härbärgeras inom EU-samarbete och Sverige behöver
            därför inom ramen för kommande EU-budgetprocess vara beredda att
            stoppa en överenskommelse om dessa frågor inte löses ut.
          </p>
          <p xml:id="i-DzAPb3U2PMsBrjumWxc15F">
            Det är viktigt att beskattningen av kapital ökar visavi beskattningen
            på arbete. Det är viktigt att både svenska och internationella
            skatteregler främjar det moraliskt riktiga i att arbete ska löna
            sig. Beskattning av kapital är dock inte enkelt, då kapital är
            lättrörligt och kapitalbeskattningen får aldrig bli populistisk.
          </p>
          <p xml:id="i-ANZHJ1DNPrA8xGrNaE4gLH">
            Skattebrott är ett stort problem, då samhällets gemensamma resurser
            går förlorade. För en positiv och progressiv samhällsutveckling
            är det viktigt att de skatter som är beslutade tas in. Incitamenten
            för skattebrott kan minskas genom att sänka skatterna, vilket
            torde vara oförenligt med den progressiva samhällsutveckling som
            skisserats ovan. En mer framgångsrik väg torde vara att öka risken
            för upptäckt av skattebrott, samt hårdare bestraffning och längre
            preskriptionstider. Dessa båda vägar måste utforskas. EU är en
            viktig spelare i kampen mot skattebrott och Sverige bör kraftfullt
            delta och stödja det europeiska samarbetet på detta område. Vidare
            bör en översyn göras för att ge våra myndigheter i Sverige ökade
            befogenheter för att kunna stoppa missbruk av våra skatteregler.
            Detta kan bland annat handla om att öka Skatteverkets möjligheter
            att dela personuppgifter inom olika delar av myndigheten. Skatteverket
            ska fortfarande vara en aktiv och attraktiv samarbetspartner,
            för att tillsammans med exempelvis företag skapa ökad samhällsnytta,
            men likafullt måste regler anpassas för att hindra skattebrott.
            Dessutom måste rådande regleringar ses över för att göra det svårare
            för företag som har som affärsidé att hjälpa människor att undandra
            skatt.
          </p>
        </div>
        <div type="motSignatures">
          <list>
            <item xml:id="i-JLf6Mut1wBJ7QKeWHqrcpD" who="i-G9awhLbr4bPnUKQU3s4Xyq">
              Mathias Tegnér (S)
            </item>
          </list>
        </div>
      </div>
    </body>
  </text>
</TEI>
