<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00405">
  <teiHeader>
    <fileDesc>
      <titleStmt>
        <title>Patientstyrd vård</title>
        <author corresp="i-PyuBrn6sPrF8RQEvmB9xdP">av Cecilia Widegren m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Patientstyrd vård</title>
          <idno type="rdwebb">GU02So405</idno>
          <rs type="number">So405</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So405/text</ref>
          <ref type="dokument_url_html">http://data.riksdagen.se/dokument/GU02So405</ref>
          <ref type="dokumentstatus_url_xml">http://data.riksdagen.se/dokumentstatus/GU02So405</ref>
          <ref type="doc">http://data.riksdagen.se/fil/67B55F03-077D-4E7A-A852-12E0481EF05D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-D6hrZCxPVTQxPgXvGFfuJ7</idno>
            <name>Ulf Sjösten</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MtQDAwnav9eHyeftxbQLvf</idno>
            <name>Inger René</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KdNZEf7wb1MAJv58QEHYrr</idno>
            <name>Göran Lindblad</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Src9Zi9gsVZgYzHzjLR3DH" type="signed"/>
        <correspContext corresp="i-Src9Zi9gsVZgYzHzjLR3DH">
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-D6hrZCxPVTQxPgXvGFfuJ7"/>
          <note type="signatory" corresp="i-MtQDAwnav9eHyeftxbQLvf"/>
          <note type="signatory" corresp="i-KdNZEf7wb1MAJv58QEHYrr"/>
        </correspContext>
        <correspAction type="referral" xml:id="i-Ef3gUvqqUPaRhN8dgX8HU9">
          <date when="2006-11-07"/>
        </correspAction>
        <correspAction type="dismissal" xml:id="i-WQ4kMjBB7bEeQ6mE39Grvc">
          <date when="2006-11-07"/>
        </correspAction>
        <correspAction type="numbering" xml:id="i-NenYCS9Yv6Y2tuFWeTbohU">
          <date when="2006-11-02"/>
        </correspAction>
        <correspAction type="submission" xml:id="i-F4u5TAzuvXTCDkFy27JvbG">
          <date when="2006-10-31"/>
        </correspAction>
        <correspAction type="transfer" xml:id="i-H3kJckfPAdtTY2dBJQ9A7D">
          <date when="2006-10-31"/>
        </correspAction>
        <correspAction type="assigned" xml:id="i-3h6D5EmypHpYfGgKtUABXC"/>
        <correspContext corresp="i-3h6D5EmypHpYfGgKtUABXC">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-iQzECqP6ZvDGY1GMf5njf">
            Förslag till riksdagsbeslut
          </head>
          <p xml:id="i-UFRS6apuhn6oaPyunwoqz1">
            Riksdagen tillkännager för regeringen som sin mening vad i motionen
            anförs om att låta landstingen och regionerna införa en direkt
            patientstyrd vård som säkerställer vårdkvaliteten.
          </p>
        </div>
        <div type="motContent">
          <head type="h1" xml:id="i-8d7J3vHwrMfSo1Rp3k1B8J">
            Patientstyrd vård
          </head>
          <head type="h1" xml:id="i-Bev6so6PSthcET8sqrQNXb">
            Motivering
          </head>
          <p xml:id="i-4Rhi1bYcuSAbz9GozprmRo">
            För åtta år sedan slogs de gamla landstingen Skaraborg, Bohuslän
            och Älvsborg samt landstingsverksamheten i Göteborgs kommun samman
            till storlandstinget Västra Götalandsregionen. Ända sedan starten
            har regionbildningen varit ett politikerstyrt projekt, som saknar
            folklig förankring. Projektets förespråkare står nästan bara att
            finna bland politiker, och människors acceptans av regionen har
            inte vuxit med tiden. Det bristande folkliga stödet är en stor
            svaghet för en region som förespråkarna påstår skall stärka demokratin.
            Tyvärr har så mycket politisk prestige satts i regionfrågan att
            inget av de partier som vid skapandet förespråkade företeelsen
            kommer att erkänna att det inte blivit så bra som de trodde.
          </p>
          <p xml:id="i-R1UKfHTn36oKknc1JgohtG">
            Regionen, som politisk nivå med beskattningsrätt, bör därför
            läggas ned och ersättas med patientstyrd vård där patientens val
            inte politikers fördelar resurserna till vården enligt de riktlinjer
            som redogörs för nedan. Steget att avveckla regionen är ett stort
            steg att ta på en gång. Därför bör riksdagen inleda processen
            genom att avsluta försöksverksamheten samt uppmuntra en renodling
            av Västra Götalandsregionens uppgifter till att enbart omfatta
            sjukvård.
          </p>
          <head type="h1" xml:id="i-6rHexQWmzHcdufDNLaJ78Q">
            Västra Götalandsregionen saknar folklig förankring
          </head>
          <p xml:id="i-FW5CPqZEuqqV3ait9A8YXD">
            Den bristande folkliga förankringen bekräftas av de årliga undersökningar
            av samhälle, opinion och medier som SOM-Institutet vid Göteborgs
            universitet genomför i Västsverige. Dess undersökningar visar
            att människor känner en mycket liten samhörighet med Västra Götalandsregionen.
            Dessutom anser en majoritet att nackdelarna med regionen överväger
            eventuella fördelar. De som bor och verkar i Västra Götaland anser
            till och med att det är lättare att påverka den statliga nivån
            än den regionala. SOM-undersökningarna visar även att de flesta
            regionpolitikerna trots den stora mängden bl.a. 149 fullmäktigeledamöter
            och 300 politiker i de lokala hälso- och sjukvårdsnämnderna är
            okända för allmänheten. Och det kan bli värre. Enligt en undersökning
            från TNS Gallup i september 2004 visste inte 74 procent av göteborgarna
            vilka partier som styrde regionen, detta trots stora protester
            mot nedlagda vårdcentraler.
          </p>
          <p xml:id="i-XYiordgdaTQN3nR28CkSx2">
            Glesbygdsforskaren Ronny Svensson har kallat Västra Götalandsregionen
            för en byråkratisk dröm med en stor och vidsträckt region både
            geografiskt och organisationsmässigt. Storleken ger politiker
            svårigheter att överblicka verksamheten och gör dem beroende av
            tjänstemän. Regionen har en stor politisk organisation med bl.a.
            15 regionråd och ett tjugotal politiska tjänstemän. I regionfullmäktige
            sitter 149 ledamöter. Det innebär en ledamot per 10 000 invånare.
            Det kan jämföras med Sveriges riksdag, där det går en ledamot
            per 26 000 invånare. Är riksdagen mindre demokratisk än regionfullmäktige
            i Västra Götaland? Till detta kan noteras att den politiska organisationen
            växte ytterligare med nya styrelser och nämnder inom bl.a. vårdens
            utförarled när den senaste mandatperioden inleddes.
          </p>
          <p xml:id="i-FowzZRntrrqx3JwtEHQXYo">
            Försöksverksamheten, som handlar om att flytta frågor som rör
            glesbygdsstöd, företagsstöd samt infrastruktur från länsstyrelserna
            till regionpolitiker inom Västra Götalandsregionen, är endast
            en liten del av verksamheten. I kronor och ören handlar försöksverksamheten
            om 75 miljoner kronor. Av regionens budget är det bara 8 procent
            som rör den regionala utvecklingen. Försöket har genomförts den
            gångna mandatperioden, och försöket fortsätter ännu en period
            trots att ingen fullvärdig utvärdering har genomförts. En översiktlig
            undersökning från Göteborgs universitet ser dock inga som helst
            effekter i regionens tillväxtsiffror som kan tillskrivas det utökade
            ansvaret för regional utveckling.
          </p>
          <head type="h1" xml:id="i-8hrsowhzFEDLvagddo8YRF">
            Frivillig kommunal samverkan ett starkare alternativ
          </head>
          <p xml:id="i-VnNfv187HivX2CYwCy7hew">
            Regional utveckling och regionala samarbeten är något positivt.
            Problemet är den form som Västra Götalandsregionen tagit sig med
            en stor och otymplig politisk överbyggnad. Frivilliga kommunala
            samarbeten i frågor med gemensamma intressen inom den befintliga
            lagstiftningen hade varit att föredra. Kommuner står ibland inför
            uppgifter som är för stora för den enskilda kommunen. Då finns
            behov av att samarbeta för att lösa vissa problem. Det kan ske
            i olika konstellationer beroende på vilka frågor saken gäller.
            Olika möjligheter står redan i dag till buds för frivillig samverkan
            mellan kommuner. Redan i dag finns flera exempel som Göteborgsregionens
            kommunalförbund, Mellansjöregionen i Skaraborg och Dalslands kommunalförbund.
            Kommunalförbund, gemensamma nämnder, avtal eller projekt som kan
            beröra specifika frågor där det finns gemensamt intresse och som
            också kan vara tidsbegränsade är några exempel på möjliga organisationslösningar.
            Att införa en helt ny beskattningsnivå för att uppnå regional
            utveckling och samverkan är fel väg att gå.
          </p>
          <p xml:id="i-D13T9qaZKDBK9TcFWtviau">
            För övrigt kan vi notera att det var tveksamt att förlänga regionförsöket
            i ytterligare fyra år utan att genomföra en noggrann utvärdering
            av resultaten. Det finns inte några säkra slutsatser vare sig
            om hur kostnader för administrationen utvecklats eller ifall det
            blivit effektivitetsförändringar i verksamheten. När ingen saklig
            utvärdering har gjorts vilar regionens existens bara på politiska
            ställningstaganden utan stöd från en analys av kostnader eller
            fördelar och nackdelar.
          </p>
          <head type="h1" xml:id="i-TsQyBASAU8AW74L1NPatUy">
            En hälso- och sjukvård med problem
          </head>
          <p xml:id="i-7egcGofqa3WkckqFhfG2yH">
            Ungefär 90 procent av budgeten går till sjukvården. För oss moderater
            är sjukvården regionens största och viktigaste uppgift. Det är
            därför oroande att vården i Västra Götalandsregionen har stora
            problem. Vårdköerna är ofta långa och det strukturarbete som inletts
            har lett till problem och väntetider på akutmottagningar, och
            i Uddevalla-Trollhättan finns fortfarande osäkerhet kring vad
            strukturbeslutet egentligen inneburit.
          </p>
          <p xml:id="i-A5nCj3HcRXHzc39kXdBh5m">
            Stordriften inom vården har lett till problem med personal som
            vantrivs och känner att den inte har något inflytande över sitt
            arbete. Storsjukhusen, med Sahlgrenska universitetssjukhuset i
            spetsen, har dessutom varit direkt skadliga för hälso- och sjukvårdens
            ekonomi. Inom vardagssjukvården finns det stora problem att rekrytera
            personal, och många vårdcentraler är ständigt underbemannade.
            Trots att regionens egna utvärderingar visat att vårdcentraler
            i alternativ drift har varit mer effektiva än de egna finns fortfarande
            ett starkt motstånd att öppna upp för fler alternativ.
          </p>
          <head type="h1" xml:id="i-PWA7Mk1vnJZmt7HiRCJmeM">
            Utveckla vården med färre politiska nivåer
          </head>
          <p xml:id="i-PpBwLZUeVCbgcrtCntkFmX">
            Vår principiella utgångspunkt är att Sverige inte behöver mer
            än två politiska nivåer, nämligen en statlig som ansvarar för
            de övergripande frågorna och fördelningen av offentliga resurser
            och en nivå som bygger på principen om kommunalt självstyre. Landstingen
            eller regionbildningen, som i dag är en del av den kommunala nivån,
            bör avvecklas och sjukvården utvecklas så att den finansieras
            solidariskt men att den blir patientstyrd. Övriga landstingsuppgifter
            kan därefter fördelas mellan stat och kommuner i samverkan eller
            tas om hand av det civila samhället.
          </p>
          <head type="h1" xml:id="i-DtPoNPCkEwcTWiBHYC2Vgz">
            Sjukvård utan politikerstyre och byråkrati
          </head>
          <p xml:id="i-L2AsRNEs7tYzC1HFfZMvum">
            Vi moderater vill se en patientstyrd vård, där valfriheten förverkligas
            genom att hälso- och sjukvården i stället för genom skatt till
            landsting/region skall finansieras genom statskassan och omfatta
            alla oavsett betalningsförmåga eller hälsotillstånd. Det är patienternas
            val inte politiska beslut som skall fördela resurserna till sjukvården.
          </p>
          <p xml:id="i-WDMANK39koTCq8TaaFyG8y">
            Vården och omsorgen kommer den närmaste tiden att förändras stort,
            inte minst med tanke på personalbrist, ökat vårdbehov, ökade sjukskrivningar,
            ändrad demografi och medicinsk-teknisk utveckling. Därför bör
            en patientstyrd sjukvård med ett större inslag av prestationsersättning
            införas i Västra Götalandsregionen. Detta kan genomföras genom
            att regionskatten överförs till staten, som sedan enligt patientens
            val betalar för vården från olika vårdgivare, både privata och
            offentliga. Patienten skulle på detta sätt ges en reell möjlighet
            att själv välja vårdgivare.
          </p>
          <p xml:id="i-FVeRXoTS5ZF8ku2Y3bahVJ">
            Västra Götalands län med 1,5 miljoner invånare inrymmer praktiskt
            taget alla former av vård, från regionsjukvård till nära sjukvård.
            Dessutom kompletteras detta av alternativa vårdgivare. Goda förutsättningar
            finns därför att på försök införa en patientstyrd sjukvård i Västra
            Götalands län. Allt som krävs är vilja och mod att våga pröva
            något nytt i stället för det landstingssystem vars haveri blir
            tydligare för varje dag.
          </p>
        </div>
        <div type="motSignatures">
          <list>
            <item xml:id="i-8dKPLYUvP8QMhB4g8Uyfk1">
              Cecilia Widegren (m)
            </item>
            <item xml:id="i-2z73AyWmcoCft8Jy1gtnqT">
              Ulf Sjösten (m)
            </item>
            <item xml:id="i-5zgWd1JtoJF6HeUAJatvSc">
              Inger René (m)
            </item>
            <item xml:id="i-XhyzUUryiQ7eBfrZxyRhPa">
              Göran Lindblad (m)
            </item>
          </list>
        </div>
      </div>
    </body>
  </text>
</TEI>
