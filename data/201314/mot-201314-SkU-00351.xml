<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00351">
  <teiHeader>
    <fileDesc>
      <titleStmt>
        <title>Djurfrågor</title>
        <author corresp="i-9Kt7koTgzUZUA9ovNXYdWj">av Marietta de Pourbaix-Lundin (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Djurfrågor</title>
          <idno type="rdwebb">H102Sk351</idno>
          <rs type="number">Sk351</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk351/text</ref>
          <ref type="dokument_url_html">http://data.riksdagen.se/dokument/H102Sk351</ref>
          <ref type="dokumentstatus_url_xml">http://data.riksdagen.se/dokumentstatus/H102Sk351</ref>
          <ref type="doc">http://data.riksdagen.se/fil/64AD0CAA-B943-4615-8BCA-BB14A4F28174</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2QjwTQ6Fkubni4ERcU6F6w" type="signed"/>
        <correspContext corresp="i-2QjwTQ6Fkubni4ERcU6F6w">
          <note type="signatory" corresp="i-9Kt7koTgzUZUA9ovNXYdWj"/>
        </correspContext>
        <correspAction xml:id="i-82LrteyQyTJUoyHZ4pBbCs" type="numbering">
          <date when="2013-10-07"/>
        </correspAction>
        <correspAction xml:id="i-TK5HPKEWmozWWASGhS2jAp" type="submission">
          <date when="2013-10-03"/>
        </correspAction>
        <correspAction xml:id="i-SeZaWA3T8qqj2xzKMmBGw9" type="transfer">
          <date when="2013-10-03"/>
        </correspAction>
        <correspAction xml:id="i-LanyPtx9FMfYNdJuoBBWq4" type="assigned"/>
        <correspContext corresp="i-LanyPtx9FMfYNdJuoBBWq4">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AQYuhtkfrfdApeGM8TZJj4" type="motHeader"/>
      <div xml:id="i-9LPBKWvGpNHWGKaYihVkFB" type="motBody">
        <div xml:id="i-PBxCAjWmhc1Nd5vHmEkLBw" type="motProposal" subtype="förslag">
          <head xml:id="i-17m8qVExhmvZWNFZ1wY5uY">
            Förslag till riksdagsbeslut
          </head>
          <list xml:id="i-RjkBQb88dXa1YA8sSmqVR7" style="ol">
            <item xml:id="i-RPeogWodWEXx1312GAvAeH">
              Riksdagen tillkännager för regeringen som sin mening vad som
              anförs i motionen om en översyn kring regelverket för vilka organisationer
              som kan komma i fråga som mottagare av skattereducerade gåvor.
            </item>
            <item xml:id="i-fLpdwPd1duYvEp3XorwYL">
              Riksdagen tillkännager för regeringen som sin mening vad som
              anförs i motionen om att se över djurskyddsarbetet på global och
              mellanstatlig nivå. 1
            </item>
          </list>
          <p xml:id="i-4wme5MJ8GnzPB93DNRhYM2">
            1 Yrkande 2 hänvisat till MJU.
          </p>
        </div>
        <div xml:id="i-CdZJUrN3qTLxcMWsJ1cFsR" type="motContent">
          <head xml:id="i-95gbMS1xnQToLbxAanbhA5" type="h1">
            Motivering
          </head>
          <p xml:id="i-98e5VpmembQMfdMjzXMVwW">
            Sverige är ett av de länder i världen som värnar starkast om
            djurens välfärd. Att vi är världsledande i frågor om djurskydd
            och djurvälfärd är väldigt positivt. Ett exempel på detta är förslaget
            – som föreslås träda i kraft 1 januari 2014 – som innebär att
            alla sexuella handlingar med djur förbjuds. Detta är mycket bra
            och något som undertecknad efterlyst under lång tid.
          </p>
          <p xml:id="i-Dvgoz2p1XTRAaaNB4R9ecZ">
            Djur är inte egna rättssubjekt men har ändå ett visst skydd mot
            att utsättas för onödigt lidande genom bestämmelser i djurskyddslagen
            och bestämmelsen om djurplågeri som finns i brottsbalken. Utöver
            dessa så finns det ytterligare några exempel på bestämmelser om
            hur djur ska behandlas och hållas. Djurskyddslagen är en ramlag,
            vilket innebär att den fylls med innehåll genom föreskrifter och
            förordningar som går att hitta hos Jordbruksverket.
          </p>
          <p xml:id="i-5Yn3vXjrFfqtZv4f8QYZjC">
            Lagstiftningen kring djurs skydd är splittrad, bland annat beroende
            på att djuren juridiskt sett ses både som egendom och som varelser
            som behöver skydd. En risk med den splittrade lagstiftningen är
            att djuren blir lidande och att ärenden hamnar mellan stolarna.
            En lösning på detta är att skapa en tydlig och sammanhängande
            lagstiftning genom en djurbalk. Sedan 1998 finns miljölagstiftningen
            samlad i miljöbalken. Att samla all lagstiftning i en djurbalk
            skulle underlätta hanteringen av djurrättsfrågorna på ett liknade
            sätt som är gjort med miljöfrågorna i miljöbalken. En tydligare,
            och mer samlad, lagstiftning skulle ge djurägarna bättre förutsättningar
            att sätta sig in i, och följa, regelverket.
          </p>
          <p xml:id="i-3PXsfCT91gpr2RaCyw3GAV">
            Sedan tidigare kan en privatperson skänka pengar till vissa välgörenhetsorganisationer
            och få skattereduktion för detta. Gåvan ska uppgå till minst 200
            kronor och lämnas för vissa bestämda mål. Skattereduktionen medges
            till 25 procent av gåvobeloppet och får uppgå till maximalt 1
            500 kronor per år och person.
          </p>
          <p xml:id="i-93nbyGYqiawagymzfsmVcW">
            Organisationer som arbetar med och bevakar frågor om djurskydd
            och djurens välbefinnande faller dessvärre utanför gällande lagstiftning.
            Detta trots att djur och djurrätt engagerar många människor och
            att organisationerna gör viktiga insatser. Regelverket kring skattereduktion
            för gåvor till välgörenhetsorganisationer bör därför ses över
            för att i framtiden även gälla organisationer som arbetar med
            djurens välbefinnande.
          </p>
          <p xml:id="i-RDC65P5CqUeZUZpbknQBNM">
            Frågan om djurs välfärd ses idag som en viktig global fråga.
            Framförallt efter att Riokonferensen som hölls år 2012 valde att
            skriva in djurs välfärd bland hållbarhetsfrågorna. Mycket viktigt
            arbete sker också till exempel inom FN och EU där man under senare
            tid tagit fram en handlingsplan för djurvälfärdsfrågorna, där
            det till exempel ingår att ett gemensamt ramverk för djurvälfärdsfrågorna
            ska införas.
          </p>
          <p xml:id="i-FjfyhNqn2NwzvjrSLHadeh">
            Sverige agerar mycket förtjänstfullt på den globala arenan för
            att stärka djurens välfärd. Den svenska regeringen har bland annat
            ställt sig bakom att FN ska införa en deklaration om djurens välfärd.
            Regeringen är också mycket pådrivande inom EU för djurs välfärd,
            inte minst då det gäller transporter av djur till slakt.
          </p>
          <p xml:id="i-7DGtaG5dMwmEUDcUqnK6iQ">
            Enligt min mening är det viktigt att det svenska arbetet på global
            och på mellanstatlig nivå stärks ytterligare. Detta kan till exempel
            ske genom ett ökat samarbete med näringen, veterinär- och djurskyddsorganisationerna.
            Regeringen bör därför överväga att se över arbetet på global och
            mellanstatlig nivå i syfte att intensifiera och stärka detsamma.
          </p>
        </div>
        <div xml:id="i-PDiTaAM5T1TxckcMV284Lu" type="signatureBlock">
          <list xml:id="i-8YciLTckZ5sPiN8ZzJbGSb">
            <item xml:id="i-W1xcXoQhe8pN519YSUGuXd" type="signature">
              Marietta de Pourbaix-Lundin (M)
            </item>
          </list>
        </div>
      </div>
    </body>
  </text>
</TEI>
