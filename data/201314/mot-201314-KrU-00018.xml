<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KrU-00018">
  <teiHeader>
    <fileDesc>
      <titleStmt>
        <title>med anledning av prop. 2013/14:191 Med fokus på unga – en politik för goda levnadsvillkor, makt och inflytande</title>
        <author corresp="i-TJXJRG7PGZM8NUN9QQ1EdE">av Margareta Larsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:191 Med fokus på unga – en politik för goda levnadsvillkor, makt och inflytande</title>
          <idno type="rdwebb">H102Kr18</idno>
          <rs type="number">Kr18</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H102Kr18/text</ref>
          <ref type="dokument_url_html">http://data.riksdagen.se/dokument/H102Kr18</ref>
          <ref type="dokumentstatus_url_xml">http://data.riksdagen.se/dokumentstatus/H102Kr18</ref>
          <ref type="doc">http://data.riksdagen.se/fil/579649FD-9542-4E27-8FF9-4B6DDFE4D593</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TJXJRG7PGZM8NUN9QQ1EdE</idno>
            <name>Margareta Larsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QWBJcboPNqG2VeQAsSMBLz" type="basedOn"/>
        <correspContext corresp="i-QWBJcboPNqG2VeQAsSMBLz">
          <ref>Proposition 2013/14:191</ref>
        </correspContext>
        <correspAction xml:id="i-UcxUaaECwDvQuuE4Prr2qa" type="signed"/>
        <correspContext corresp="i-UcxUaaECwDvQuuE4Prr2qa">
          <note type="signatory" corresp="i-TJXJRG7PGZM8NUN9QQ1EdE"/>
        </correspContext>
        <correspAction xml:id="i-WQEQMA63dYyWJ4HbXX6sDs" type="referral">
          <date when="2014-04-25"/>
        </correspAction>
        <correspAction xml:id="i-PK2J83oZyngtdgEabDxPG1" type="referral">
          <date when="2014-04-25"/>
        </correspAction>
        <correspAction xml:id="i-KenEscD3m9CPXhGbzqhmUb" type="dismissal">
          <date when="2014-04-16"/>
        </correspAction>
        <correspAction xml:id="i-NUJsoqHPVqpxvpCmEqtSqr" type="dismissal">
          <date when="2014-04-16"/>
        </correspAction>
        <correspAction xml:id="i-S6H9WQUL9YjvPTsqqe5Ras" type="submission">
          <date when="2014-04-09"/>
        </correspAction>
        <correspAction xml:id="i-CD2QEopwdunphU7GQYzNfo" type="transfer">
          <date when="2014-04-09"/>
        </correspAction>
        <correspAction xml:id="i-C9gxJfnNjKtevYXu5GXBKD" type="assigned"/>
        <correspContext corresp="i-C9gxJfnNjKtevYXu5GXBKD">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NxdRc13vhgEi48MDAGsW3X" type="motHeader"/>
      <div xml:id="i-25Pww52wDrjmu4WBRNx8iA" type="motBody">
        <div xml:id="i-TJr91tNcroSkbXSerbsvDQ" type="motProposal" subtype="förslag">
          <head xml:id="i-FSqwP1Tt7g2WDugH2JifcD">
            Förslag till riksdagsbeslut
          </head>
          <p xml:id="i-QHibNp4SGiyTw7Jptswc14">
            Riksdagen tillkännager för regeringen som sin mening vad som
            anförs i motionen om att regeringen ska återkomma till riksdagen
            med förslag på ny ungdomspolitik.
          </p>
        </div>
        <div xml:id="i-4hLryJmYnVJVA2W5Vn2eSX" type="motContent">
          <head xml:id="i-6niptyoRzgcRWVTdYSKDrf" type="h1">
            Motivering
          </head>
          <p xml:id="i-CnhYRBgYBMGDdbgKLdEgBk">
            I regeringens proposition läggs en rad olika förslag fram för
            att komma till rätta med brister i ungas livsvillkor. Fokus läggs
            på att öka ungdomars engagemang kring egenmakt, hälsa, samhällsfrågor
            och utbildning/sysselsättning, vilket förvisso är angeläget, men
            förslagen i propositionen är otydligt beskrivna.
          </p>
          <p xml:id="i-WqAqvE2q9kxcSbKQskE4BX">
            Utbildning och arbete är förutsättningar för att barn ska kunna
            bli ansvarstagande vuxna. Men i stället för att ta itu med de
            problem som finns inom utbildningspolitiken och arbetsmarknadspolitiken
            väljer regeringen att diskutera välfärd generellt. Rimligen borde
            en regering som gick till val på kopplingen mellan arbete och
            välfärd redan 2006, åtta år senare inse att såväl utbildning som
            arbete är en förutsättning för välfärd, både i det enskilda fallet
            och för samhället i stort.
          </p>
          <p xml:id="i-YMRqMQ3PEXh8kRVTa2hRG9">
            Vi vet i dag att orsakerna till barns problem många gånger handlar
            om trasiga och icke-fungerande familjerelationer, en icke-fungerande
            skolgång, osäkerhet, ett stort utbud av droger och en världsfrånvänd
            tillvaro och flykt in i teknikvärlden. I samband med detta följer
            en romantiserad syn på droger, våld och sex. Många ungdomar upplever
            därmed ett tryck att testa allt så tidigt som möjligt, och normer
            är något man med fördel ska bryta emot.
          </p>
          <p xml:id="i-KYSV1o6ghzb8BFkQ8iH7V1">
            Samhället bör i större utsträckning ta avstamp för sin ungdomspolitik
            i att familjen är en naturlig referenspunkt och att vettiga utbildningar
            leder till arbete. Normerna bör också betonas i ett gemensamt
            samhällsliv där ansvar och medverkan tidigt formas. Sverigedemokraterna
            menar vidare att människan som väsen innefattar olika behov för
            ett fullgott liv som inte enbart inryms under sex, politisk organisering
            och en ytlig materialisering av tillvaron.
          </p>
          <p xml:id="i-Nj1DchxR7x2tZjmxBtriUP">
            Det synes dock vara en orimlighet att som i regeringens förslag
            föreslå en rad olika detaljerade åtgärder utifrån en erkänd okunskap
            kring orsakerna till ungdomars ökade ohälsa. Rimligtvis borde
            orsakerna till ohälsan öppet redovisas i syfte att sätta in genomtänkta
            insatser.
          </p>
          <p xml:id="i-XQF9wfobnHrQRWQdQuZk3m">
            Bara genom goda uppväxtvillkor skapas förutsättningar för trygghet
            och ett aktivt deltagande i utbildning och på arbetsmarknaden.
            Detta kräver en ansvarsfull politik som utgår från familjen som
            samhällets grundkärna. Familjen behöver en helt annan status och
            bör i så hög grad som möjligt fredas från politisk inblandning.
          </p>
          <p xml:id="i-DbDiN1mLdsHdQWaAoezqwK">
            Återkommande i regeringens proposition är ledorden ungdomar och
            mänskliga rättigheter, vilket naturligtvis är eftersträvansvärt;
            framför allt inom socialpolitiken där stora brister finns och
            bör rättas till. Dock saknas en iakttagelse: att ungdomar även
            har skyldigheter och att vuxenvärlden i högre grad måste våga
            vägleda och styra. En högre grad av disciplin måste därför till
            i landets skolor för att nå målet om en avslutad utbildning och
            vidareutbildning. Regeringens proposition signalerar snarare skolans
            roll som värdegrundsbejakare. En värdegrund som alltför ofta tar
            sin grund i utopin om det mångkulturella lyckoriket. Lärare måste
            i stället få tillåtelse att skala av den ideologiskt politiska
            värdegrundspåverkan för att ägna sig åt det yrke man valt. Svenska
            skolan ska vara en kunskapsskola, inte en flumskola. Eleverna
            ska ledas in i kunskap och därutöver delta i nätverk med näringslivet.
            Insatser behövs för att nå elever med läs- och skrivdysfunktioner
            och öka den pedagogiska kompetensen gällande naturvetenskap. Då
            lärare i Sverige under årtionden har förlorat i auktoritet måste
            lärarutbildningen förbättras och skolhälsovården öka. Detta har
            visats i undersökning efter undersökning.
          </p>
          <p xml:id="i-2x7m5BMJLHLTL1VQDEyLBT">
            I Sverige tycks en förkärlek till att mäta, utreda, kartlägga,
            föra statistik, dokumentera och utvärdera vara det lämpligaste
            medlet för en kommande möjlig förändring i attityder. I och med
            det avslöjas bristen på en pragmatisk och ansvarsfull politik.
          </p>
          <p xml:id="i-UZh36v9Jn9drm5YG6n2G1U">
            Sverigedemokraterna menar att det inte går att dokumentera bort
            problematik. En mer pragmatisk inriktning måste till när det gäller
            ungdomars hälsa, vilket innefattar en mängd olika områden. Attityden
            och stödet till familjen måste förbättras, socialtjänsten förändras
            och vårdnadsärenden synliggöras. I ett samhälle där vuxna vågar
            vara vuxna inlemmas de unga snabbare i vuxenvärlden genom att
            lära sig ansvar och ta konsekvenser för sina beslut. Faran är
            annars att de unga riskerar att försenas i växandet.
          </p>
          <p xml:id="i-6Yd1LsR2jb4SdzwR8M43X6">
            Regeringen skriver i propositionen att varje barn har rätt till
            utbildning enligt barnkonventionen, men att undervisningen ska
            syfta till att utveckla barnets fulla möjligheter till respekt
            för mänskliga rättigheter. Sålunda bör regeringen enligt ovan
            beställa en ny utredning som tar fasta på ungdomars faktiska verklighet
            och behov i syfte att fortare inlemma ungdomar i vuxenlivet.
          </p>
        </div>
        <div xml:id="i-NxAsQkpjNCoHocooFPiuVo" type="motSignatures">
          <list xml:id="i-BATLYdMFgm5BQySajbb5xh">
            <item xml:id="i-GoyUeLxjY2bgAWRb3NHKQY">
              Margareta Larsson (SD)
            </item>
          </list>
        </div>
      </div>
    </body>
  </text>
</TEI>
