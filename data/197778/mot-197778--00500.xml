<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00500">
  <teiHeader>
    <fileDesc>
      <titleStmt>
        <title>om tvåkalenderårsperiod för statsbudgeten, m. m.</title>
        <author>av förste vice talmannen Torsten Bengtson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om tvåkalenderårsperiod för statsbudgeten, m. m.</title>
          <idno type="rdwebb">G102500</idno>
          <rs type="number">500</rs>
          <ref type="dokument_url_text">http://data.riksdagen.se/dokument/G102500/text</ref>
          <ref type="dokument_url_html">http://data.riksdagen.se/dokument/G102500</ref>
          <ref type="dokumentstatus_url_xml">http://data.riksdagen.se/dokumentstatus/G102500</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XxxhK5cXr2wqWtUSsWnphS</idno>
            <name>TORSTEN BENGTSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PogJEmgTMB1VaQLZm6oDGK" type="signed"/>
        <correspContext corresp="i-PogJEmgTMB1VaQLZm6oDGK">
          <note type="signatory" corresp="i-XxxhK5cXr2wqWtUSsWnphS"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__500/mot_197778__500-001.pdf"/>
      <fw xml:id="i-T33gkzSHZVcUm5gKXoDJrt">
        Motion 1977/78:500
      </fw>
      <div xml:id="i-DVQcL9RZBDBhU4Nk3XEdQA" type="motHeader">
        <div xml:id="i-7VSvC4thn8f3WX8X82FPkh" type="motTitle"/>
        <div xml:id="i-Dd5fPGBhpmSHBvAJzRn7Jf" type="motSubmissionInfo"/>
      </div>
      <div xml:id="i-QVS8RNbmUc1AUXXmP4V2mb" type="motBody">
        <div xml:id="i-HqY3D84o8XsiTBvrwTuXpv">
          <p xml:id="i-8nde8igSgm9969FQeDZPGY">
            av förste vice talmannen Torsten Bengtson om tvåkalenderårsperiod
            för statsbudgeten, m. m.
          </p>
          <p xml:id="i-QYgLu1Z8KKQajuVh6Khruf">
            Med erfarenhet från sju års riksdagsarbete i riksdagens nuvarande
            form kan man konstatera att arbetet fungerat tillfredsställande.
            Under vissa tider förekommer dock en toppbelastning som dels icke
            är gynnsam för arbetet, dels inger oro för framtiden därför att
            stora svårigheter skulle uppstå om ytterligare ärenden tillkommer.
            De nya arbetstidslagarna, som i och för sig är av godo, har medfört
            vissa begränsningar av plenitiden då t. ex. plenum inte utan särskild
            dispens får utsträckas till efter kl. 24.00. Riksdagen arbetar
            sålunda med en toppbelastning som icke är önskvärd. De många och
            långa debatter, ibland under sena kvällstimmar, som nu måste förekomma
            är från många synpunkter icke önskvärda. I första hand är det
            utskottsarbetet som lider av den nuvarande ordningen. Arbetet
            måste i många fall forceras och förläggas till tider som rätteligen
            borde användas till förberedelsearbeten. Långa debatter är tröttande
            för riksdagsledamöterna. De förläggs ibland till tidpunkter som
            är olämpliga, och de medför alltför stor frånvarofrekvens hos
            ledamöterna. De är dessutom mycket olämpliga för personalen som
            måste förlägga slutarbetet till sena nattimmar. Trots att en rad
            mindre åtgärder redan vidtagits för att rationalisera riksdagsarbetet
            har riksmötet vid flera tillfällen måst förlängas utöver det för
            vårsessionen normala slutdatumet den 31 maj. Svenska folket har
            givetvis intresse av hur dess valda ombud arbetar i riksdagen
            och av vilka beslut som fattas. Blir plena alltför långa och hopas
            alltför många beslut till vissa plena, får inte massmedia tillfälle
            att på bästa sätt förmedla nyheterna, och därmed minskar intresset.
            I debatterna om ett rationellare riksdagsarbete har framförts
            många förslag, vilka dock enligt min uppfattning lider av samma
            fel i det att de endast förutsätter justeringar i det nuvarande
            systemet, vilket är en väg som synes mycket svårframkomlig och
            kanske t. o. m. omöjlig. En betydligt radikalare ordning måste
            skapas för att få ett riksdagsarbete som inte lider av de nuvarande
            bristerna. Under 1976/77 års riksmöte var anförandenas medellängd
            endast 5 minuter. Antalet anföranden hade från 1970 års riksdag
            till 1976/77 års riksmöte ökat från 4 451 till 5 791. Antalet
            interpellationer hade under samma tid ökat från 129 till 147 och
            antalet frågor från 282 till 492. Antalet plenitimmar har ökat
            från 430 till 540. Sedan enkammarriksdagens tillkomst har begränsningar
            av anförandenas
          </p>
          <p xml:id="i-4X6AeEPsmW54emq4dWxLKt">
            I Riksdagen 19771/78. 3 saml. Nr 500-505
          </p>
          <p xml:id="i-M1SAcg3DAGKByXvYWFXvrc">
            Mot. 1977/78 500-505
          </p>
          <pb facs="riksdagen-motions-pdf/data/197778/mot_197778__500/mot_197778__500-002.pdf"/>
          <fw xml:id="i-7XQrxUpoyX2braHw3ihRvh">
            Mot. 1977/78:500 2
          </fw>
          <p xml:id="i-Kgf5yPB56zjQKx4p7c4C7n">
            längd genomförts såväl i de vanliga debatterna som i fråge- och
            interpella- tionsdebatterna. Detta har visat sig ha god effekt
            för planeringen av debatterna. Likaså har den numera tillämpade
            förhandsanmälan med angivande av talets längd verkat i positiv
            riktning för arbetsplaneringen. Beslut har fattats att från och
            med i år tillämpa en s. k. normalvecka för arbetet i kammaren.
            Detta innebär i huvudsak att plena under kvällstid inte bör förekomma.
            Det är f. n. inte möjligt att bedöma om denna planering går att
            genomföra. Trots vidtagna åtgärder arbetar dock riksdagen ofta
            under toppbelastning. En av de viktigaste orsakerna till ojämnheten
            i riksdagsarbetet är givetvis det alltför stora antalet sent avlämnade
            propositioner, som i många fall kan bero på en i förhållande till
            personella resurser alltför stor arbetsbörda i regeringens kansli.
            Utskottsarbetet skulle visserligen kunna ytterligare rationaliseras
            genom tillsättandet av flera utskott, men i så fall uppstår olägenheten
            att allt färre ledamöter får tillfälle att deltaga i arbetet på
            varje fråga eller med andra ord att det blir en långt driven specialisering
            av arbetet. En fördel har vunnits under senare tid i det att utskotten
            numera kan sammanträda också under icke sessionstid. Denna fördel
            kan dock endast utnyttjas i vissa fall då motioner eller propositioner
            föreligger redo för behandling. Hur man än diskuterar riksdagsarbetet
            förefaller det icke framkomligt att med endast justeringar av
            den nuvarande ordningen få till stånd en arbetsordning som kan
            bli tillfredsställande. En radikal omläggning av riksdagsarbetet
            till tvåkalenderårsbudget och -riksdag skulle på ett genomgripande
            sätt skapa de bästa förutsättningarna för ett rationellt riksdagsarbete.
            Kalenderåren är nödvändiga för tideräkningen, men de är ingalunda
            fastlåsta perioder för t. ex. budget- och riksdagsarbete. På många
            områden har man gått ifrån den strikta kalenderårsprincipen. Sålunda
            hart. ex. avtalsmarknaden vid vissa tillfällen gått ifrån kalenderårs-
            anknytningen. Avtal har träffats på två eller tre år, ja, i ett
            fall ända upp till sex kalenderår. Frågan om budgetperiodens längd
            har på senare tid berörts av två utredningar, grundlagberedningen,
            som behandlat problemet i sitt betänkan- de om ny regeringsform
            och ny riksdagsordning (SOU 1972:15), och budgetutredningen, som
            redovisat sina överväganden och preliminära förslag i rapporten
            Reformerat budgetsystem. Grundlagberedningen föreslår att det
            i regeringsformens kapitel om finansmakten (8 kap. 3 $) slås fast
            att riksdagen årligen fastställer statsbudget för det närmast
            följande budgetåret. När särskilda skäl föranleder det, får dock
            enligt förslaget riksdagen fastställa statsbudget för annan tid.
            Budgetutredningen konstaterar i sin rapport (s. 17) att budgetbesluten
            är kortsiktiga i den bemärkelsen att de i princip avser ett budgetår
            i sänder. Utredningen föreslår ingen ändring härvidlag. Båda utredningarna
            understryker det angelägna i att riksdagen erhåller
          </p>
          <pb facs="riksdagen-motions-pdf/data/197778/mot_197778__500/mot_197778__500-003.pdf"/>
          <fw xml:id="i-FhVV4kL62szbsmeWGJ6boe">
            Mot. 1977/78:500 3
          </fw>
          <p xml:id="i-DTgzihJ64bLda5ykRDYsQq">
            insyn i den fleråriga planering som i alltmer ökad omfattning
            tjänar som underlag för de årliga budgetförslagen. Det finns enligt
            min uppfattning ingen som helst anledning att binda riksbudgetåret
            vid kalenderårslängd. Det skulle vara betydligt bättre om riksbudgetåret
            fick en längd av två kalenderår. Större stabilitet skulle uppnås
            i landets ekonomiska liv, och en stor arbetsbesparing skulle uppstå
            hos ämbetsverk, i departementen och i riksdagen. Ämbetsverken
            skulle endast behöva avlämna petita vartannat år, departementen
            endast framlägga budget vartannat år och riksdagsarbetet delas
            upp över en längre period. Riksdagsarbetet omfattar i princip
            två stora ämnesområden, nämligen budgetarbete och lagstiftning.
            Om en tvåkalenderårsbudget och -riksdag tillämpades skulle första
            vårriksdagen under en sådan period helt kunna ägna sig åt budgetarbetet
            med uppföljning av vissa propositioner och motioner under höstriksdagen.
            Nästa års riksdag skulle på så sätt endast behöva arbeta med lagstiftningsarbete,
            beslut om utredningar och andra frågor icke berörande budgetarbetet.
            Begäran om anslag på tilläggsstat skulle givetvis behandlas ytterst
            restriktivt. Det kan kanske invändas att om man tillämpade tre,
            fyra eller ännu flera kalenderårs budget och riksdagsår skulle
            man spara ännu mera arbete. Detta är emellertid av flera skäl
            inte tillämpligt. Det har redan anförts att riksdagen arbetar
            med två stora huvudområden, nämligen budgetarbete och lagstiftningsarbete,
            och att det därför är naturligt att tillämpa tvåkalenderårsbudget
            och -riksdagsarbete. Budgetårets längd har inget direkt samband
            med mandatperioden, men av lämplighetsskäl torde en mandatperiod
            på fyra år vara bättre anpassad till ett system med tvåårsbudget.
            Med fyra års mandatperiod får varje ledamot även om han endast
            blir vald för en period tillfälle att delta i arbetet under två
            hela budgetår, vilket inte blir fallet om den nuvarande treårsperioden
            bibe- hålls. Åtskilliga andra skäl talar också för en mandatperiod
            på fyra år. Erfaren- heterna av det nuvarande systemet, som började
            tillämpas fr. o. m. 1971 års riksdag, är knappast goda. I det
            parlamentariska system vi använder på riksplanet och även till
            största delen på landstings- och primärkommunalt plan är tre år
            en alltför kort tid för att de ansvariga skall kunna sätta sig
            in i arbetet och fullfölja en del av de intentioner de avsett
            att genomföra. Även för den enskilde ledamoten i resp. institutioner
            är tre år alltför kort tid för att komma in i och dessutom utföra
            ett effektivt arbete. Vid jämförelse med andra länder finner man
            att treårsmandattiden knappast förekommer men väl sådana som sträcker
            sig betydligt längre. Det torde således från många synpunkter
            vara lämpligt att förlänga mandattiderna till fyra år och att
            förlänga budgetåret till en tvåårsperiod. En reform av här skisserat
            slag fordrar ett omfattande utredningsarbete innan den kan genomföras.
            En parlamentarisk utredning med biträde av expertgrupper bör därför
            tillsättas för att närmare förbereda frågan.
          </p>
          <pb facs="riksdagen-motions-pdf/data/197778/mot_197778__500/mot_197778__500-004.pdf"/>
          <fw xml:id="i-YNxgXTfnQmUZ19JBmJkf1A">
            Mot. 1977/78:500 4
          </fw>
          <p xml:id="i-XJ178tK9u6YBnAp6bP212R">
            Med anledning av vad som anförts föreslår jag att riksdagen hos
            regeringen anhåller om utredning om införande av tvåkalenderårsperiod
            för statsbudgeten och fyraårsmandat- perioder i enlighet med vad
            i motionen anförts.
          </p>
          <p xml:id="i-W9obLZDXKzWVZVPZsN6fSt">
            Stockholm den 19 januari 1978 TORSTEN BENGTSON (c)
          </p>
        </div>
      </div>
    </body>
  </text>
</TEI>
