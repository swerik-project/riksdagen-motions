<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-03925">
  <teiHeader>
    <fileDesc>
      <titleStmt>
        <title>med anledning av skr. 2020/21:115 Verksamheten i Europeiska unionen under 2020</title>
        <author corresp="i-H7qdW9GRQn7LaQ2UGGAvYC">av Kerstin Lundgren m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3925 av Kerstin Lundgren m.fl. (C)</title>
          <idno type="rdwebb">H8023925</idno>
          <rs type="number">3925</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H8023925/text</ref>
          <ref type="dokument_url_html">http://data.riksdagen.se/dokument/H8023925</ref>
          <ref type="dokumentstatus_url_xml">http://data.riksdagen.se/dokumentstatus/H8023925</ref>
          <ref type="docx">http://data.riksdagen.se/fil/8FB83B55-448B-4F3B-AAD9-B1918EF8A1DA</ref>
          <ref type="pdf">http://data.riksdagen.se/fil/156789CC-CC92-4591-83A1-CDE7FFC45A44</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QHgv5iNVwgGKJgHaJMZ8sM</idno>
            <name>Magnus Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FdRGzDXE8pZ86BXPk7nCP3" type="basedOn"/>
        <correspContext corresp="i-FdRGzDXE8pZ86BXPk7nCP3">
          <ref>Skrivelse 2020/21:115</ref>
        </correspContext>
        <correspAction xml:id="i-LQDVhe8pi1ED4pfK9ucXAt" type="signed"/>
        <correspContext corresp="i-LQDVhe8pi1ED4pfK9ucXAt">
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-QHgv5iNVwgGKJgHaJMZ8sM"/>
          <note type="signatory" corresp="i-A1NGMRYUqzQ6yvBRZ8XqFg"/>
        </correspContext>
        <correspAction xml:id="i-G6N6xBFEKg8by3xrMxMLJ4" type="submitted">
          <date when="2021-04-06"/>
          <time when="15:40:38"/>
        </correspAction>
        <correspAction xml:id="i-6i5LqJm7NnTSv2eQVK9Dgv" type="dismissed">
          <date when="2021-04-07"/>
        </correspAction>
        <correspAction xml:id="i-PSvtLHGyr4mojLaUpzhWsu" type="reviewed">
          <date when="2021-04-07"/>
          <time when="11:28:37"/>
        </correspAction>
        <correspAction xml:id="i-LvG4uLJpzRoh72X6MtHMDc" type="referred">
          <date when="2021-04-08"/>
        </correspAction>
        <correspAction xml:id="i-89ozPczXZzcT33fV9eEocz" type="assigned">
          <date when="2021-06-09"/>
          <time when="17:25:29"/>
        </correspAction>
        <correspContext corresp="i-89ozPczXZzcT33fV9eEocz">
          <ref type="assignedTo">Utrikesutskottet</ref>
        </correspContext>
        <correspAction xml:id="i-KGNuty61tGoXWEQMqmDmkF" type="behandlas_i"/>
        <correspContext corresp="i-KGNuty61tGoXWEQMqmDmkF">
          <ref type="uppgift">2020/21:UU10</ref>
          <ref type="ref_dok_id">H801UU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JMsRMADsmN9t8YDDr4oJze" type="motHeader">
        <div xml:id="i-LqJhz3YhSCrxf1veH8AGfT" type="motTitle">
          Motion till riksdagen 2020/21:3925 av Kerstin Lundgren m.fl.
          (C) med anledning av skr. 2020/21:115 Verksamheten i Europeiska
          unionen under 2020
        </div>
      </div>
      <div xml:id="i-KPtMtDqKGHLuxjYG8TwrXr" type="motBody">
        <div xml:id="i-QtsEaLzJVhosDqYpPL2qba" type="motProposal" subtype="förslag">
          <head xml:id="i-UhJWpnnbGrCJD4mvVa4irR">
            Förslag till riksdagsbeslut
          </head>
          <list xml:id="i-VmYkjaUzcP1jh55E24pkwA" style="ol">
            <item xml:id="i-5nGGZmTDHg5u1jzhLBSik8">
              Riksdagen ställer sig bakom det som anförs i motionen om att
              Sverige bör arbeta för att EU återupprättar förtroendet för den
              fria rörligheten och den inre marknaden och tillkännager detta
              för regeringen.
            </item>
            <item xml:id="i-TysKuae6iisCQ4Yrb18Ph5">
              Riksdagen ställer sig bakom det som anförs i motionen om att
              arbeta för att EU tar en aktiv faciliterande roll för att möjliggöra
              och underlätta licensierings- och partnerskapsavtal mellan europeiska
              vaccinproducenter och möjliga producenter i andra länder och tillkännager
              detta för regeringen.
            </item>
            <item xml:id="i-EVHGVBbBvrjVZ4AoDXqn2p">
              Riksdagen ställer sig bakom det som anförs i motionen om att
              arbeta för att det demokratilås och den rättsstatsmekanism som
              EU:s budget nu har också används av kommissionen och tillkännager
              detta för regeringen.
            </item>
            <item xml:id="i-EsmqsyBYPtJhcjQNr2KfuH">
              Riksdagen ställer sig bakom det som anförs i motionen om att
              EU:s Magnitskijlagstiftning bör breddas till att omfatta systematisk
              korruption och penningtvätt och tillkännager detta för regeringen.
            </item>
            <item xml:id="i-7vVwkSh2QNQViWkbwGrjsV">
              Riksdagen ställer sig bakom det som anförs i motionen om att
              Sverige ska motsätta sig ytterligare åtgärder på skatteområdet
              inom EU och tillkännager detta för regeringen.
            </item>
            <item xml:id="i-4Bd5TvsLEGwDDzCckLKLLt">
              Riksdagen ställer sig bakom det som anförs i motionen om att
              motverka all EU-lagstiftning som hotar den svenska arbetsmarknadsmodellen,
              och detta tillkännager riksdagen för regeringen.
            </item>
            <item xml:id="i-QizWVMmHjm5gzKZasGMHK3">
              Riksdagen ställer sig bakom det som anförs i motionen om att
              arbeta för att EU ska vara föregångare på klimatområdet och verka
              för att utsläppen i EU ska minska med minst 60 procent till 2030
              och tillkännager detta för regeringen.
            </item>
          </list>
        </div>
        <div xml:id="i-EvSWrvdEjhRvkhcFgjAmrN" type="motContent">
          <head xml:id="i-PFksEAVFmwvM7yQKwAZ8AM" type="h1">
            Pandemins stängda gränser utmanar den fria rörligheten
          </head>
          <p xml:id="i-7cYsFPLxm2V7HgiqyYofMX">
            2020 var ett år präglat av covid-19-pandemin. Det har påverkat
            EU i grunden, inte minst genom att den fria rörligheten och den
            inre marknaden inte kunnat upprätthållas vare sig för varor eller
            för personer under pandemin. De stängda gränserna som inledningsvis
            präglade pandemin när det rådde global brist på skyddsutrustning
            har påverkat förtroen­det för den inre marknaden. Det är allvarligt
            även om det tycks ha fungerat bättre under senare delen av pandemin.
            Den svaga viljan hos länderna att sedan ha samma regler för gränspassage
            för människor har i praktiken också underminerat den fria rörligheten.
          </p>
          <p xml:id="i-64X4sXbNj1tcGH3Xhy74Y1">
            Centerpartiet beklagar att pandemin haft så stora effekter på
            den fria rörligheten inom EU. Vi hade önskat bättre koordinering
            och samordning för att kunna hålla grän­serna öppna, utan att
            det skulle skapa oproportionerliga risker för ökad sprittsmidning.
            Genom förbättrad samordning och gemensamma krav för exempelvis
            in- och utresor i medlemsländerna hade vi kunnat undvika de fragmenterade
            nationella regelverk som i stället uppstod och upprätthålla en
            högre grad av fri rörlighet. Här har regeringen olyck­ligtvis
            bidragit till det fragmenterade regelverket mellan länder, något
            som försvårat för vanliga människor i deras vardag, inte minst
            för arbetspendlarna och för gränshandeln.
          </p>
          <head xml:id="i-16S6pG5GWEcEcZjyVv9Vjf" type="h1">
            Vaccinprotektionism
          </head>
          <p xml:id="i-Pb394Z43traWuUTAuDDwYH">
            Glädjande nog finns nu, snabbare än någon kanske trodde var möjligt,
            flera vacciner mot covid-19. Men den globala produktionskapaciteten
            räcker inte till. Centerpartiet anser att EU kan ta en mer aktiv
            roll för att öka samarbetet mellan vaccinproducenterna så att
            även de mest utsatta människorna i de fattigaste länderna i världen
            får möjligheten att vaccinera sig. Även om tempot i EU:s vaccination
            går långsamt får inte detta leda till ökad protektionism. Vaccineringen
            kan inte anses vara framgångsrik om vi inte har en global tillgång
            till vaccin. Viruset muterar, vilket kan göra att vi inte når
            målen. EU och läkemedelsbolagen måste skala upp produktionstakten,
            och för att stoppa smittan måste vi se till att samhällets mest
            utsatta blir vaccinerade – också i länder utanför EU. Center­partiet
            vill att läkemedelsbolagen i högre utsträckning hjälper varandra
            med rättigheter och produktion av vaccin globalt för att öka den
            globala produktionskapaciteten. Vi vill att EU tar en aktiv faciliterande
            roll för att möjliggöra och underlätta licensierings- och partnerskapsavtal
            mellan europeiska vaccinproducenter och möjliga producenter i
            andra länder. På så sätt kan mer vaccin produceras globalt och
            nå fler människor.
          </p>
          <head xml:id="i-S5h1aR5rLCLa9jmzM6LDAj" type="h1">
            Demokratilås
          </head>
          <p xml:id="i-D9U1ugX3jZMk6sDWj9iT1Z">
            I ljuset av pandemin ser vi också att vissa länder gjort långtgående
            och obegränsade in­skränkningar i demokratiska beslutsprocesser
            och människors vardag. Detta är något som vi måste vara vaksamma
            på framöver. Åtgärder och inskränkningar kan naturligtvis vara
            motiverade under en pandemi, men de behöver vara både tillfälliga
            och proportio­nerliga. Men alla inskränkningar i människors fri-
            och rättigheter och demokratiska principer är inte kopplade till
            pandemin. Det är tyvärr en utveckling vi sett i Ungern och Polen
            under lång tid. Vi anser att EU måste göra mer för att se till
            att alla medlems­länder är demokratiska och rättssäkra. Det är
            inte acceptabelt att vissa länder kan få EU-medel när de samtidigt
            bryter mot unionsgemensamma demokratiska principer. Därför har
            Centerpartiet varit drivande för ett demokratilås på EU:s budget.
            Under 2020 enades man om ett demokratilås, där EU kan hålla tillbaka
            utbetalningar av stöd till länder som inte möter kraven. Det innebär
            också att EU:s budget får en rättsstatsmekanism, som gör att den
            är bunden mot efterlevnad av de demokratiska principer som är
            fastställda i för­dragen. Bedömningen som ska ligga till grund
            är EU-kommissionens årliga oberoende rapport om läget för demokratin
            och rättsstaten i varje EU-land.
          </p>
          <head xml:id="i-CD72QJtM4w4vAAR3Fcbmdx" type="h1">
            Magnitskijlagstiftning
          </head>
          <p xml:id="i-4f2U2im5MAruRNevteE3P3">
            Det är också viktigt att EU står upp för demokrati och mänskliga
            rättigheter också i län­der utanför unionen. EU har slutligen
            2020 lyckats enas om att införa s.k. Magnitskij­lagstiftning,
            något som Centerpartiet längre har drivit. Det är grundläggande
            för en aktör som EU att ha starka utrikespolitiska instrument
            för att kunna sätta handling bakom ord av fördömanden. Det är
            bra att EU slutligen efter år av förhandlingar har lyckats enas
            om denna lagstiftning. Personer som utsatt andra för systematiska
            övergrepp mot mänskliga rättigheter ska inte undgå straff. Tyvärr
            är EU:s Magnitskijlagstiftning inte tillräcklig. Centerpartiet
            vill se att systematisk korruption och penningtvätt ska inkluderas
            i lagstift­ningen framöver, på samma sätt som i USA och Kanada
            och de baltiska länderna. Att det finns ett samband mellan korruption
            och brott mot mänskliga rättigheter är väl dokumen­terat inom
            EU, bl.a. i Europaparlamentets årliga rapport om mänskliga rättigheter
            och demokrati i världen. EU:s Magnitskijlagstiftning behöver för
            att bli mer effektiv breddas till att också inkludera korruptionsbrott.
            Den individ som bidragit fysiskt, ekonomiskt eller genom systematisk
            korruption till kränkningar av de mänskliga rättigheterna bör
            sanktioneras och hållas ansvarig enligt EU-lagstiftningen. EU
            får inte riskera att bli en fristad för personer som med systematisk
            korruption och penningtvätt eroderar demokrati och rättsstat och
            finansierar auktoritära system och MR-brott – en risk som är avsevärd
            när andra länder men inte EU har korruptionsbrott inkluderat i
            sin Magnitskijlagstiftning. Här måste regeringen aktivt driva
            på för att med likasinnade åstadkomma en förändring.
          </p>
          <head xml:id="i-RL7ZUxC9G3QzduQLtVHXQu" type="h1">
            Långtidsbudget och återhämtningsfond
          </head>
          <p xml:id="i-DQVx1uoTZQJRFV3XihW2Gk">
            Centerpartiet vill gemensamt i EU prioritera utmaningar som vi
            inte klarar som enskilda länder. Det handlar bl.a. om migration,
            miljö och klimat, forskning, säkerhet och att utveckla den inre
            marknaden. Vissa av utmaningarna måste finansieras gemensamt,
            andra inte. Vid gemensam finansiering vill vi se en återhållsam
            EU-budget. Vi ska fort­sätta effektivisera och modernisera jordbrukspolitiken
            och strukturfonderna. De behöver i högre utsträckning bidra till
            miljö- och klimatåtgärder, stärkt konkurrenskraft och ut­veckling.
            Det är också viktigt att det svenska jordbruket och civilsamhället
            runt om i landet inte får bära kostnaden för brexit eller för
            att Sverige får rabatt på EU-avgiften. Minskningar i budgeten
            måste framför allt ta sikte på ineffektiva program som globali­seringsfonden
            och socialfonden, flyttkarusellen mellan Bryssel och Strasbourg
            och nya symbolprojekt. I budgetförhandlingarna bör Sverige inta
            en ansvarsfull inställning som ger fortsatt inflytande och påverkansmöjligheter.
          </p>
          <p xml:id="i-5B9RuLpdDnmh9N5z8Px2e7">
            Centerpartiet betonar vikten av konditionalitet gällande rättsstatens
            principer i såväl långtidsbudgeten som återhämtningsfonden. Länder
            som inte respekterar demokrati, rättssäkerhet och pressfrihet
            bör ta konsekvenserna för detta. Vi har också varit drivande för
            att fonden ska innehålla motprestationskrav kopplat till bl.a.
            genomförandet av den gröna omställningen och digitalisering.
          </p>
          <p xml:id="i-M255VnUNFUPfR2ZEJqtVJs">
            Centerpartiet var kritiskt mot kommissionens förslag till återhämtningsfond
            på 750 miljarder euro. Att kommissionen valde bidrag i stället
            för lån och att det saknades kri­terier och krav på hur pengarna
            skulle användas var en olycklig utveckling både i det korta och
            i det långa perspektivet. Coronakrisen kräver solidaritet, men
            att EU-kommis­sionen vill dela ut enorma summor som bidrag i stället
            för lån riskerar att leda till en oansvarig ekonomisk politik.
          </p>
          <p xml:id="i-WvV2FuzaV7D6npzaNGM9FA">
            Facilitetsmekanismen innebär att EU som kollektiv tar på sig
            en finanspolitisk roll. Finansieringssystemet innebär att en ny
            intäktskomponent för egna medel införs relaterat till plastförpackningsavfall
            som genereras i varje medlemsstat och som inte materialåter­vinns.
            För Centerpartiet är det en central fråga i EU-samarbetet att
            medlemsstaterna har beskattningsrätt. När möjligheten till egna
            medel utvidgas ser vi risk för en glidning i den nationella suveräniteten
            för beskattning. Centerpartiet kommer att motsätta sig eventuella
            ytterligare åtgärder på skatteområdet. Här måste regeringen agera
            tydligt för att förhindra ytterligare steg i denna riktning.
          </p>
          <head xml:id="i-Sp8RbCu56nBMFo2P5VreDt" type="h1">
            Sociala pelaren
          </head>
          <p xml:id="i-3Gh6TzdqagTYN5fpVXdv7q">
            Men allt har inte varit pandemihantering inom EU 2020. Tyvärr
            har arbetet med den sociala pelaren som Stefan Löfven sjösatte
            i Göteborg 2017 fortsatt. Sverige har i dags­läget ett välfungerande
            system på arbetsmarknaden där arbetsmarknadens parter gemen­samt
            förhandlar sig fram till en lösning. Vissa av förslagen som presenteras
            inom ramen för den sociala pelaren hotar denna ordning. Centerpartiet
            anser att beslut kring arbets­marknad och sociala skyddsnät fattas
            bäst av varje medlemsland.
          </p>
          <head xml:id="i-9GWJinm738ym6dN56EkQpu" type="h2">
            Minimilöner
          </head>
          <p xml:id="i-TDNKJgVCjmSReDqSksCHmP">
            Centerpartiet anser att ambitionerna i förslaget är bra, men
            vi ser inte att EU:s förslag om minimilöner kommer att råda bot
            på fattigdomen. Vi anser att förhandlingar om människors lön ska
            göras så nära de berörda som möjligt. Att värna den svenska modellen
            är oerhört viktigt, och medlemsstaternas kompetens ska respekteras.
          </p>
          <head xml:id="i-D2vN5CwXgAgPVrrdP1WE3W" type="h2">
            Lönetransparens
          </head>
          <p xml:id="i-TJzf48rrDr127GbTVmrW3g">
            Centerpartiet motsätter sig förslaget på samma grund som förslaget
            om minimilöner, nämligen att förslaget riskerar att hota den svenska
            modellen. Dessutom riskerar det att skapa ytterligare betungande
            regelverk för små och medelstora företag som redan i dag har svårt
            att klara av regelbördan.
          </p>
          <head xml:id="i-JuyapLhQ61N11HbXFYEW1R" type="h1">
            Klimat
          </head>
          <p xml:id="i-2jJBkCWHh5hbZBjGWLt7vq">
            Centerpartiet välkomnar de skärpta klimatmålen till 2030. Det
            är ett viktigt steg för att se till att EU:s politik är i linje
            med Parisavtalet. För oss är det viktigt att efterlevnaden av
            målen ska gälla varje enskild medlemsstat, och inte EU som helhet.
            Vi anser inte att vissa medlemsstaters ambitiösa klimatarbete
            ska kunna kompensera för bristande hand­ling i en annan medlemsstat.
            Centerpartiet står bakom ett utsläppsminskningsmål om minst 60
            procent till 2030. Vi anser att EU ska vara föregångare på det
            globala planet och att det därmed är viktigt att ha ett ambitiöst
            mål.
          </p>
        </div>
        <div xml:id="i-UtxWZSVPha32NqgkZkVKAM" type="motSignatures">
          <list xml:id="i-7cvLiP7Bf7wAY6EmvDq5HB">
            <item xml:id="i-9PAn3gPc9Y7sG2rq886zM9">
              Kerstin Lundgren (C)
            </item>
            <item xml:id="i-XzU5LgQ26BER1au2X6Nm1D">
              Magnus Ek (C)
            </item>
            <item xml:id="i-8kAy1T8o7scpzTHyT8wEog">
              Linda Modig (C)
            </item>
          </list>
        </div>
      </div>
    </body>
  </text>
</TEI>
