<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_393/mot_200506_MJ_393-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ393 pnr: s11133
          </p>
          <p>
            Motion till riksdagen 2005/06:MJ393
          </p>
          <p>
            av Carina Adolfsson Elgestam (s)
          </p>
          <p>
            Sockerproduktion
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om hållbar utveckling för sockerproduktion.
          </p>
          <p>
            Motivering
          </p>
          <p>
            Marknaden för socker är idag helt reglerad genom den gemensamma
            marknadsordningen = för socker. Marknadsordningen har = garanterat
            producenterna en hög prisnivå, vilket har lett till att produktionen
            har ökat kraftigt och allt större mängder socker har exporterats
            med hjälp av stora exportbidrag. Priset på socker är idag cirka
            tre gånger så högt som på världsmarknaden. EU:s subventionerade
            export har drivit ner världsmarknadspriserna, vilket försämrat
            möjligheterna för andra exportländer, varav de flesta är utvecklingsländer.
            Samtidigt har EU sedan Storbritanniens EU-inträde 1975 genom Sockerprotokollet
            importerat bestämda mängder socker från en grupp utvecklingsländer
            i bland annat Västindien, som på detta sätt fått tillträde till
            EU:s mycket lönsamma marknad. Förutom denna grupp av länder med
            särskilda intressen i reformprocessen tillkommer ett antal minst
            utvecklade länder (MUL) som 2001 genom det så kallade Everything
            but arms-initiativet utlovats fritt tillträde till EU:s marknad.
            För de allra flesta produkter infördes tullfriheten 2001, men
            för socker kommer den att införas gradvis mellan 2006 och 2009.
            Det finns krafter idag som arbetar för en längre övergång för
            att omställningen till andra grödor i Europa ska gå mindre smärtfritt.
            Marknadsordningen för socker har i princip varit oförändrad sedan
            den infördes i slutet av 1960-talet. En reform är oundviklig av
            flera skäl, och en diskussion om reformen har pågått i flera år.
            I juni 2005 presenterade EU- kommissionen ett konkret förslag
            till reform. Förslaget innebär bland annat
          </p>
          <pb facs="riksdagen-motions-pdf/data/200506/mot_200506_MJ_393/mot_200506_MJ_393-0002.pdf"/>
          <p>
            2005/06:MJ393
          </p>
          <p>
            att sockerpriset sänks med 42,5 20 på två år samt att EU-kommissionen
            erbjuder sig att köpa upp produktionskvoter från europeiska producenter.
            Förhoppningsvis kommer uppköpsprogrammet att innebära att EU:s
            hårt kritiserade subventionerade export upphör, men det finns
            i förslaget inga garantier för detta. Prissänkningarna kommer
            att skapa stora påfrestningar för såväl svenska som andra europeiska
            odlare, som dock kompenseras. Även de länder som tillhör sockerprotokollet
            kommer att ges viss kompensation, även om de förslag som hittills
            presenterats är helt otillräckliga. De minst utvecklade länderna
            framstår emellertid som de stora förlorarna idag. Löftet om framtida
            tillträde till EU:s lönsamma marknad har skapat förväntningar
            och stora investeringar har gjorts i bland annat Mocambique och
            Zambia — länder som bedöms vara konkurrenskraftiga exportörer
            på längre sikt och där sockerproduktionen kan ge betydande bidrag
            till fattigdomsbekämpningen. De förväntade extra inkomsterna från
            exporten till EU har i många fall varit nödvändiga för att finansiera
            de stora investeringar som sockerproduktion kräver. Om nu priset
            i EU sänks snabbt och kraftigt riskeras dessa investeringar. Det
            finns också en stor risk att, i den mån investeringar och produktion
            fortsätter, sociala och miljömässiga förhållanden i produktionen
            försämras om lönsamheten pressas så hårt. Sverige bör verka för
            att de MUL-länder som drabbas av sockerreformens prissänkningar
            ges särskilt stöd till uppbyggnaden av en ekonomiskt, ekologiskt
            och socialt hållbar sockerproduktion.
          </p>
          <p>
            Stockholm den 3 oktober 2005
          </p>
          <p>
            Carina Adolfsson Elgestam (s)
          </p>
        </div>
      </div>
    </body>
  </text>
</TEI>
