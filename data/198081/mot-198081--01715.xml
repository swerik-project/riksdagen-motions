<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01715">
  <teiHeader>
    <fileDesc>
      <titleStmt>
        <title>om åtgärder för att förbättra rekryteringen till livsmedelsindustrin</title>
        <author>av Sten Svensson och Sven Eric Lorentzon</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att förbättra rekryteringen till livsmedelsindustrin</title>
          <idno type="rdwebb">G4021715</idno>
          <rs type="number">1715</rs>
          <ref type="dokument_url_text">http://data.riksdagen.se/dokument/G4021715/text</ref>
          <ref type="dokument_url_html">http://data.riksdagen.se/dokument/G4021715</ref>
          <ref type="dokumentstatus_url_xml">http://data.riksdagen.se/dokumentstatus/G4021715</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-UnoNXQEwX76AtugdBBHfa1</idno>
            <name>SVEN ERIC LORENTZON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wy6eZkCq3bzMGg7ZycqLMo" type="signed"/>
        <correspContext corresp="i-Wy6eZkCq3bzMGg7ZycqLMo">
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="i-UnoNXQEwX76AtugdBBHfa1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1715/mot_198081__1715-001.pdf"/>
      <fw xml:id="i-TeimAi8MACDYQUESz3K3VD">
        Motion 1980/81:1715
      </fw>
      <div type="motHeader" xml:id="i-5g2HDTXZShNvt5mJF85ka4">
        <div type="motTitle" xml:id="i-5cWP3YAeRkSC3VLy5zwbzQ"/>
        <div type="motSubmissionInfo" xml:id="i-8gWrTVAvrFvPyZEak2qT4t"/>
      </div>
      <div type="motBody" xml:id="i-9CuG17zMVNU9AV9NzodzoJ">
        <div xml:id="i-GtXDLEzGXNCVLAaUsUwUZb">
          <p xml:id="i-472T5JgHRhSShP3crS6ryv">
            av Sten Svensson och Sven Eric Lorentzon om åtgärder för att
            förbättra rekryteringen till livsmedelsindustrin
          </p>
          <p xml:id="i-2ctZNg6UnCukv6rua6QU9x">
            Inom flera sektorer av näringslivet har 1970-talet kännetecknats
            av en begränsad tillgång på utbildad arbetskraft. Inte minst gäller
            detta livsme- delsindustrin, där bristen på utbildad arbetskraft
            varit mycket påtaglig och av många företag angetts som det väsentligaste
            hindret för en ökning av produktionsvolymen. En svag och otillräcklig
            ungdomsrekrytering har accentuerat bristen på yrkesutbildad arbetskraft
            och en ogynnsam åldersför- delning inom vissa arbetstagarkategorier.
            Tillgänglig åldersstatistik visar t. ex. att över 20 26 av produktionspersonalen
            i bageri- och konditoribran- schen, kvarnindustrin och fiskkonservindustrin
            är 60 år eller mer. Den för många livsmedelsföretag ytterst bekymmersamma
            arbetskraftssituationen har givetvis inte någon separat och principiell
            orsak utan torde ha åstadkommits av flera samverkande faktorer.
            En väsentlig faktor i sammanhanget torde emellertid vara att den
            livsmedelstekniska utbildningen på olika nivåer varit och fortfarande
            är svagt utbyggd. Den livsmedelstekniska linjens gren för livsmedelsproduktion
            finns t. ex. inrättad endast på 10 gymnasieorter i landet. Eftersom
            gymnasie- skolans utbildningar rekryterar mer än hälften av sina
            elever inom 25 km från utbildningsorten, dvs. ungdomar oftast
            väljer att utbilda sig på hemorten även om de därigenom inte kan
            få den utbildning de helst skulle velat ha, är det ovannämnda
            förhållandet ett svårt hinder i ungdomsrekryteringen till branschen.
            En utbyggd branschutbildning i gymnasieskolan så att denna kan
            erbjudas på ett större antal orter i landet är därför en förstahandsåtgärd
            för en förbättrad ungdomsrekrytering till livsmedelsbranschen.
            Industrialiseringen inom näringslivet har inneburit och innebär
            ett ökat behov av specialister men samtidigt ökade krav på samverkan
            mellan personal i olika befattningar och förståelse för angränsande
            arbetsuppgifter. Härför erfordras ett bredare kunskapsfält och
            ett mer djupgående yrkeskun- nande än tidigare. Detta gäller också
            inom livsmedelsindustrin. Det måste dock konstateras att trots
            den utveckling som ägt rum på utbildningsområdet är de arbetstagare
            inom livsmedelsindustrin som fått del av någon mer omfattande
            teoretisk utbildning i anslutning till den praktiska färdighetsträ-
            ningen fortfarande en minoritet. Eftersom förmän och arbetsledare
            så gott som uteslutande rekryteras ur arbetstagarledet, är situationen
            inte annor- lunda inom dessa personalkategorier. Av en undersökning
            som genomfördes för ett antal år sedan kan också utläsas att endast
            en mindre del av de på detta sätt befordrade arbetstagarna inom
            livsmedelsindustrin fått någon speciell eller mer omfattande utbildning
            för sina nya arbetsuppgifter. Även om
          </p>
          <pb facs="riksdagen-motions-pdf/data/198081/mot_198081__1715/mot_198081__1715-002.pdf"/>
          <fw xml:id="i-TLB7Zf8AeyU4nFDPCJWywW">
            Mot. 1980/81:1715 4
          </fw>
          <p xml:id="i-AH7ztiMyUWiUKyU5tgCtrE">
            personalen i den svenska livsmedelsindustrin gör ett utmärkt
            arbete, måste denna utbildningssituation vara ett handikapp för
            näringen — inte minst för dess framtida utveckling. Livsmedelsbranschernas
            yrkesnämnd har regelbundet gjort bedömningar av rekryteringsbehovet
            inom sina olika delbranscher. Bedömningarna baseras på åldersstrukturen
            hos den produktionspersonal som organiseras av Svenska livsmedelsarbetareförbundet.
            Enligt den senaste tillgängliga statis- tiken från den 1 juli
            1979 sysselsätts 40924 personer av förbundets medlemmar med produktionsarbete
            i livsmedelsbranscherna. Dessa fördelade sig på åldersgrupper
            enligt följande.
          </p>
          <p xml:id="i-QoEdY53PP2ZuGQ4M7CWL4x">
            Ålder — -17 18-29 30-39 40-49 50-59 60-65 66 Summa Antal — 321
            12500 6634 6061 7369 3724 4315 40924 Procent 0,8 30,6 16,2 14,8
            18,0 Få 10,5 100,0
          </p>
          <p xml:id="i-RpjJrH3zWKXDyDrLRjifPF">
            I de angivna siffrorna ingår ej paketerings- och expeditionspersonal,
            chaufförer, reparatörer och verkstadspersonal. För att ersätta
            den personal som till följd av ålder och frånfälle lämnar sin
            yrkesverksamhet krävs med denna åldersstruktur en årlig nyrekrytering
            till livsmedelsbranscherna om ca 2 000 personer under de närmaste
            åren. Vid sidan av åldersavgång förekommer emellertid också avgång
            på grund av annan anledning. Storleken av denna är svår att bedöma.
            En försiktig uppskattning av den icke åldersberoende avgången
            till 2 90 ökar det årliga ersättningsbehovet till ca 2800 personer.
            Enligt de bedömningar av sysselsättningens utveckling inom livsmedelsbranscherna
            som gjorts bl. a. i SIND 1978:8 kommer antalet sysselsatta inom
            flertalet delbränscher att minska under 1980-talet. Denna förväntade
            sysselsättningsutveckling redu- cerar det årliga rekryteringsbehovet
            med ca 600 personer. Det totala årliga rekryteringsbehovet för
            livsmedelsbranscherna under de närmaste åren skulle då uppgå till
            ca 2 200 personer. I gymnasieskolans livsmedelstekniska linjer
            och angränsande specialkur- ser fanns i september 1980 i andra
            årskursen 270 elever och i första årskursen 393 elever. Det årliga
            tillskottet av grundutbildad arbetskraft för livsmedels- branscherna
            från gymnasieskolan motsvarar då 12,3 resp. 17,8 20 av det beräknade
            behovet. Detta förhållande är klart otillfredsställande. Den livsmedelstekniska
            utbildningen i gymnasieskolan kommer givetvis aldrig att kunna
            organiseras och dimensioneras så, att den helt täcker livsmedelsbranschernas
            behov av grundutbildad arbetskraft. De för många livsmedelsföretag
            akuta problemen beträffande rekrytering och utbildning av arbetskraft
            har fått lösas och kommer även framgent att få lösas genom intern
            utbildning. Bristen på lämpliga läromedel är därvid en försvårande
            och hämmande faktor. För den interna utbildningen krävs läromedel
            användbara för enskilda korrespondensstudier och för studier i
            mindre
          </p>
          <pb facs="riksdagen-motions-pdf/data/198081/mot_198081__1715/mot_198081__1715-003.pdf"/>
          <fw xml:id="i-5RNSa5GALXzaqEpNiXGeBg">
            Mot. 1980/81:1715 i
          </fw>
          <p xml:id="i-X1XhEbmmzoF5LE9fWajr87">
            grupper. Läromedel av detta slag och i de upplagestorlekar som
            kan förekomma är emellertid synnerligen kostsamma att framställa
            och ganska ointressanta för läromedelsförlagen. Livsmedelsbranschernas
            yrkesnämnd har därför tvingats till att med egna medel och insatser
            framställa läromedel för branschutbildningen. Statens institut
            för läromedelsinformation har vid två tillfällen lämnar ekonomiskt
            stöd till denna läromedelsproduktion. Det ekonomiska stödet har
            emellertid varit blygsamt och inte nämnvärt kunnat minska produktionskostnaderna.
            Ett förbättrat stöd til läromedelsproduk- tion för den livsmedelstekniska
            utbildningen är därför högst angeläget. Ungdomars val av utbildningsväg
            och yrkesverksamhet föregås säkert i de flesta fall av en mängd
            olika överväganden. Egna förutsättningar, arbetets innehåll, tryggheten
            i sysselsättningen, förtjänstmöjligheterna och utveck- lingsmöjligheterna
            är med största sannolikhet faktorer som därvid tas i beaktande.
            Vilken betydelse dessa eller andra faktorer tillmäts vid valet
            av utbildning och anställning varierar säkert från individ till
            individ. I många fall torde dock utvecklingsmöjligheterna, dvs.
            möjligheterna till vidareutbildning och mer kvalificerade arbetsuppgifter,
            ha en inte obetydlig inverkan. Det förhållan- det att vidareutbildningsmöjligheterna
            för anställda i livsmedelsindustrin varit ganska begränsade har
            säkert bidragit till att många valt annan utbildningsväg eller
            lämnat branschen. Två ettåriga högre specialkurser för konditorer
            i Göteborg och Uppsala, en ettårig allmän livsmedelsteknisk kurs
            vid Örebroskolan för vuxna samt livsmedelsindustrilinjen vid Lunds
            universitet med 30 elevplatser är de enda vidareutbildningsmöjligheter
            som i dag erbjuds livsmedelsbranschernas ca 70 000 anställda i
            samhällets institutioner. Behovet är givetvis betydligt större.
            Om enskilda kommuner skall kunna intresseras för att etablera
            livsme- delsteknisk viareutbildning, där flertalet elever ofta
            rekryteras från andra kommuner, torde det emellertid vara nödvändigt
            att ge de kommuner som är villiga att anordna lågfrekventa vidareutbildningar
            en bättre täckning för sina kostnader än vad nu är fallet. Förmän
            och arbetsledare inom livsmedelsbranscherna rekryteras så gott
            som uteslutande ur de kollektivanställdas led. Endast en mindre
            del av de på detta sätt befordrade arbetstagarna har hittills
            fått och får någon speciell eller mer omfattande utbildning för
            sina nya arbetsuppgifter. Detta är i högsta grad otillfredsställande,
            inte minst mot bakgrunden att den tekniska och sociala utvecklingen
            i grund förändrat arbetsledarrollen och kommer att kontinuerligt
            förändra denna. Det krävs och kommer i ökad utsträckning att krävas
            mer än goda yrkesfärdigheter och sunt förnuft av den som skall
            utöva ledarskap. Livsmedelsbranschernas yrkesnämnd har därför
            i samarbete med statens skola för vuxna i Härnösand etablerat
            en grundutbildning för arbetsledande befattningar inom livsmedelsbranscherna.
            Under åren 1979 och 1980 har årligen två kurser med vardera 25
            arbetsledare och blivande
          </p>
          <pb facs="riksdagen-motions-pdf/data/198081/mot_198081__1715/mot_198081__1715-004.pdf"/>
          <fw xml:id="i-KUD4CTM3bGcS4kmNfCG4XL">
            Mot. 1980/81:1715 6
          </fw>
          <p xml:id="i-YGFMgSEJ5iwT3HrL3MBJAq">
            arbetsledare kunnat genomföras. Åldersfördelningen inom arbetsledarkå-
            ren i livsmedelsbranscherna och utvecklingen inom branscherna
            är dock sådan att arbetsledarutbildningen måste utökas väsentligt.
            Genom skolöver- styrelsens beslut om inskränkning av antalet undervisningstimmar
            vid statens skola för vuxna i Härnösand budgetåret 1980/81 saknas
            möjligheter att tillgodose branschens behov också på detta område.
            Livsmedelsindustrins utveckling och effektivisering är i allra
            högsta grad beroende av att utbildningsmöjligheter tillskapas;
            dess omfattning och inte minst den betydelse en effektiv livsmedelsproduktion
            har för den enskilda människan och för landet, motiverar att resurser
            tas i anspråk för en ökning av utbildningskapaciteten för denna
            sektor på olika nivåer i samhällets institutioner. Med hänvisning
            till ovanstående samt med åberopande av vad vi anfört i motion
            1980/81:471 om åtgärder för att öka exporten av livsmedel hemställs
            att riksdagen hos regeringen begär ett samlat åtgärdsprogram för
            att förbättra rekryteringen till livsmedelsindustrin med beak-
            tande av vad som anförts i motionen.
          </p>
          <p xml:id="i-DpE2SYZhYEdqTbiwb1MkNw">
            Stockholm den 27 januari 1981
          </p>
          <p xml:id="i-P1nNQjoDCLzvRD4QFMsSCp">
            STEN SVENSSON (m) SVEN ERIC LORENTZON (m)
          </p>
        </div>
      </div>
    </body>
  </text>
</TEI>
