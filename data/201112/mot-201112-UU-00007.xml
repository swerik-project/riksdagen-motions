<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00007">
  <teiHeader>
    <fileDesc>
      <titleStmt>
        <title>med anledning av skr. 2011/12:18 Riksrevisionens rapport om svenska bidrag till internationella insatser</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:18 Riksrevisionens rapport om svenska bidrag till internationella insatser</title>
          <idno type="rdwebb">GZ02U7</idno>
          <rs type="number">U7</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U7/text</ref>
          <ref type="dokument_url_html">http://data.riksdagen.se/dokument/GZ02U7</ref>
          <ref type="dokumentstatus_url_xml">http://data.riksdagen.se/dokumentstatus/GZ02U7</ref>
          <ref type="doc">http://data.riksdagen.se/fil/52E5472B-C271-47FD-9D10-11ADE9FF7400</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HW5RfY9yPjNGbZP8Er7EiA" type="basedOn"/>
        <correspContext corresp="i-HW5RfY9yPjNGbZP8Er7EiA">
          <ref>Regeringsskrivelse 2011/12:18</ref>
        </correspContext>
        <correspAction xml:id="i-DqYvcKvNQWbjqUcvVs62aZ" type="signed"/>
        <correspContext corresp="i-DqYvcKvNQWbjqUcvVs62aZ">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-6UkK6Hk1vYaQAKRtxa1Jss" type="referral">
          <date when="2011-11-08"/>
        </correspAction>
        <correspAction xml:id="i-Eg7hiWJCFVP22xnBpU1ZhM" type="referral">
          <date when="2011-11-08"/>
        </correspAction>
        <correspAction xml:id="i-2mJFFRCTRLy782r6mLzi6b" type="dismissal">
          <date when="2011-11-07"/>
        </correspAction>
        <correspAction xml:id="i-7MMxhdvvnRTVwGZE5bKA4D" type="dismissal">
          <date when="2011-11-07"/>
        </correspAction>
        <correspAction xml:id="i-KQPxQYwv9VucYYihd8pFMt" type="submission">
          <date when="2011-10-28"/>
        </correspAction>
        <correspAction xml:id="i-J3AYqqSUVtbfE9t2Cgxq4B" type="transfer">
          <date when="2011-10-28"/>
        </correspAction>
        <correspAction xml:id="i-7c51bZuGyWweNKr68Ngrsz" type="assigned"/>
        <correspContext corresp="i-7c51bZuGyWweNKr68Ngrsz">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BVxsP2pJNprwKUTU2LztnS">
            Förslag till riksdagsbeslut
          </head>
          <list style="ol">
            <item xml:id="i-MkerUiYmCk7D3QcLVSkcV6">
              Riksdagen tillkännager för regeringen som sin mening vad som
              anförs i motionen om att politiken för global utveckling uttryckligen
              ska vara styrande också för svenska militära internationella insatser.
            </item>
            <item xml:id="i-KLxrbNfo8S9M6rqX8yVaEu">
              Riksdagen tillkännager för regeringen som sin mening vad som
              anförs i motionen om att regeringen och myndigheterna bör påminnas
              om att riksdagens beslut som kommer till uttryck i betänkandetexter
              är styrande för deras verksamhet.
            </item>
            <item xml:id="i-SMzkbd8NNpdUDQLgdsFhAP">
              Riksdagen tillkännager för regeringen som sin mening vad som
              anförs i motionen om att ställa likvärdiga krav på redovisning
              av internationella civila insatser, biståndsinsatser och militära
              insatser.
            </item>
            <item xml:id="i-RKSxTrJWEQXhEv3yjZmroe">
              Riksdagen tillkännager för regeringen som sin mening vad som
              anförs i motionen om att all redovisning ska vara rimlig och bör
              syfta till att mäta verkliga resultat för de människor som berörs.
            </item>
            <item xml:id="i-Y9RS5K5hjY6HVSYFBueYtL">
              Riksdagen tillkännager för regeringen som sin mening vad som
              anförs i motionen om att tydligt informera riksdagen om de totala
              kostnaderna för internationella insatser samt om särkostnadsmodellen.
            </item>
            <item xml:id="i-Cu5MvSD65qkve3Q3PDQa39">
              Riksdagen tillkännager för regeringen som sin mening vad som
              anförs i motionen om att det är av central betydelse att biståndsinsatser
              genomförs på ett sätt som inte bidrar till sammanblandning med
              de militära insatserna.
            </item>
            <item xml:id="i-Xc6e6Q6BRbgTvCBSEf2w7o">
              Riksdagen tillkännager för regeringen som sin mening vad som
              anförs i motionen om polisens utlandstjänstgöring.
            </item>
          </list>
        </div>
        <div type="motContent">
          <head xml:id="i-7mPNoPVfieRBLSPMSMaLPT" type="h1">
            Motivering
          </head>
          <p xml:id="i-MyYGMzxLvGbZ8LTbBVBd1w">
            Regeringen har lämnat skrivelse 2011/12:18 som svar på Riksrevisionens
            iakttagelser i granskningsrapporten Svenska bidrag till internationella
            insatser (RiR 2011:14). Regeringen instämmer i många avseenden
            med Riksrevisionen i dess iakttagelser av Sveriges bidrag till
            internationella insatser men drar inte alltid samma slutsatser,
            och därmed väljer regeringen att inte följa vissa av rekommendationerna.
          </p>
          <p xml:id="i-QZ3RfEfvHG7JTTwku9RZ7N">
            Bland annat finner Riksrevisionen att det saknas en tydlig koppling
            mellan regeringens mål och motiv och regeringens styrning av de
            insatser som genomförs samt att målen och motiven i sig saknar
            konkretisering. Riksrevisionen menar att det inte är tydligt vad
            svenska bidrag förväntas uppnå i enskilda sammanhang eller mot
            vilka kriterier det svenska engagemanget ska värderas samt att
            regeringens styrning av berörda myndigheter huvudsakligen handlar
            om vad respektive myndighet ska bidra med och inte vad bidragen
            i sig ska syfta till.
          </p>
          <head xml:id="i-S59SHDvAJK9SR9ewTxZ3Cw" type="h2">
            Politik för global utveckling
          </head>
          <p xml:id="i-8adGkzrv8URpTvkn2pQtiP">
            Miljöpartiet vill i detta sammanhang påminna om att den svenska
            politiken för global utveckling (PGU) ska vara styrande för all
            verksamhet, inte minst den verksamhet som bedrivs i en internationell
            miljö. Det är därför av största vikt att det i alla de uppdrag
            av internationell karaktär som riksdagen eller regeringen beslutar
            om skrivs in att PGU är styrande för verksamheten. Det räcker
            inte med enbart insatsregler för militära insatser beslutade av
            Försvarsmakten samt de regelverk som t.ex. Nato bestämmer över.
            De svenska grunderna för deltagande ska också framgå tydligt,
            och där är PGU en betydelsefull del.
          </p>
          <p xml:id="i-R1E4BNxF1mgZY8Acv4nNLZ">
            När det gäller den svenska styrningen av militära insatser hänvisar
            regeringen till propositionstexter. Vi vill betona vikten av att
            även utskottens betänkanden ska beaktas av myndigheterna. Det
            händer allt som oftast att utskottet vill lägga till eller dra
            ifrån något i förhållande till regeringens förslag till beslut.
            Det skrivs då in i betänkandets text som det sedan röstas om i
            kammaren. Det är riksdagen som har medborgarnas uppdrag att fatta
            beslut å deras vägnar. Det är ett uppdrag vi ska ta på största
            allvar och värna. Riksdagens beslut är styrande för regeringen.
            Riksdagens beslut är styrande för myndigheterna. Riksdagen röstar
            om en betänkandetext, inte propositionstexten. Detta bör såväl
            regeringen som myndigheterna påminnas om.
          </p>
          <head xml:id="i-KhS849ywcEvAZbhRWzEEuS" type="h2">
            Resultatredovisning
          </head>
          <p xml:id="i-8wBYdByMn6E3wJQ43pwGL3">
            Riksrevisionen saknar en samlad rapportering till riksdagen av
            det svenska engagemanget och hur det ser ut i förhållande till
            uttalade motiv och ambitioner samt hur verksamheten utvecklas
            över tid. Riksrevisionen anser att regeringens rapportering är
            alltför begränsad vad gäller redovisning av resultat.
          </p>
          <p xml:id="i-Jh82HyXcefsroadqcoRFh9">
            Grunden för internationella insatser vare sig de är civila eller
            militära handlar om helhetssyn på utveckling. Det handlar således
            om både fattigdom, förtryck, katastrofer och avsaknad av fred
            i ett land. Vi väljer civila eller militära insatser beroende
            på omständigheterna i det enskilda fallet. I båda fallen är det
            dock viktigt att en uppföljning och redovisning görs. Miljöpartiet
            anser att det är viktigt med resultatredovisning. Vi har dock
            många gånger de senaste åren framhållit att de nya kraven på rapportering
            inneburit att många mindre biståndsorganisationer tvingats sluta
            med sin verksamhet när kostnaden för rapportering överskrider
            det de kan förmedla i bistånd. Vi anser att resultatrapporteringen
            kan vara differentierad i någon mån. Det viktiga är vad man väljer
            att redovisa och hur relevanta kraven på redovisning är för att
            nå de mål man har med insatsen. Det är dock inte trovärdigt när
            regeringen ställer oerhört höga krav på detaljerade resultatredovisningar
            av små civila biståndsorganisationer men inte ställer tillnärmelsevis
            samma krav i fråga om de militära insatserna. All redovisning
            ska vara rimlig, och den bör syfta till att mäta verkliga resultat
            för de människor som berörs. Regeringen avser att skärpa kraven
            på resultatredovisning för de internationella krishanterings­insatser
            som Sverige bidrar med civil personal till. Vi ifrågasätter varför
            det bara handlar om redovisning av civila insatser återigen.
          </p>
          <head xml:id="i-GBJJzTPQrfSNJ3fGoF4Wny" type="h2">
            Resurstilldelning
          </head>
          <p xml:id="i-94GvVTbghvFdfU2CE8vLeb">
            Det system för resurstilldelning och redovisning som används
            i dag begränsar, enligt Riksrevisionen, möjligheterna för riksdagen
            att få insyn i de totala kostnaderna för svenska bidrag och hur
            kostnaderna utvecklas över tid samt hur de fördelas per utgiftsområde,
            myndighet eller land. Myndigheterna har, noterar Riksrevisionen,
            olika förutsättningar för sin medverkan i internationella insatser
            utifrån hur myndigheterna styrs och var de rekryterar personal
            samt finansiering. Resurstilldelningen för Försvarsmaktens anslag
            1:2 Fredsfrämjande förbandsinsatser baseras på särkostnadsmodellen,
            vilket innebär att anslaget utformats för att finansiera de extrakostnader
            som uppkommer vid internationella insatser.
          </p>
          <p xml:id="i-TRqZjS26Bv6Sd5xSNyLsYx">
            Riksdagen beslutar om budgeten. Att följa vart pengar tar vägen
            och flyttas från ett budgetområde till ett annat är inte lätt
            för oss beslutsfattare. Inte minst gäller detta flödena mellan
            utgiftsområde 5, 6 och 7 som sammanflätas i ett virrvarr av utgiftsposter.
            Vi välkomnar att regeringen vill bli tydligare med informationen
            i och med budgetpropositionen för 2012 men tycker inte att ambitionen
            avspeglats tydligt i den nämnda propositionen. Vi vill därför
            betona att en större tydlighet fortfarande behövs. Det gäller
            också den s.k. särkostnads­modellen. Den nuvarande redovisningen
            är inte tillfredsställande.
          </p>
          <p xml:id="i-4rRrdUYcPzfCN1Ucrv2GEq">
            Regeringen betonar vikten av samverkan mellan svenska aktörer,
            inklusive civil-militär samverkan, i internationella sammanhang.
            Riksrevisionen anser dock inte att regeringen har förtydligat
            vad detta bör innebära i praktiken. Riksrevisionen saknar såväl
            en struktur för samverkan som samsyn kring hur arbetet ska bedrivas.
            De samverkansfunktioner som har etablerats matchar enligt Riksrevisionens
            bedömning inte frågornas komplexitet och de saknar formell status
            och mandat att fatta beslut. Enligt Riksrevisionens uppfattning
            sker samverkan framför allt i syfte att utbyta och överföra information,
            och den erfarenhetshantering som sker mellan myndigheter har i
            huvudsak fokus på arbetsgivarfrågor och borde breddas.
          </p>
          <p xml:id="i-7E79MhQ1iPSryAV2Ws7zC1">
            Riksrevisionen har också granskat styrningen av svenska myndigheters
            engagemang i internationella sammanhang och anser att styrningen
            sker i parallella processer, vilket man menar begränsar förutsättningarna
            för tydlighet kring hur samverkan ska bedrivas och hur synergier
            ska uppnås. Enligt Riksrevisionen finns det motstridiga intressen
            som regeringen inte har löst, vilket leder till att civil-militär
            samverkan i praktiken överlåts till personer som är utsända i
            fält.
          </p>
          <head xml:id="i-H6vQjSRxBgmdeZnmfW4vZT" type="h2">
            Civil-militär samverkan
          </head>
          <p xml:id="i-9qpH27RyR8EVNmUB1f7W7Q">
            Frågan om civil-militär samverkan tolkas olika av alla aktörer.
            Vi upplever det mer som ett uttryck för militärens plötsliga insikt
            att militära insatser inte löser alla problem (t.ex. i Afghanistan)
            men också i vissa fall som en önskan från militärens sida att
            få göra nytta när man ändå är på plats. Frågan är inte på dagordningen
            på grund av att biståndsorganisationer begärt militär hjälp. I
            en akut katastrofsituation som vid jordbävningen i Haiti däremot
            var den militära hjälpen till de civila insatserna dock av stor
            vikt för att nå ut till befolkningen med hjälp snabbt. Det var
            bra, men det är inte vad som vanligtvis menas med civil-militär
            samverkan.
          </p>
          <p xml:id="i-6ehywWRPQBhwuKgWyPHpBb">
            Svenska biståndsorganisationer, FN:s organ för katastrofhjälp
            OCHA, Sida m.fl. är noga med att betona att biståndet ska vara
            skilt från de militära insatserna, bl.a. för att skydda biståndspersonal
            som annars lätt blir måltavlor för olika stridande grupper då
            de anses ha tagit ställning. De som arbetar i fält uttrycker ofta
            att det inte fungerar från både civilt och militärt håll. Regeringen
            ger inget svar till Riksrevisionen på frågan om civil-militär
            samverkan i sitt förslag till åtgärder. Vi anser att det är av
            central betydelse att biståndsinsatser alltid genomförs på ett
            sätt som inte bidrar till sammanblandning med militära insatser.
            Vi delar dock regeringens uppfattning att det är för tidigt att
            döma ut den samverkansfunktion som etablerats på Regeringskansliet.
          </p>
          <p xml:id="i-PpdF6tfDKBHtTnBvvHetw3">
            Regeringen avser att stärka samordningen av rättsväsendets myndigheter
            när det gäller deras medverkan i internationella krishanteringsinsatser.
            Vi tycker att det är positivt. Dagens situation där det finns
            ett stort behov av polisinsatser runt om i världen och där svensk
            polis är efterfrågad visar att vi skulle kunna bidra mer än i
            dag. Det är dock inte tillräckligt många som söker utlandstjänster.
            Ett problem som uppstår när personal, t.ex. poliser, ska rekryteras
            till internationella insatser är inte bara att det råder brist
            på poliser och att de därför inte får tillstånd att delta i utlandstjänstgöring.
            Det handlar också om att det inte räknas som en merit i yrket,
            kanske t.o.m. tvärtom. Vi vill därför att regeringen i samband
            med denna stärkta samordning också initierar en utveckling där
            det anses som en merit i den framtida karriären att ha deltagit
            i utlandstjänstgöring.
          </p>
        </div>
        <div type="motSignatures">
          <list>
            <item xml:id="i-FSQEqA79DLY3NXFkyLX8eY" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-3Rgvw6LkWR2Aqs4mEauGhv" who="i-FeVXF7pVocmUfQoPXGuJKR">
              Valter Mutt (MP)
            </item>
            <item xml:id="i-3HWf24BPnbFhJbhDEiavp8" who="i-FfCiJc8kVZcwio9wsCvVkH">
              Mehmet Kaplan (MP)
            </item>
            <item xml:id="i-MymY5JEQQWnxW9FgoAK1Ry" who="i-2EZPhWWR7yHztg3zN2aNvh">
              Peter Rådberg (MP)
            </item>
          </list>
        </div>
      </div>
    </body>
  </text>
</TEI>
