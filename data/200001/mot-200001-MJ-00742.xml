<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0742/mot_200001_MJ_0742-0001.pdf"/>
      <div type="motHeader" xml:id="i-5a2eKR7hvheivnLnrNU2SH">
        <div type="motTitle" xml:id="i-AoKJcd55Zi6WFjPStfUia7"/>
        <div type="motSubmissionInfo" xml:id="i-5D7tew6dfDx4bGLif3rM4C"/>
      </div>
      <div type="motBody" xml:id="i-Xbtmeck6m8T3yFtrg89rUj">
        <div xml:id="i-NYyNMePyM1FKPoUz2si66L">
          <p xml:id="i-5aFrhmzPHUZnL9qwAv7huK">
            2000/01 mnr: MJ742 pnr: m612
          </p>
          <p xml:id="i-A8ntke5oe5bv9dTYDbbBZW">
            Motion till riksdagen 2000/01:MJ742
          </p>
          <p xml:id="i-8easEBFCYtzrAfVztQijoF">
            av Marietta de Pourbaix-Lundin (m)
          </p>
          <p xml:id="i-8cx4iAYcizHEtm1RmCB3so">
            Valfångst och svenskt ordförandeskap i den internationella valfångstkommissionen
          </p>
          <p xml:id="i-G5jfu9mSQYH83u6r3rxZfA">
            Förslag till riksdagsbeslut
          </p>
          <p xml:id="i-SSjijm9HqXq3pYopN4pwHB">
            1. Riksdagen tillkännager för regeringen som sin mening vad i
            motionen anförs om Sveriges inställning till valfångst. 2. Riksdagen
            tillkännager för regeringen som sin mening vad i motionen anförs
            om att Sverige under sitt treåriga ordförandeskap lägger fram
            ett förslag inom IWC om ett permanent och världsomfattande reservat
            för alla av IWC listade valarter.
          </p>
          <p xml:id="i-RiZVzFTEPnpCmvtxk5dbzj">
            Moratorium mot kommersiell valfångst genomförs
          </p>
          <p xml:id="i-ScWZRPbSuwofgFEdQKShUz">
            Sverige spelade under 1970- och 1980-talen en viktig roll för
            att göra världens hav till en skyddszon mot kommersiell valfångst.
            Inte minst kom Sveriges pådrivande roll till uttryck vid FN:s
            miljökonferens 1972. När Internationella valfångstkommissionen
            (IWC) möttes i Malmö 1982, togs beslutet att införa ett internationellt
            tidsbegränsat förbud, moratorium, mot kommersiell valfångst från
            och med 1986. Så kallad vetenskaplig fångst skulle även fortsättningsvis
            vara tillåten. Sverige var ett av föregångsländerna för att få
            valfångstmoratoriet till stånd. Detta moratorium var en stor seger
            eftersom vetenskapliga fakta visade att många valpopulationer
            akut hotades av utrotning.
          </p>
          <pb facs="riksdagen-motions-pdf/data/200001/mot_200001_MJ_0742/mot_200001_MJ_0742-0002.pdf"/>
          <p xml:id="i-4twEdhemsThtg3dVSgoMxB">
            2000/01:MJ742
          </p>
          <p xml:id="i-QtVorCVtLdrmHAihGZ1UKi">
            Kommersiell valfångst på väg tillbaka
          </p>
          <p xml:id="i-3MSk3ZD7Yu3GW2m2wJxGzy">
            Sedan moratoriets införande har ca 19.000 valar fångats i vetenskapligt
            syfte. Valfångstnationerna har envetet argumenterat att moratoriet
            inte behövs eftersom valpopulationerna ökat och därmed skulle
            en återgång till kommersiell valfångst vara möjlig. På senare
            tid har valfångstnationerna fått visst stöd i denna uppfattning
            av vissa mindre länder. Vissa av de länder som drev fram valfångstmoratoriet
            stödjer nu kommersiell valfångst i kustnära vatten. Beklagligt
            nog är Sverige ett av dessa länder. Det finns dock fortfarande
            länder som står upp för en restriktiv valfångstpolitik och som
            anser att de diskutabla fakta om förstärkta valpopulationer som
            presenterats av valfångstnationerna inte tillnärmelsevis motiverar
            återupptagen kommersiell valfångst. Till dem hör Australien, som
            länge argumenterat för ett långsiktigt förbud mot kommersiell
            valfångst. Australien har också under senare tid framfört ett
            informellt förslag om detta inom IWC:s ram. Förslaget går förenklat
            ut på att ett globalt valreservat inrättas samt att ett 50-årigt
            moratorium mot kommersiell valfångst införs. Den vetenskapliga
            valfångsten förbjuds genom att IWC:s grundtraktat ändras.
          </p>
          <p xml:id="i-P79tqDXSTC1PxkdrmPZWTW">
            Hoten har inte minskat
          </p>
          <p xml:id="i-FoRBj5uehpumNpdTjFfwCc">
            Hoten mot valarna är inte mindre i dag än de var då valfångstmoratoriet
            infördes för 13 år sedan. Man finner ökande halter av miljögifter
            i valkött till öljd av föroreningen av haven. Den illegala handeln
            med valkött har enligt tillgängliga data tilltagit, speciellt
            mellan Norge och Japan. Valfångst är ortfarande en grym och för
            valarna mycket smärtsam hantering. Det är mycket svårt att med
            rimlig säkerhet lägga fast valpopulationernas storlek och därmed
            ännu svårare att förutsäga hur många valar som kan ångas utan
            att hota valartens fortbestånd. Försiktighetsprincipen, fastlagd
            av merparten av världens länder i Riodeklarationen 1992, måste
            tillämpas i praktiken också i valfångstpolitiken. Om man tillåter
            kommersiell valfångst an det leda till en allvarlig och oåterkallelig
            skada på den biologiska mångfalden i haven.
          </p>
          <p xml:id="i-PxE66MU9GxJejeRHFb4XWE">
            Sverige får ökade möjligheter
          </p>
          <p xml:id="i-J2xEjZHFrvP7HCGke5KYzp">
            Sveriges inställning under årets IWC-möte präglades av en allt
            mer positiv attityd till att den kommersiella valfångsten åter
            skall tillåtas. Till exempel är Sverige ett av de länder inom
            International Whaling Commission (IWC) som öppet stödjer förslag
            om att tillåta kommersiell valfångst i så kallade ”kusthav”. Vid
            IWC-mötet stod Sverige i spetsen för en resolution som
          </p>
          <pb facs="riksdagen-motions-pdf/data/200001/mot_200001_MJ_0742/mot_200001_MJ_0742-0003.pdf"/>
          <p xml:id="i-CSD2tVFfxTPLSa9JEKssjR">
            syftade till att IWC snarast skall anta en förvaltningsplan för
            framtida kommersiell valfångst — den så kallade Revised Management
            Scheme (RMS). Sverige kommer under tre år att inta ordföranderollen
            inom IWC från och med nästa års möte i London. Under denna period
            behöver Sverige representeras på regeringsnivå. Sverige måste
            då aktivt arbeta för att valar får ett långsiktigt skydd mot all
            form av kommersiell valfångst. Detta kan Sverige göra genom att
            under sitt treåriga ordförandeskap lägga fram ett förslag inom
            IWC om ett permanent och världsomfattande reservat för alla valarter
            listade i IWC:s Nomenclature Annex. Dessutom måste Sverige överge
            sitt stöd till återupptagen kommersiell valfångst i kustnära vatten.
          </p>
          <p xml:id="i-Aib2zypiJgfTAE6wFdjysC">
            Stockholm den 3 oktober 2000
          </p>
          <p xml:id="i-CqYFCM88eTnDGtFcTe5Vnc">
            Marietta de Pourbaix-Lundin (m)
          </p>
          <p xml:id="i-TDUeTtn8AYN6vqb1rtZ57D">
            2000/01:MJ742
          </p>
        </div>
      </div>
    </body>
  </text>
</TEI>
