<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00524">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__524/mot_1963__ak__524-001.pdf"/>
      <fw xml:id="i-KibVMhPSAmz2VrzNc9iL7L">
        Nr 524—531 - Motioner i Andra kammaren, nr 524 år 1963 1
      </fw>
      <div xml:id="i-GrGSDiYjfrcYdF7vck7V36" type="motHeader">
        <div xml:id="i-Fe49Dq9UunNXpNPa1wnsBc" type="motTitle"/>
        <div xml:id="i-UgaNTKk6yQSk62vgso45hs" type="motSubmissionInfo"/>
      </div>
      <div xml:id="i-HLdyYGczKzkPspjmUfHP8Y" type="motBody">
        <div xml:id="i-NJKfiUePvB8oMfiVyUaQtp">
          <p xml:id="i-QWJmEueu9cytyBJheJQems">
            Nr 524
          </p>
          <p xml:id="i-WbbbGkff3SPc6SdsHZRJVM">
            Av herr Heckscher m. fl., om vissa sparstimulerande åtgärder.
            (Lika lydande med motion nr 432 i Första kammaren)
          </p>
          <p xml:id="i-TXdW8S6fG7c2FuP6k1eWsG">
            I ett socialistiskt samhälle förfogar staten över äganderätten
            till produk- tionsmedlen. I vart fall har staten den indirekta
            bestämmanderätten över dem och därigenom också över de värden
            de enskilda människorna genom sina personliga arbetsinsatser skapar.
            I ett sådant samhälle står staten ensam som garant för människornas
            standard och trygghet. Den takt i vilken stan- darden skall få
            utvecklas och den omfattning tryggheten skall få bestäms av statens
            förmåga och dess goda vilja. I vad mån den enskilde skall åt-
            njuta frihet avgör också staten. Genom att medborgarna inte har
            någon di- rekt delägarandel i produktionsmedlen har de ej heller
            möjligheter till ett personligt fritt val. De har inordnats i
            kollektivets ägarlösa massa, där kol- lektivet blivit huvudsaken,
            och människan, för vilken kollektivet skall rea- lisera önskemålen,
            blivit ställd åt sidan utan möjlighet att genom egna prestationer
            nämnvärt förändra sin ekonomiska situation. I detta samhälle måste
            människorna, måhända med undantag för de maktägande administra-
            törerna, så småningom bli likgiltiga och passiva också inför samhällsfrå-
            gorna. Ett renodlat samhälle av sådan typ ter sig för oss svenskar
            främmande. Men vi förbiser lätt den politiska förändring som svensk
            demokrati under- gått under de senaste decennierna. Vi har efter
            hand börjat vänja oss vid att det personliga ansvaret, friheten
            att utan tvång välja olika alternativ för oss själva och vår familj,
            för vår verksamhet och livsintiktning, blivit be- gränsade. Det
            opersonliga, av samhället i produktionens eller fackförening-
            ens intresse bestämda handlandet tar alltmer överhand. Känslan
            för ett egenvärde i den egna prestationen, i den egna personliga
            insatsen, har blivit alltmer avtrubbad. Genom den socialdemokratiska
            regeringens skattepolitik, dess bostadspoli- tik, dess kreditpolitik
            m. m. och genom den starkt ökade offentliga verk- samheten har
            en successiv vridning mot det socialistiska samhället skett, med
            det tvång och de faror för den personliga integriteten ett sådant
            sam- hälle medför. Den förda politiken har inte minst lett till
            en kollektivisering av sparan- det. Den förmögenhetsökning som
            är ett resultat av allas gemensamma ar- betsinsatser har tvångsvis
            förts över — antingen till det allmänna för för- valtning genom
            de politiska instanserna eller till ett tunt skikt enskilda för-
            mögenhetsägare. Detta belyses bl. a. av att endast fem procent
            av inkomst-
          </p>
          <p xml:id="i-ABTpEdXX7rAyE9JEQT2X4U">
            1 Bihang till riksdagens protokoll 1963. 4 saml. Nr 524—531
          </p>
          <pb facs="riksdagen-motions-pdf/data/1963/mot_1963__ak__524/mot_1963__ak__524-002.pdf"/>
          <fw xml:id="i-VLtMhF6kyj8L8zma7hGfKG">
            2 Motioner i Andra kammaren, nr 524 år 1963
          </fw>
          <p xml:id="i-JyAS7P2KBMQtbsu1C7YZhf">
            tagarna redovisar förmögenhet överstigande 80 000 kr., trots
            de under efter- krigstiden starkt höjda inkomsterna, vilka borde
            ha gjort det möjligt för allt fler människor att skapa sig egna
            förmögenhetsvärden. Om denna politik får fortsätta, nalkas vi
            ett samhälle, där medborgarna måhända har social och ekonomisk
            trygghet och en jämförelsevis jämn stan- dard men där de på grund
            av skatter och avgifter får ringa utrymme för per- sonligt sparande
            och för personlig planering av sin livsföring. Genom den fortgående
            begränsningen av medborgarens möjligheter att själv förfoga över
            den egna arbetsinkomsten har en väsentlig grundval för det personliga
            förmögenhetsskapandet ryckts undan. Den hårda belastningen på
            sparande över en viss miniminivå ger medborgaren intrycket att
            sparande och för- mögenhetsbildning ej är önskvärda. Medborgaren
            blir ekonomiskt passiv och betraktar förmögenhetsägande ovan den
            skattefria nivån som något utom räckhåll för hans möjligheter.
            Med denna utveckling för ögonen är det väsentligt att skapa bestämda
            motalternativ och klart ange innehållet i dessa för medborgarna
            — i fråga om samhällets inflytande, i fråga om den framtida realkapitalbildningen.
            Valet står mellan en spridning av ägandet till de enskilda människorna,
            så att allt flera beredes möjlighet att bli delägare i produktionsmedlen
            och i den avkastning dessa kan ge, eller en fortsatt koncentration
            av förmögen- hetsbildningen till staten, kommunerna och andra
            samhällsinstitutioner. Det alternativ högerpartiet erbjuder är
            det personliga ägandets samhälle, ett samhälle byggt på enskild
            äganderätt. Målet är att göra det samlade eko- nomiska utrymmet
            så stort att alla människor kan bli förmögenhetsägare. Detta är
            även möjligt och angeläget eftersom produktionsökningen väntas
            stiga med 50 procent under 1960-talet. Frågan gäller vilka som
            skall få del av de ökade kapitaltillgångar som denna enorma produktionsökning
            resul- terar i. För att förverkliga högerpartiets alternativ om
            det personliga ägandets samhälle krävs främst en ny utformning
            av skattepolitiken och den ekono- miska politiken. Denna måste
            utformas så, att den bestämt och målmedvetet inriktas på att underlätta
            för de enskilda människorna att själva genom spa- rande och investering
            medverka i det produktiva arbetet. Vill vi skapa goda förutsättningar
            för en ekonomisk expansion, krävs stän- digt ökade och även riskvilligare
            kapitaltillgångar. Kapitalbildningsproble- met är, trots all optimism,
            allvarligt och aktuellt, inte minst därför att ut- rymmet för
            företagens självfinansiering minskats och möjligen ytterligare
            kommer att minskas. Till frågeställningen hör också att kapitalbehovet
            för våra investeringar växer genom allt dyrare och mer komplicerade
            maskiner och anläggningar av olika slag. Högerpartiet vill styra
            utvecklingen i den riktningen att det frivilliga, per- sonliga
            sparandet blir den dominerande formen för kapitalbildningen. En
            fri kreditmarknad får sedan fördela de personliga spararnas samlade
            kapital på olika investeringsändamål. Med hänsyn till den relativt
            höga och jämna inkomstnivån i våra dagars samhälle bör det också
            vara möjligt att snabbt
          </p>
          <pb facs="riksdagen-motions-pdf/data/1963/mot_1963__ak__524/mot_1963__ak__524-003.pdf"/>
          <fw xml:id="i-45MQbDG8yz5kEELfvPA2L6">
            Motioner i Andra kammaren, nr 524 år 1963 3
          </fw>
          <p xml:id="i-7qucGbbHcCQKyKeYtiWg5i">
            nå en betydande ökning av enskild kapitalbildning. För att möjliggöra
            en sådan utveckling krävs emellertid att statsmakterna genom sin
            skattepolitik på olika sätt främjar enskilt sparande och gör det
            möjligt för företagen att i ökande omfattning grunda sin ekonomiska
            expansion på emission av aktier eller andra, kanske lämpligare
            utformade delägarbevis. Detta försvåras emel- lertid för närvarande
            av bl. a. dubbelbeskattningen på aktiebolagsvinster. Dubbelbeskattningen
            har vid upprepade tillfällen angripits av högerpartiet och betecknats
            som stridande mot viktiga samhällsintressen. En viss modi- fiering
            av dubbelbeskattningen kom visserligen till stånd genom det s.
            k. Annellska förslaget, som antogs av riksdagen vid höstsessionen
            1960. Från högerhåll framhölls då, att förslaget var otillräckligt
            både genom den pro- centuella begränsningen av skattefrihet hos
            bolagen för utdelad vinst och genom den tidsbegränsning som gäller
            för lättnaderna. Resultatet av den dubbelbeskattning som tillämpas
            i vårt land har blivit att småspararna — i direkt form som obligationsköpare
            eller i indirekt form via banker och försäkringsbolag — fått träda
            till som långivare utan tillfälle att som aktieägare/andelsägare
            i företagen bli delaktiga i dessas värdetill- växt. Ett avskaffande
            av dubbelbeskattningen genom införande av avdragsrätt för bolagen
            i fråga om utdelad vinst skulle med säkerhet komma att öka rörligheten
            på kapitalmarknaden. Skattefriheten skulle göra bolagen mera benägna
            att leda vinstmedlen vidare till aktieägarna, som i sin tur skulle
            kunna ställa dem till förfogande i nya företag. Den skulle också
            öka intres- set hos bolagen att i större utsträckning ombesörja
            sin kapitalanskaffning aktievägen. Vi föreslår i särskild motion,
            att Kungl. Maj:t genom vidgade direktiv till allmänna skatteberedningen
            ger denna i uppdrag att utreda frågan om en successiv avveckling
            av skatten på den utdelade vinsten från företagen. Om aktiemarknaden
            breddas, kan allt flera människor genom förvärv av aktier bli
            aktiva delägare i enskilda företag. Var och en kommer då genom
            sitt utbud eller sin efterfrågan på kapital att medverka vid fördelningen
            av tillgängliga resurser. Avgöranden och avväganden vid kapitalfördelningen,
            som i en mer centralistisk hushållning utgör politiska frågor
            och får lov att angelägenhetsgraderas och behovsprövas av enskilda
            individer som alltid är påverkbara i något hänseende, löses i
            en fri hushållning genom en mark- nadsmekanism som är opartisk
            och omutlig därför att den är opersonlig. Marknaden behandlar
            alla lika väl eller lika illa och har icke möjlighet att falla
            undan för pressure groups som i kraft av politisk nyckelställning
            söker tilltvinga sig en förmånligare behandling. I en socialistisk
            hushållning har de styrande makt att fördela — i en fri hushållning
            är makten fördelad. I ett samhälle där den övervägande delen av
            nysparandet på detta sätt presteras av småspararna kommer självfallet
            ökade anspråk att ställas på kreditväsendet. Förbindelseväsendet
            mellan utbud och efterfrågan på kapi- tal måste därför byggas
            ut på olika sätt. De större företagens kapitalbehov torde kunna
            tillgodoses dels via ett mellanled av investmentbolag av sed-
          </p>
          <pb facs="riksdagen-motions-pdf/data/1963/mot_1963__ak__524/mot_1963__ak__524-004.pdf"/>
          <fw xml:id="i-7G24C8fZn7Uc1B3fjvZgfR">
            4 Motioner i Andra kammaren, nr 524 år 19653
          </fw>
          <p xml:id="i-8SyXB1VqnetxupA8x7pBX3">
            vanlig typ där den riskfördelning äger rum som en mindre aktieägare
            an- nars inte kan erhålla, dels genom bankväsendet. För de mindre
            företagens del! fordras måhända dels att det uppstår emissionsinstitut
            som specialiserar sig på aktieplacering för dessas räkning, dels
            ökade kreditmöjligheter i bank- väsendet eller särskilda kreditinstitut.
            Den nuvarande banklagstiftningen präglas av erfarenheterna från
            1920- och 1930-talens svåra deflationskriser, och det är inte
            uteslutet att vissa uppmjukningar kan göras med hänsyn till att
            tekniken att dämpa konjunkturväxlingarna blivit avsevärt utvecklad.
            En ökad spridning av aktieägandet kräver att aktiematerialet göres
            mera lättillgängligt än tidigare. Lägre nominella värden på nyemitterade
            aktier skulle till exempel underlätta ett regelbundet aktiesparande
            och även möj- liggöra större spridning av risken för varje enskild
            köpare. Det är angeläget att man även i lagstiftningen vidtar
            sådana ändringar som gör det möjligt att förenkla försäljningen
            av aktier. Vi förordar därför en översyn av aktie- bolags- och
            banklagstiftningen i syfte att möjliggöra en popularisering och
            ökad spridning av aktieägandet. Möjligheterna att effektivt sprida
            ägandet av nybildat realkapital begrän- sas för närvarande även
            av andra förhållanden än de ovan angivna, bl. a. av att staten
            och kommunerna engagerar sig för investeringar som de en- skilda
            medborgarna lika bra eller bättre skulle kunna tillgodose själva.
            Under efterkrigstiden har investeringarna inom den offentliga
            sektorn ökats i anmärkningsvärt stor omfattning. År 1946 utgjorde
            de mindre än 30 pro- cent av de totala investeringarna i landet.
            Nu ligger siffran över 40. Kapital- bildningen sker i växande
            omfattning på områden där de enskilda med- borgarna tidigare svarat
            för verksamheten. Bostadsområdet är ett exempel. Av de ca 68 300
            lägenheter som byggdes under 1960 äger kommunala och s, k. allmännyttiga
            företag samt staten och landstingen ca 21 000 eller 31 procent.
            Statens engagemang i en rad betydande industriföretag är ett an-
            nat exempel. För att den stora massan inkomsttagare skall beredas
            möjlig- het att förvärva en personlig och direkt delägarandel
            i landets produktions- medel bör aktierna i sådana statsägda bolag,
            vilkas verksamhet till över- vägande del är rent affärsinriktad,
            försäljas till allmänheten. Beträffande statens aktieinnehav i
            LKAB är några särskilda utredningar inte erforder- liga. Vi anser
            för vår del att en försäljning av sådana aktier redan nu bör komma
            till stånd. Den viktigaste förutsättningen för en spridning av
            ägandet till allt fler människor i samhället är emellertid att
            det allmänna begränsar sina krav på medborgarna och inte genom
            tvingande pålagor beskär sparförmågan hos inkomsttagarna. Skattepolitiken
            måste ges en sparvänlig inriktning så att det lönar sig att arbeta
            och spara. En progressivitet i beskattningen av den skärpa vi
            nu har motverkar ett frivilligt sparande. De höga marginalskat-
            terna måste sänkas i samband med att det totala skattetrycket
            nedbringas. Den statliga inkomstskatten bör göras proportionell
            för det stora flertalet skattebetalare. Den särskilda progressivskatt
            som därutöver kan anses på- kallad bör utformas så att den inte
            verkar förödande på viljan till produk-
          </p>
          <pb facs="riksdagen-motions-pdf/data/1963/mot_1963__ak__524/mot_1963__ak__524-005.pdf"/>
          <fw xml:id="i-3rk9zFG7uhgtoDT628sAHt">
            Motioner i Andra kammaren, nr 524 år 1963 5
          </fw>
          <p xml:id="i-R2AjLytkwNAgveNaGbMJso">
            tiva insatser. Dessa mål kan endast nås om utgiftsexpansionen
            för staten och kommunerna bromsas och avväges i förhållande till
            de enskilda inkomst- tagarnas och företagarnas krav och önskemål.
            De offentliga utgifterna och engagemangen måste anpassas till
            de resurser som står till buds inom ra- men för ett lägre skattetryck.
            En ofrånkomlig förutsättning är vidare att penningvärdet bevaras.
            En allmänt förutsedd penningvärdeförsämring för- lamar sparviljan
            hos de människor för vilka det annars vore naturligt att placera
            sina sparmedel på bankkonton, i försäkringar eller andra penning-
            fordringar. Vid sidan av en allmänt sparvänlig inriktning av skattepolitiken
            krävs vi- dare särskilda insatser från samhällets sida för att
            stimulera det person- liga, frivilliga sparandet. Man har rätt
            att räkna med att sparviljan ökas avsevärt när sparandet premieras
            genom avdragsrätt för sparat belopp vid deklaration. Genom att
            öka sina inkomster — och därmed även förbättra sina sparmöjligheter
            — kan den skattskyldige då själv förskaffa sig en större förmån.
            Bestämmelserna om skattefrihet för sparande bör principiellt utformas
            så, att allt sparande behandlas lika. De sparstimulerande åtgärderna
            bör därför anknytas till inkomsttagarnas nysparande. Härigenom
            skulle inte bara en ökning av tillgodohavanden på bank och i form
            av värdepapper så- som obligationer, aktier och andelar i ekonomiska
            föreningar inbegripas, utan även premier till liv-, kapital- och
            pensionsförsäkringar, amorteringar på lån samt investeringar i
            rörelse, jordbruk och annan fastighet räknas in i nysparandet.
            Med utgångspunkt från den sammanställning av förmögen- heten som
            finns i självdeklarationen kunde fastställas hur mycket av den
            årliga förmögenhetsökningen som grundar sig på ett faktiskt sparande.
            Eventuella svårigheter att nå en helt invändningsfri metod vid
            uppskatt- ningen av den årliga förändringen i inkomsttagarnas
            nettoförmögenhet får inte hindra att man söker komma fram så långt
            som möjligt på vägen mot ett fullt godtagbart system för allmän
            stimulans av det årliga nysparandet. Under alla omständigheter
            bör frågan underkastas en ingående utredning så att ett allmänt
            sparavdrag för det årliga nysparandet kan införas. Ange- läget
            är emellertid att redan nu genom speciella åtgärder uppmuntra
            den enskilde till ökat sparande.
          </p>
          <p xml:id="i-BagvMmm4rA9DMUto6UhUpM">
            Bostadssparande
          </p>
          <p xml:id="i-9iTiXxZidb2MgXAQ2GgiH1">
            En egen bostad är av naturliga skäl ett sparmål av mycket hög
            angelägen- hetsgrad. Man torde kunna nå betydande resultat genom
            att stimulera spa- rande härför. Vi föreslår för vår del att den
            som under något av åren från och med 1964 till och med 1969 —
            alltså under en sexårsperiod — sätter in pengar på ett särskilt
            bostadskonto skall få dra av det sparade beloppet i sin deklaration.
            Som högsta belopp under perioden föreslår vi 6 000 kr. för ensamstående
            och sammanlagt 12000 kr. för äkta makar. De insatta medlen skall
            vara avsedda för förvärv av eget hem eller för att betala in-
            sats i bostadsrättsförening. Att ägaren använder en del av fastigheten
            för
          </p>
          <pb facs="riksdagen-motions-pdf/data/1963/mot_1963__ak__524/mot_1963__ak__524-006.pdf"/>
          <fw xml:id="i-7aVZQEpDnNB58qVdTX61DX">
            6 Motioner i Andra kammaren, nr 524 år 1963
          </fw>
          <p xml:id="i-NWFKBjYSZqraQKf18rwaF2">
            yrkesverksamhet bör inte utgöra något hinder och inte heller
            den omstän- digheten att bostaden är uppförd på en jordbruksfastighet.
            Om pengarna tas ut från banken utan att användas för bostadsändamål
            skall de tas upp till beskattning. Den som har eget hem och på
            sina lån gör större amorteringar än »nor- mala» skall enligt vårt
            förslag få dra av överskjutande belopp, dock maxi- malt 700 kr.
            För skattskyldig som har hemmavarande barn under 16 år föreslår
            vi att maximum skall höjas med 200 kr. per barn. Såsom »normal&gt;
            amortering bör kunna betraktas ett belopp motsvarande 1,5 &amp;
            av taxerings- värdet.
          </p>
          <p xml:id="i-VDeyAXF7kT67it9c31j8L3">
            Utbildningssparande Ett annat sparmål där en stimulans genom
            avdragsrätt kan antagas ge en högst betydande effekt hos barnfamiljer
            är de egna barnens framtida utbildning. Vi föreslår här följande
            anordning. Den som för eget barns räk- ning sätter in nysparade
            medel på ett utbildningskonto skall få dra av be- loppet i sin
            deklaration. Maximum skall vara 1200 kr. om året och sam- manlagt
            på utbildningskontot 18 000 kr., exklusive upplupna räntor. Ut-
            bildningskontot skall vara upprättat innan barnet fyllt 12 år.
            Insättningen skall vara spärrad i minst 7 år och minst intill
            dess barnet fyllt 16 år. Har någon tagit ut medel från utbildningskontot,
            bör fortsatt skattefri avsätt- ning inte få ske liksom inte heller
            efter det att barnet fyllt 20 år. De insatta medlen bör vara fria
            från gåvoskatt. Belopp som uttas från utbildningskonto och alltså
            varit stående under lång tid bör inte tas upp som skattepliktig
            inkomst. Sedan barnet fyllt 21 år bör det ha rätt att ta ut medel
            även i den mån dessa inte stått inne i 7 år.
          </p>
          <p xml:id="i-2jejenrC1yXnSGwuf5GndH">
            Allmänt målsparande
          </p>
          <p xml:id="i-DsTFFB7JALWRXkkPhsoV96">
            För att grundlägga ett regelbundet sparande hos inkomsttagarna
            över lag bör vid sidan av avdragsrätt för bostadssparande och
            utbildningssparande och som en komplettering härav införas avdragsrätt
            vid beskattningen för sparmedel som insättes på särskilt sparkonto
            för att där innestå i minst fem år. Även här bör sålunda sparandestimulansen
            ges genom avdrag i de- klarationen. Det belopp för vilket avdrag
            skall få göras bör maximeras till 1000 kr. per år och kontoinnehavare
            (2 000 kr. för äkta makar). Det sam- manlagda maximibeloppet på
            ett konto föreslår vi till 15 000 kr. (två ma- kar 30 000 kr.),
            detta exklusive upplupen ränta. För belopp som innestått på sparkontot
            i fem år bör skattebefrielsen vara definitiv. Om belopp uttas
            före femårsperiodens utgång, bör de på nytt tas upp till beskattning.
            För avdragsrätt bör vidare krävas att spararens samtliga banktillgodohavanden
            ökats med minst det belopp för vilket av- drag yrkas. Ingen skall
            således kunna erhålla skattebefrielse genom att flytta belopp
            mellan olika konton. För rätt till avdrag vid beskattningen bör
            vidare krävas att sparkontots tidigare maximum överskrides. Lämpligt
            kan också vara att avkräva den skattskyldige besked om att det
            ej före- kommit avyttring av realtillgång.
          </p>
          <pb facs="riksdagen-motions-pdf/data/1963/mot_1963__ak__524/mot_1963__ak__524-007.pdf"/>
          <fw xml:id="i-WJnzUuBAw69aus3H7LyMNz">
            Motioner i Andra kammaren, nr 524 år 1963 7
          </fw>
          <p xml:id="i-7kCNrQwnb7M98TrFiuLpEd">
            Kravet på att insättningen skall ha ökat kontots tidigare maximum
            för rätt till avdrag i deklarationen ger anledning till att på
            ett senare stadium överväga en föreskrift om att medel, som uttages
            från sparkontot för att tillgodose vissa avgränsade investeringsändamål,
            skall behandlas som om de alltjämt innestode på kontot. Med investeringar
            avser vi i detta samman- hang närmast förvärv av egen bostad,
            av aktier och obligationer samt in- sättning i egen rörelse eller
            eget jordbruk. Genom en komplettering av spar- kontosystemet på
            detta sätt skulle man erhålla en mera definitiv bindning av sparandet.
            Inkomsttagarnas sparvilja skulle därigenom komma att in- riktas
            på det från allmän investeringssynpunkt mest angelägna sparandet,
            nämligen förmögenhetssparandet i egentlig mening.
          </p>
          <p xml:id="i-3YYqoejXSB1was5wjzvkeq">
            Aktiesparande Inkomst av kapital är för närvarande fri från skatt
            intill ett belopp av 400 kr. för ensamstående och 800 kr. för
            äkta makar. Då vi såsom tidigare anförts finner det särskilt angeläget
            att åstadkomma en ökad spridning av ägandet inom näringslivet
            förordar vi att avdraget skall höjas med 200 resp. 400 kr., i
            den mån kapitalavkastningen till motsvarande belopp utgör ut-
            delning av aktier eller av andelar i ekonomisk förening.
          </p>
          <p xml:id="i-CzhnPT2e25YVndZ98RQ2j4">
            »Kapitalavdrag&gt; på avkastning av egen rörelse m. m. Någon
            principiell skillnad föreligger inte mellan den avkastning som
            erhålles av på bank insatta medel och aktieinnehav och den avkastning
            som erhålles av rörelse — exempelvis ett jordbruk — vari en person
            investerat sitt sparkapital. En del av rörelsens avkastning kan
            hänföras till den per- sonliga arbetsinsatsen, medan en annan
            del härrör från det insatta kapi- talet. Vi föreslår därför att
            en person som insatt sitt sparkapital i jordbruk, annan fastighet
            eller rörelse skall erhålla samma skatteförmån som om han haft
            inkomst av kapital. Under åberopande av vad som ovan anförts hemställer
            vi, 1) att riksdagen måtte antaga följande
          </p>
          <p xml:id="i-WgCn7fnDRwZoz1f6X3dyay">
            a) Förslag till
          </p>
          <p xml:id="i-2rYnjNLL2bi6AP78MeDFxS">
            förordning om bostadssparande Härigenom förordnas som följer.
          </p>
          <p xml:id="i-3bjcsWYipXLRs5RvNUNXtz">
            1 8. Den som under ett eller flera av åren 1964—1969 insätter
            medel i bank eller annan penninginrättning å särskilt konto för
            bostadsanskaffning (bo- stadskonto) må åtnjuta uppskov med taxering
            till kommunal och statlig inkomstskatt för vad sålunda insatts
            efter vad nedan sägs.
          </p>
          <pb facs="riksdagen-motions-pdf/data/1963/mot_1963__ak__524/mot_1963__ak__524-008.pdf"/>
          <fw xml:id="i-D32HsRgbavhnsXnXviK6kE">
            8 Motioner i Andra kammaren, nr 524 år 1963
          </fw>
          <p xml:id="i-HVwe8ERWHzbV4DxCYfzFSx">
            28. Uppskov enligt 1 $ må äga rum för ett belopp av tillhopa
            högst 6 000 kronor under nämnda period, dock att för äkta makar
            beloppet må utgöra sammanlagt 12 000 kronor.
          </p>
          <p xml:id="i-4aR9ZbAkRWpcUj2ZSS2VTr">
            3 8. Å bostadskonto insatta medel skola vara avsedda för förvärv
            av eget hem eller för gäldande av insats i bostadsrättsförening.
            Den omständigheten att bostaden är förenad med utrymme för ägarens
            yrkesverksamhet skall ej utgöra hinder för uppskov, som i 1 $
            sägs, under förutsättning att bostads- ändamålet prövas vara det
            väsentliga, ej heller den omständigheten att bo- staden är uppförd
            å jordbruksfastighet.
          </p>
          <p xml:id="i-JJEYWweA6H71SnBJ1B2PBJ">
            4 8. Belopp, för vilket uppskov med taxeringen erhållits, skall
            upptagas som intäkt av tillfällig förvärvsverksamhet för det beskattningsår,
            då uttag från bostadskonto sker, såvida icke de uttagna medlen
            under beskattnings- året använts för ändamål som i 3 8 sägs, i
            vilket fall skattebefrielse skall äga rum. Å bostadskonto insatta
            medel, som icke uttagits före utgången av år 1974, skola upptagas
            till beskattning vid 1975 års taxering.
          </p>
          <p xml:id="i-GTCiH6Z6ZyasPHUiVD7wfJ">
            5 8. Bank eller annan penninginrättning, som mottagit insättning
            på bostads- konto, har att varje år före den 1 februari underrätta
            taxeringsnämnd i ve- derbörandes hemortskommun om sammanlagda
            beloppet av under näst- föregående kalenderår verkställd insättning
            å bostadskonto eller utbetal- ning från sådant konto. 6 8. Kungl.
            Maj:t äger meddela de närmare föreskrifter, som erfordras för
            tillämpning av denna förordning.
          </p>
          <p xml:id="i-T4GLhAFG3b34AFEPJ3dx8u">
            Denna förordning träder i kraft den 1 januari 1964.
          </p>
          <p xml:id="i-RbwZ6trcWRzsLpaewVfh6y">
            b) Förslag till
          </p>
          <p xml:id="i-BY7Mx1sLENFuwPqmmy8ve8">
            förordning om utbildningssparande
          </p>
          <p xml:id="i-9YxUGe6PikoryDbAs5sDic">
            Härigenom förordnas som följer.
          </p>
          <p xml:id="i-KHvCGBffkpykM6XCUokwcQ">
            18. Den som för eget barns räkning i bank eller annan penninginrättning
            insätter medel å särskilt konto (utbildningskonto) utan att förbehålla
            sig
          </p>
          <pb facs="riksdagen-motions-pdf/data/1963/mot_1963__ak__524/mot_1963__ak__524-009.pdf"/>
          <fw xml:id="i-HPJxrkyJomR1zYVMh9bLnw">
            Motioner i Andra kammaren, nr 524 år 1963 9
          </fw>
          <p xml:id="i-K8aGCQ1AoaZpvxqPCyQWtf">
            rätt att däröver förfoga må vid taxering till kommunal och statlig
            inkomst- skatt åtnjuta avdrag för vad sålunda insatts enligt vad
            nedan sägs. Avdrag medgives endast i den mån det insatta beloppet
            svarar mot en ökning under beskattningsåret av insättarens sammanlagda
            hos banker och andra penninginrättningar innestående medel. Beträffande
            äkta makar skall dylik ökning föreligga för makarna tillhopa.
          </p>
          <p xml:id="i-5pK865WBEiGGLj26hAz3jb">
            28. För varje barn må blott upprättas ett utbildningskonto. Kontot
            skall vara upprättat innan barnet fyllt 12 år.
          </p>
          <p xml:id="i-NU63n5T3gk94zswe5DaETT">
            3 8. Insättning å utbildningskonto må uppgå till högst 1200 kronor
            för år. Sammanlagt må insättningarna uppgå till högst 18 000 kronor.
            Därest uttag å utbildningskonto skett, må insättning ej vidare
            förekom- ma. Ej heller må insättning ske efter det barnet fyllt
            20 år. Gottskrivning av å utbildningskonto upplupen ränta skall
            icke anses som insättning å kontot enligt denna förordning.
          </p>
          <p xml:id="i-5dAmjrzJcxBr5a3cwnyMvj">
            4 8.
          </p>
          <p xml:id="i-2Sy6qyXdmoJuNvSHtMi2Hy">
            Insättning å utbildningskonto skall vara bunden i minst 7 år
            och minst intill dess barnet fyllt 16 år.
          </p>
          <p xml:id="i-XvgHRqcgNf6sKxz6Fz5JGk">
            5 8. Uppkommer fråga om bestämmande av gåvoskatt för barnet,
            skall å ut- bildningskonto insatt belopp icke medräknas.
          </p>
          <p xml:id="i-FBLGyvGpN2K14pHxDfPC9n">
            6 8. Oavsett vad i 4 $ sagts, må insatta medel fritt uttagas
            från utbildnings- konto efter det barnet fyllt 21 år. Så vare
            ock fallet om barnet avlidit.
          </p>
          <p xml:id="i-JuwWh6YYdvahYqEQGY5yww">
            78. Belopp som uttages från utbildningskonto skall icke anses
            som skatte- pliktig intäkt. 8 8. Bank eller annan penninginrättning,
            som mottagit insättning på utbild- ningskonto, har att varje år
            före den 1 februari underrätta taxeringsnämnd i vederbörandes
            hemortskommun om sammanlagda beloppet av under näst- föregående
            kalenderår verkställda insättningar.
          </p>
          <p xml:id="i-KLnJ5TqvEB9RMd9ozdQ5c">
            9 8. Kungl. Maj:t äger meddela de närmare föreskrifter, som erfordras
            för till- lämpning av denna förordning.
          </p>
          <p xml:id="i-PcTST3CotTpMexd6zh49cq">
            Denna förordning träder i kraft den 1 januari 1964.
          </p>
          <p xml:id="i-Jzgjza2uaZtGfVYyxJqs5g">
            1t Bihang till riksdagens protokoll 1963. 4 saml. Nr 524—531
          </p>
          <pb facs="riksdagen-motions-pdf/data/1963/mot_1963__ak__524/mot_1963__ak__524-010.pdf"/>
          <fw xml:id="i-YXu9bpZU3t8eWFvN1CM4vR">
            10 Motioner i Andra kammaren, nr 524 år 1963
          </fw>
          <p xml:id="i-MpUZ1UWpteYbQWfrGD2AJr">
            c) Förslag till lag om ändring i kommunalskattelagen den 28 september
            1928 (nr 370)
          </p>
          <p xml:id="i-TLmrLY6foA9fUtF5c34J2p">
            Härigenom förordnas, att 39 $ 3 mom. kommunalskattelagen den
            28 sep- tember 1928 (nr 370) skall erhålla följande ändrade lydelse,
            att till följande paragrafer i samma lag skola fogas nya moment
            av nedan angiven lydelse, nämligen till 22 $ ett moment betecknat
            4, till 25 8 ett moment betecknat 4, till 29 8 ett moment betecknat
            5 samt till 46 8 ett moment betecknat 5, även- som att till anvisningarna
            till 22 $ samma lag skall fogas en ny punkt be- tecknad 9, av
            den lydelse som nedan sägs.
          </p>
          <p xml:id="i-CwRLt45HRJR78NeMnwhQkf">
            22 8. 4 mom. Fysisk person, som haft intäkt varom i 21 $ förmäles,
            äger, där bruttointäkten överstiger sammanlagda beloppet av de
            i 1 eller 3 mom. av- sedda kostnaderna, utöver avdrag för dessa
            kostnader åtnjuta extra avdrag med 400 kronor. Har den skattskyldige
            under beskattningsåret varit gift och levt tillsammans med andra
            maken, må nu avsett avdrag för dem båda gemensamt åtnjutas med
            800 kronor. I intet fall må dock skattskyldig åt- njuta extra
            avdrag med högre belopp än som svarar mot skillnaden mellan bruttointäkten
            och summan av de i 1 eller 3 mom. avsedda kostnaderna och ej heller
            med högre belopp än som motsvarar 4 procent av den skattskyl-
            diges i jordbruket nedlagda skattepliktiga förmögenhet. Extra
            avdrag som här sägs må vidare, tillsammans med förekommande extra
            avdrag enligt 25 $ 4 mom. och 29 8 5 mom., endast åtnjutas i den
            mån avdrag enligt 39 8 3 mom. icke kunnat tillgodogöras av den
            skattskyldige.
          </p>
          <p xml:id="i-UQLE3CDCxhz1j4VsUu5qLZ">
            25 8. 4 mom. Fysisk person, som haft intäkt varom i 24 8 förmäles,
            äger, där bruttointäkten överstiger sammanlagda beloppet av de
            i 1 eller 3 mom. avsedda kostnaderna, utöver avdrag för dessa
            kostnader åtnjuta extra av- drag med 400 kronor. Har den skattskyldige
            under beskattningsåret varit gift och levt tillsammans med andra
            maken, må nu avsett avdrag för dem båda gemensamt åtnjutas med
            800 kronor. Vad angår inskränkning i rätten att åtnjuta extra
            avdrag som här sagts skola bestämmelserna i 22 $ 4 mom. och i
            punkt 9 av anvisningarna till 22 $ äga motsvarande tillämpning.
          </p>
          <p xml:id="i-PJ2KCkYYwCU63WCPcLcYiy">
            29 8. 5 mom. Fysisk person, som haft intäkt varom i 28 $ förmäles,
            äger, där bruttointäkten överstiger sammanlagda beloppet av de
            i 1 mom. avsedda kostnaderna, utöver avdrag för dessa kostnader
            åtnjuta extra avdrag med 400 kronor. Har den skattskyldige under
            beskattningsåret varit gift och levt tillsammans med andra maken,
            må nu avsett avdrag för dem båda gemen-
          </p>
          <pb facs="riksdagen-motions-pdf/data/1963/mot_1963__ak__524/mot_1963__ak__524-011.pdf"/>
          <fw xml:id="i-V5xNcf8AJS8HUhDZU7TDYF">
            Motioner i Andra kammaren, nr 524 år 1963 11
          </fw>
          <p xml:id="i-SJDYeCesZir27ZDE7bdEB9">
            samt åtnjutas med 800 kronor. Vad angår inskränkning i rätten
            att åtnjuta extra avdrag som här sagts skola bestämmelserna i
            22 $ 4 mom. och i punkt 9 av anvisningarna till 22 $ äga motsvarande
            tillämpning.
          </p>
          <p xml:id="i-DTbp4Xjjv6HsiYcp7Bp9jS">
            39 8. 3 mom. Fysisk person, som haft intäkt varom i 38 $ 1 mom.
            förmäles, äger, där bruttointäkten överstiger sammanlagda beloppet
            av de i I mom. avsedda kostnaderna, utöver avdrag för dessa kostnader
            åtnjuta extra av- drag med 400 kronor. Har den skattskyldige under
            beskattningsåret varit gift och levt tillsammans med den andra
            maken, må nu avsett avdrag för dem båda gemensamt åtnjutas med
            800 kronor. I den mån intäkten utgör avkastning av aktier eller
            andelar i ekonomisk förening må det extra av- draget ökas med
            200 kronor eller, om den skattskyldige under beskattnings- året
            varit gift och levt tillsammans med den andra maken, med 400 kronor.
            I intet fall må dock skattskyldig åtnjuta extra avdrag med högre
            belopp än som svarar mot skillnaden mellan bruttointäkten och
            summan av de i 1 mom. avsedda kostnaderna. Vad i föregående stycke
            stadgas angående gift skattskyldig skall äga motsvarande tillämpning
            å skattskyldig, som under beskattningsåret varit ogift (varmed
            jämställes änka, änkling eller frånskild) och haft hemmava- rande
            barn under 16 år. (Se vidare anvisningarna.)
          </p>
          <p xml:id="i-GTW6VLWPp4Vxng7bYP1FTp">
            46 $. 5 mom. Har skattskyldig, som är ägare av annan fastighet,
            inrättad till bostad åt en familj jämte personliga tjänare (enfamiljsfastighet)
            eller två familjer jämte personliga tjänare (tvåfamiljsfastighet)
            eller som innebar lägenhet med bostadsrätt, under beskattningsåret
            verkställt amortering av skuld å sådan fastighet eller sådan lägenhet
            till ett belopp överstigande 1,5 procent av fastighetens taxeringsvärde
            eller, beträffande bostadsrättslägen- het, den del av fastighetens
            taxeringsvärde som belöper å lägenheten, må han i hemortskommunen
            åtnjuta avdrag för överstigande amortering, dock högst med ett
            belopp av 700 kronor — jämte i förekommande fall 200 kro- nor
            för ettvart hemmavarande barn under 16 år — och endast i den mån
            den sammanlagda amorteringen icke motsvaras av en minskning under
            be- skattningsåret av den skattskyldiges eller dennes makes sammanlagda
            hos banker och andra penninginrättningar innestående medel.
          </p>
          <p xml:id="i-5okLf39BQkH79dWNaFjbRG">
            Anvisningar till 22 8. 9. Beräkningen av den skattskyldiges i
            jordbruket nedlagda skattepliktiga
          </p>
          <p xml:id="i-5yPAv1wAXTwkx33s2nX2dk">
            förmögenhet skall ske på grundval av bestämmelserna i 2—5 $$
            förordning- en om statlig förmögenhetsskatt.
          </p>
          <pb facs="riksdagen-motions-pdf/data/1963/mot_1963__ak__524/mot_1963__ak__524-012.pdf"/>
          <fw xml:id="i-PspC5S6xukcxaoHitvF8bb">
            12 Motioner i Andra kammaren, nr 524 år 1963
          </fw>
          <p xml:id="i-MtNLrfQcSbfTrRs6JFSiuv">
            Om extra avdrag enligt 22 8 4 mom., 25 $ 4 mom. eller 29 8 5
            mom. samtidigt må åtnjutas i två eller flera förvärvskällor skall
            avdraget, med den inskränkning varom i 22 8 4 mom. stadgas, fördelas
            mellan förvärvs- källorna i förhållande till nettointäkten av
            förvärvskällorna sådan denna skulle ha varit om extra avdrag ej
            förekommit.
          </p>
          <p xml:id="i-ceciiinWjccGM8aCRzeyz">
            Denna lag träder i kraft den 1 januari 1964; dock att äldre bestämmelser
            alltjämt skola gälla vid 1964 års taxering samt vid eftertaxering
            för 1964 och tidigare år.
          </p>
          <p xml:id="i-NQ7wzou5MtHUBysiYL1syP">
            2) att riksdagen måtte i skrivelse till Kungl. Maj:t hem- ställa
            om utredning och förslag rörande premiering av all- mänt målsparande
            genom avdragsrätt vid beskattningen för medel som insatts å särskilt
            sparkonto enligt de i motionen angivna riktlinjerna.
          </p>
          <p xml:id="i-XfjPf4LKvncHkdcMbPYoin" type="date">
            Stockholm den 26 januari 1963 Gunnar Heckscher Leif Cassel Sixten
            Palm Rolf Eliasson Ernst V. Staxäng Tage Magnusson
          </p>
          <p xml:id="i-V6TJ9WTDbvGKUVQBXQxwcP">
            Karin Wetterström Eric Nilsson Carl Östlund
          </p>
        </div>
      </div>
    </body>
  </text>
</TEI>
