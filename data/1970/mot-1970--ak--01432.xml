<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--01432">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1432/mot_1970__ak__1432-001.pdf"/>
      <fw xml:id="i-CeB7itjkDTWCeMftG1sfQk">
        Motion i Andra kammaren, nr 1432 år 1970 5
      </fw>
      <div xml:id="i-BVLmc6hym8keVsNubxggmS" type="motHeader">
        <div xml:id="i-CjPRSMnPSChhdBDk8qXpA8" type="motTitle"/>
        <div xml:id="i-KduEMpwRdYGpP9GADc1Rpw" type="motSubmissionInfo"/>
      </div>
      <div xml:id="i-UXfjjiSymJB8sHUXtNxJMx" type="motBody">
        <div xml:id="i-Nsyzw55etPtAVsa4YGaTbb">
          <p xml:id="i-JLRnLAqATGJ8NVMk6Ak8V7">
            Nr 1432
          </p>
          <p xml:id="i-2EQ3brdkwquFLiHYKLytyn">
            Av fru Lewén-Eliasson och herr Hellström, i anledning av Kungl.
            Maj:ts proposition nr 122, angående utbyggnad av organisationen
            för läkar- och tandläkarutbildning i Stockholm m. m.
          </p>
          <p xml:id="i-K8eaLcXdUT5uskLyTZYc3">
            (Lika lydande med motion nr 1222 i Första kammaren)
          </p>
          <p xml:id="i-HfVAD8BTVkSnMjoxVkh2BP">
            Av propositionen nr 122 ang. utbyggnad av organisationen för
            läkar- och tandläkarutbildning i Stockholm m. m. framgår att det
            i anslutning till tandläkarutbildningen i Huddinge även skall
            anordnas tandtekniker- och tandsköterskeutbildning. Dessa sistnämnda
            utbildningar förutsätts ske under kommunalt huvud- mannaskap.
            Utbildningsprogrammet för den vårdyrkesskola som Stockholms läns
            landsting skall uppföra vid Huddinge sjukhus innefattar såväl
            tand- tekniker- som tandsköterskeutbildning. Därjämte har upptagits
            i skolpla- neringen utbildning av tandhygienister. Det har ansetts
            så angeläget att tillföra tandvården i Stockholms län sådana hjälpkrafter
            att man i avvaktan på vårdyrkesskolan i Huddinge undersökt förutsättningarna
            för en provisorisk lösning av tandhygienist- utbildningen. Tidigare
            har rått viss osäkerhet om tandhygienistens funktion inom tand-
            vården. Numera föreligger emellertid en av socialstyrelsen den
            7 november 1969 fastställd instruktion för tandhygienistens verksamhet.
            Försöksutbildning har igångsatts i Malmö och Örebro fr. o. m.
            höst- terminen 1968. Folktandvårdsutredningen behandlar i sitt
            nyligen avlämnade betänkande (SOU 1970: 11) tandhygienistens uppgifter
            och utbildning. Kommitterade anför bl. a. följande angående behovet
            av tandhygienister. När det gäller frågan om det för de närmaste
            åren erforderliga antalet torde dock följande synpunkter kunna
            anföras. Avsikten är att hygienis- terna i första hand skall hjälpa
            till vid behandlingen av och i det före- byggande arbetet mot
            tandlossningssjukdomar men även i det förebyggande arbetet mot
            karies. Inom folktandvården bör tandhygienister kunna användas
            främst vid centraltandpoliklinikerna, hos specialister i tandlossningssjukdomar
            och i viss utsträckning också inom distriktstandvården. För verksamheten
            vid centraltandpoliklinikerna och samtidigt för att biträda med
            den munhygie- niska vården för — säkerligen ett tämligen stort
            antal — inneliggande patienter vid centrallasaretten och andra
            sjukvårdsinrättningar torde er- fordras ett 50-tal hygienister.
            På sikt beräknas närmare ett 20-tal komma
          </p>
          <pb facs="riksdagen-motions-pdf/data/1970/mot_1970__ak__1432/mot_1970__ak__1432-002.pdf"/>
          <fw xml:id="i-8iPqviZCKSiSUVz5q5Sohy">
            6 Motion i Andra kammaren, nr 1432 år 1970
          </fw>
          <p xml:id="i-DyCqFPLXxHKUpwzvnSbkrW">
            att behövas vid polikliniker för tandlossningssjukdomar. Inom
            distrikts- tandvården kommer hygienister att kunna beredas sysselsättning
            i huvud- sak vid polikliniker med fyra eller flera tandläkare.
            För denna verksamhet kan för den närmaste femårsperioden inemot
            100-talet hygienister komma att erfordras. För folktandvården
            i dess helhet skulle sålunda inom de närmaste åren erfordras ca
            170 tandhygienister. Inom den privata sektorn kommer tandhygienister
            sannolikt att i stor utsträckning utnyttjas av de tandläkare som
            specialiserat sig på behand- ling av tandlossningssjukdomar men
            i viss utsträckning också av andra tandläkare. Det torde emellertid
            dröja åtskilliga år innan en tandläkare kan ge full sysselsättning
            åt en hygienist, i varje fall åt en hygienist som önskar heltidstjänstgöring.
            Sådana hygienister kommer sålunda att vara hänvisade till att
            tjänstgöra hos flera tandläkare och då i första hand hos tandläkare
            med gemensamma arbetslokaler. Med hänsyn härtill torde an- vändning
            av tandhygienister inom den privata sektorn under de närmaste
            åren bli relativt begränsad. Uppskattningsvis kan antas att de
            ca 4000 privatpraktiserande tandläkarna under de närmaste fem
            åren kommer att efterfråga 100—150 tandhygienister. För att inom
            denna tid nå upp till ett sammanlagt antal av ca 300 tand- hygienister
            behöver man utbilda drygt 60 hygienister per år från och med läsåret
            1971/72. I den mån ytterligare behov av tandhygienister uppkommer
            bör utbildningen av dem kunna förläggas till lämpligt landstingsområde.
            Efter hand som erfarenheterna av tandhygienisternas verksamhet
            ökar torde också intresset bland tandläkarna att tillgodogöra
            sig hygienisternas arbetsinsatser komma att stiga. Det är därför
            troligt att det erforderliga antalet tandhygienister på sikt kommer
            att visa sig större än det ovan beräknade.
          </p>
          <p xml:id="i-HaEX3bizDRKtFBLRfLmLSz">
            Huvudmännen-landstingen tar numera upp tjänster för tandhygieniker
            i sina tandvårdsplaner enligt socialstyrelsens intentioner. Det
            synes därför vara rimligt att en utvidgning av pågående försöksutbildning
            snarast kom- mer till stånd. Vad gäller Stockholms län har såväl
            landstinget som Stockholms stad klart uttalat sig för användande
            av tandhygienister som hjälpkrafter i den växande tandvården inom
            regionen. Det måste därför vara viktigt att från början inkludera
            tandhygienister i utbildningsprogrammet för Huddingeinstitutionerna.
            Det är angeläget att man kan fastställa ett lokalprogram för vårdyrkes-
            skola och kliniker som medger tandhygienistutbildning från starten
            av skolan. Med hänvisning till vad som ovan anförts föreslår undertecknade,
            att det i anknytning till Huddingeinstitutionerna från vårdyrkesskolans
            start även anordnas utbildning av tand- hygienister.
          </p>
          <p xml:id="i-D8tzZEHWBp7NQCD2ZDm5te" type="date">
            Stockholm den 28 april 1970
          </p>
          <div xml:id="i-NJyncKqJwHJszWV4UQuXoq" type="signatureBlock">
            <p xml:id="i-GwDsw182o81cLMKx8Q4vKU" who="i-7dXgNidaggTRBb3qPDta9j" type="signature">
              Anna Lisa Lewén-Eliasson (s)
            </p>
            <p xml:id="i-KruD5ecFvqirP61Zjc8ah7" who="i-BZDMLaDZjTMLecbbyhYS3t" type="signature">
              Mats Hellström (s)
            </p>
          </div>
        </div>
      </div>
    </body>
  </text>
</TEI>
