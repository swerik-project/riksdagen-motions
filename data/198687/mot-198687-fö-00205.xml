<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-fö-00205">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_205/mot_198687_fö_205-001.pdf"/>
      <div xml:id="i-FN5jknf43tjPViGYwdfqZV" type="motHeader">
        <div xml:id="i-2tqTxYJxMfaCZReKkVSNiT" type="motTitle"/>
        <div xml:id="i-6wDfeeFzYD6pd1qeyLuEK1" type="motSubmissionInfo"/>
      </div>
      <div xml:id="i-CDxBwBjKp5nRUKJKgg7iN9" type="motBody">
        <div xml:id="i-Xr5ARA8erJsH51p4huJkyS">
          <p xml:id="i-8VYDzDRuvrVG4JiK33jmSa">
            Motion till riksdagen
          </p>
          <p xml:id="i-Kc22jeZvJvQpXRAYHnt7EG">
            1986/87:Fö205
          </p>
          <p xml:id="i-Bsq5Q1hsJYvB2FPfrRucZ3">
            Ulla Orring och Rune Ångström (fp)
          </p>
          <p xml:id="i-QqSSKiHug3mqMuTxkxUWvi">
            Inrättande av en för hela totalförsvaret gemensam skyddsskola
            i Umeå
          </p>
          <p xml:id="i-WYCvvU3pZ2m2D39zz2KnSh">
            Inför 1982 års försvarsbeslut framhöll såväl den dåvarande försvarskommittén
            som regeringen och försvarsutskottet att ökad uppmärksamhet måste
            ägnas skyddet mot kärnvapen och kemiska stridsmedel. Inom både
            militärt försvar och civila delar av totalförsvaret hade kunskaper
            om skydd mot kärnvapen (A-stridsmedel) och kemiska vapen (C-stridsme-
            del) minskat under 1960- och 1970-talen, främst genom att utbildningsinsat-
            serna på dessa områden dragits ned. I efterhand konstaterades
            att dessa reduktioner blivit större än vad statsmakterna avsett.
            Signaler om att man något kunde minska insatserna på dessa områden
            hade lett till att utbild- ningen minskades radikalt. I samband
            med avkortningen av grundutbild- ningen av värnpliktiga 1972 gjordes
            kraftiga ingrepp i AC-utbildningen. Inom civilförsvaret kan man
            tala om att utbildningen i dessa delar nästan försvann. 1982 års
            försvarsbeslut innebar att insatserna åter skulle öka. Efter detta
            har myndigheterna utarbetat grundsyner rörande skyddet mot ABC
            (där B står för bakteorologiska vapen). Till en del behövs ny
            utrustning för att öka skyddet. Men främst är det en fråga om
            att stärka utbildningen. Inom militärt försvar ges denna utbildning
            vid försvarets skyddsskola i Kungsängen. Personal som utbildas
            där, både befäl och s. k. skyddstekniker, används sedan för utbildning
            av värnpliktiga ute på förbanden. Inom civilförsvaret finns i
            dag inga enheter utbildade för att kunna verka i AC-miljö, alltså
            i områden med kemiska eller radioaktiva beläggningar. Förslag
            finns om att sätta upp särskilda sådana enheter. Samtidigt finns
            ett behov av AC-utbildning också för redan befintliga enheter
            inom civilförsva- ret. Inom civilförsvarets ledningsorgan — som
            ju på lokal nivå från den 1 januari i år handhas av kommunerna
            — behövs AC-kunskap, på samma sätt inom länsstyrelserna. Också
            inom andra myndigheter, t.ex. inom ekono- miskt försvar, finns
            behov av AC-kunskap. Ett exempel är kunskap för att kunna skydda
            livsmedel. I räddningsverkets programplan för åren 1987-1992 konstateras
            att befatt- ningarna på AC-området ”kräver kompetens och erfarenhet
            som endast undantagsvis finns att tillgå i det civila samhället”.
            Den nya synen på civilförsvaret är att den skall ses som en utökning
            av den räddningsverksamhet som finns redan i fred, med tonvikt
            på kommunal nivå. Resurser och personal skall användas i både
            fred och krig. Hade vi i Sverige haft ett civilförsvar med god
            utbildning inom AC-områ- dena skulle detta ha underlättat kraftigt
            efter Tjernobylolyckan. Det skulle
          </p>
          <pb facs="riksdagen-motions-pdf/data/198687/mot_198687_fö_205/mot_198687_fö_205-002.pdf"/>
          <p xml:id="i-N9qLpjeGfVG5UhLsDMWyZ2">
            nämligen då ha funnits kunskap om radioaktivt nedfall och åtgärder
            efter sådant, nämligen kunskap i länsstyrelserna och kommunerna.
            Man kan där- för säga att ökad utbildning om AC-skydd därför är
            av stor betydelse för beredskapen både avseende krigssituationer
            och fredstida katastrofer som utsläpp från kärnkraftverk eller
            stora kemiska utsläpp. En nyckelfråga är utbildningen. Det finns
            starka skäl att inrätta en för hela totalförsvaret gemensam utbildningsanstalt
            för detta ändamål. Metoderna att skydda sig är självklart desamma
            — oavsett om de drabbade personerna är militära eller civila.
            Grundkunskapen måste vara gemensam för hela total- försvaret.
            Det måste vara ekonomiskt fördelaktigt att ha en skola, så att
            lärare kan utnyttjas så effektivt som möjligt och så att expertis
            kan utnyttjas väl. Den nuvarande militära skyddsskolan bör därför
            ersättas med en för hela total- försvaret gemensam skola för utbildning
            i skydd mot radioaktivitet och ke- miska verkningar. Den naturliga
            lokaliseringen av en sådan gemensam skola synes vara Umeå. I Umeå
            finns nämligen forskningen på dessa områden, nämligen försvarets
            forskningsanstalts (FOA) huvudavdelning 4 som är specialinriktad
            just mot verkningar av ABC-stridsmedel. Där finns institutionen
            för biome- dicin (biokemi, toxikologi, fysiologi) och institutionen
            för mikrobiologi (B-hotanalys, B-skyddsteknik och medicinskt B-skydd
            samt miljö- och bio- teknik). Vidare finns institutionen för strålningsbiologi
            (radiofysik, radiobio- logi, cellbiologi) och slutligen institutionen
            för kemi (organisk kemi, analy- tisk kemi, fysikalisk kemi och
            processkemi, skyddsmateriel, C-hotanalys samt spridningsmodeller
            och riskanalys). Man kan därför konstatera att vid FOA i Umeå
            bedrivs forskning i frågor om skydd mot ABC-medel. FOA har mycket
            aktivt deltagit i arbetet att ta fram nya skyddsmasker och särskilt
            skydd för barn — det senare en mycket viktig angelägenhet då små
            barn inte kan nyttja skyddsmask. Det ter sig naturligt att lägga
            en för hela landet gemensam skola för alla delar inom totalförsvaret
            rörande skydd mot ABC-vapen till Umeå. Därmed har man mycket nära
            kontakt med FOA:s forskning. Denna nära koppling mellan forskning
            och utbildning blir rimligen berikande för båda områdena, vilket
            ökar kvaliteten.
          </p>
          <p xml:id="i-WL2VDG54SrHUCUppxdvxnf">
            Hemställan
          </p>
          <p xml:id="i-TL1T91rQPni6TN9pY3ZBtE">
            Med hänvisning till ovanstående hemställs 1. att riksdagen som
            sin mening ger regeringen till känna vad i motionen anförts om
            att en för hela totalförsvaret gemensam skola för utbildning rörande
            skydd mot ABC-stridsmedel samt mot radioaktiva och kemiska risker
            i fred inrättas, 2. att riksdagen som sin mening ger regeringen
            till känna vad i motionen anförts om lokalisering av denna nya
            skola till Umeå för att åstadkomma bästa möjliga erfarenhetsutbyte
            mellan skolan och för- svarets forskningsanstalts forskning inom
            dessa områden.
          </p>
          <p xml:id="i-Lxa8yywsP7bvpMYWMAoo3Y" type="date">
            Stockholm den 26 januari 1987
          </p>
          <div xml:id="i-Gz9BN9u8DTiBhn8Ze9nGkp" type="signatureBlock">
            <p xml:id="i-CDFPEe7G8DP1fzkSCAUqf" who="i-KawwYRbfNooyPngtdSHu1B" type="signature">
              Ulla Orring (fp)
            </p>
            <p xml:id="i-5z9t1tbYjV3uV3HffWDZF4" who="i-SSqaDPQScQwPiGYciJiS8W" type="signature">
              Rune Ångström (fp)
            </p>
          </div>
          <p xml:id="i-YTDd3md3zRQqfeEPvj6WWe">
            Mot. 1986/87 Fö205
          </p>
        </div>
      </div>
    </body>
  </text>
</TEI>
