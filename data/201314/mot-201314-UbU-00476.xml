<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00476">
  <teiHeader>
    <fileDesc>
      <titleStmt>
        <title>Våra barns bästa</title>
        <author corresp="i-TECanR77Prb79DHwPvLitN">av Annelie Enochson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Våra barns bästa</title>
          <idno type="rdwebb">H102Ub476</idno>
          <rs type="number">Ub476</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub476/text</ref>
          <ref type="dokument_url_html">http://data.riksdagen.se/dokument/H102Ub476</ref>
          <ref type="dokumentstatus_url_xml">http://data.riksdagen.se/dokumentstatus/H102Ub476</ref>
          <ref type="doc">http://data.riksdagen.se/fil/84A12C8C-FF97-4036-B23A-BDEA2457B14D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KPeRpfJtXdZBxGB7RJpyGd" type="signed"/>
        <correspContext corresp="i-KPeRpfJtXdZBxGB7RJpyGd">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-WfDyW9TNroPfXoA94fhpHa" type="numbering">
          <date when="2013-10-07"/>
        </correspAction>
        <correspAction xml:id="i-2q1yZPLvHAwkwajMq5VBTg" type="submission">
          <date when="2013-10-04"/>
        </correspAction>
        <correspAction xml:id="i-W8WUm6xUN2fuRQpg2PBRY3" type="transfer">
          <date when="2013-10-04"/>
        </correspAction>
        <correspAction xml:id="i-KakJNYCBkdANAMKDAgsfhN" type="assigned"/>
        <correspContext corresp="i-KakJNYCBkdANAMKDAgsfhN">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AFmgep3J5FNYVK2knXTBE9" type="motHeader"/>
      <div xml:id="i-78GaQftNq2N4H3LWnoxZ4T" type="motBody">
        <div xml:id="i-7ZfPQSbvGxwedZxnkv9Zx2" type="motProposal" subtype="förslag">
          <head xml:id="i-FrX7TmaEwhyzo4miELM4o4">
            Förslag till riksdagsbeslut
          </head>
          <p xml:id="i-SdTcugqDBGDme2z1V6khyH">
            Riksdagen tillkännager för regeringen som sin mening vad som
            anförs i motionen om att föräldrar ska kunna tillförsäkras en
            allsidig och saklig undervisning om sex och samlevnad i skolan.
          </p>
        </div>
        <div xml:id="i-9PbV3FT6CR3tbudL6wivkH" type="motContent">
          <head xml:id="i-NWAeMA9nc2xEsPxwuA2LYA" type="h1">
            Motivering
          </head>
          <p xml:id="i-78o468X79cDZA7vLefg9R8">
            De flesta föräldrar vill sina barns bästa och att de skall uppfostras
            till goda samhällsmedborgare. De flesta föräldrar vill också ge
            sina barn de bästa förutsättningar och värderingar för att klara
            att leva ett bra liv. Därför är skolans undervisning och värderingar
            så viktiga att de stämmer med vad föräldrar vill överföra till
            sina barn.
          </p>
          <p xml:id="i-R1dTSQoKbAhxCsyPhfZ2YC">
            Skollagen från 2011 uttrycker tydligt rätten för föräldrar och
            vårdnadshavare att erbjudas möjlighet till inflytande över utbildningen
            där det står att vårdnadshavare för barn i förskolan och för elever
            i förskoleklassen, grundskolan, grundsärskolan, specialskolan,
            sameskolan och fritidshemmet ska erbjudas möjlighet till inflytande
            över utbildningen.
          </p>
          <p xml:id="i-DD9YmA1A65cvmcW8Y4JaN9">
            Europakonventionens artikel 8 om rätt till skydd för privat-
            och familjeliv stadgar följande, och detta är av största vikt
            att öka förståelsen och efterlevnaden av.
          </p>
          <p xml:id="i-4Uez2fhBPJiPpVNHND5b3E">
            1. Var och en har rätt till skydd för sitt privat- och familjeliv,
            sitt hem och sin korrespondens.
          </p>
          <p xml:id="i-6HMXAgmkThVLtFxnLDdqdd">
            2. Offentlig myndighet får inte ingripa i denna rättighet annat
            än med stöd av lag och om det i ett demokratiskt samhälle är nödvändigt
            med hänsyn till den nationella säkerheten, den allmänna säkerheten
            eller landets ekonomiska välstånd, till förebyggande av oordning
            eller brott, till skydd för hälsa eller moral eller till skydd
            för andra personers fri- och rättigheter.
          </p>
          <p xml:id="i-A1n7Mbby8L3gGhc7GBcZt5">
            I barnkonventionen artikel 14 står följande:
          </p>
          <p xml:id="i-BeukEkhHbYqtQ9F9tttUaq">
            1. Konventionsstaterna skall respektera barnets rätt till tankefrihet,
            samvetsfrihet och religionsfrihet.
          </p>
          <p xml:id="i-BZiEEyUkLDxWSQ8b1TL1BQ">
            2. Konventionsstaterna skall respektera föräldrarnas och i förekommande
            fall, vårdnadshavares rättigheter och skyldigheter att på ett
            sätt som är förenligt med barnets fortlöpande utveckling ge barnet
            ledning då det utövar sin rätt.
          </p>
          <p xml:id="i-Ab6kMLXynfqfG4NK2v7spB">
            3. Friheten att utöva sin religion eller tro får underkastas
            endast sådana inskränkningar som är föreskrivna i lag och som
            är nödvändiga för att skydda den allmänna sedligheten eller andra
            personers grundläggande fri- och rättigheter.
          </p>
          <p xml:id="i-6yjQNbKJtSQVZuM1kvMNHA">
            Vidare står att läsa i Europakonventionens artikel 9 om tankefrihet,
            samvetsfrihet och religionsfrihet har följande lydelse:
          </p>
          <p xml:id="i-UWcXiXDSv2WE8bfQwDRLS">
            1. Var och en har rätt till tankefrihet, samvetsfrihet och religionsfrihet;
            denna rätt innefattar frihet att byta religion eller tro och frihet
            att ensam eller i gemenskap med andra, offentligt eller enskilt,
            utöva sin religion eller tro genom gudstjänst, undervisning, sedvänjor
            och ritualer.
          </p>
          <p xml:id="i-92vDDudYZwfrfVyme5bZWY">
            2. Friheten att utöva sin religion eller tro får endast underkastas
            sådana begränsningar som är föreskrivna i lag och som i ett demokratiskt
            samhälle är nödvändiga med hänsyn till den allmänna säkerheten,
            till skydd för allmän ordning, hälsa eller moral eller till skydd
            för andra personers fri- och rättigheter.
          </p>
          <p xml:id="i-B7Jf1TP9Qd7n3dHGGoiVtg">
            I artikel 2 om rätt till undervisning står följande:
          </p>
          <p xml:id="i-JQ3ZNDFo7FqKkwXyKVxQMP">
            Ingen får förvägras rätten till undervisning. Vid utövandet av
            den verksamhet som staten kan ta på sig i fråga om utbildning
            och undervisning skall staten respektera föräldrarnas rätt att
            tillförsäkra sina barn sådan utbildning och undervisning som står
            i överensstämmelse med föräldrarnas religiösa och filosofiska
            övertygelse.
          </p>
          <p xml:id="i-7bEpHehR7aPyNnyy8KoBNQ">
            Tyvärr har skolan blivit en arena för RFSU och RFSL och de tar
            sig friheter att intervenera sitt sexbudskap i en omfattning som
            jag tror det flesta föräldrar inte skulle samtycka till. RFSU
            äger en närmast monopolliknande ställning för att informera ungdomar
            om sex. Organisationens tillträde till skolornas undervisning
            saknar motstycke. Varken Naturskyddsföreningen eller Svenskt Näringsliv
            har möjlighet att tillhandahålla sina agendor till skolans reguljära
            undervisning på det sätt som RFSU får.
          </p>
          <p xml:id="i-QPzZZX4JPj7nhd3ASvyXWK">
            I höst har RFSU tydligt kommit att driva linjen att sexundervisning
            bör ingå som del i alla skolämnen. Med RFSU:s ambitioner ska barn
            i svenska skolor nu på bildlektionerna få lära sig om sagofigurers
            utseenden ur ett hbtq-perspektiv eller om konsumtion av pornografi
            i lusthöjande syfte. På engelskan ska barnen få lära sig hur man
            tar upp frågan om att använda en kondom. Fysiken ska handla om
            hur hållbar en kondom är och under kemilektionerna ska barnen
            pilla med glidmedel och lära sig hur ämnena i glidmedel påverkar
            kondomens hållbarhet. Tekniklektionerna ska handla om sexleksaker.
          </p>
          <p xml:id="i-Cp4MApfqLHQ9eBdUPHzYGa">
            Carl Hamilton skriver i sin bok Det infantila samhället – barndomens
            slut att barn i dag är stressade därför att de hetsas av den kommersiella
            världen, av media och reklam. Barn hetsas att tidigt förbereda
            sig för sexuella aktiviteter.
          </p>
          <p xml:id="i-SJEHGtbCDKKJFSroTeMetF">
            Det finns ingen anledning för barn att behöva pressas in i vuxensexualitet
            och lära sig om 20 olika sextekniker och sexställningar. Det kan
            starkt ifrågasättas om svenska barn i grundskolan ska behöva höra
            hur sperma smakar eller behöva pilla på RFSU:s glidmedel eller
            rulla på RFSU:s kondomer på gurkor på lektioner. En vanlig invändning
            till försvar för sex- och samlevnadsundervisningen i skolan är
            att barn ändå överexponeras till sex utanför skolans ramar och
            därför behöver ges en chans att under ordnade former få ställa
            frågor och erhålla svar om vad som händer i kroppen i puberteten.
            Resonemanget överskrids när RFSU vill fylla skolans samtliga skolämnen
            med sex-perspektiv och på så vis accelererar sexualiseringen av
            barns tillvaro.
          </p>
          <p xml:id="i-UNYnv1GcXF1vjKybgjnnXp">
            RFSU har redan överskridit gränser med materialet Sex på kartan
            där man försöker pådyvla skolbarnen sina uppfattningar. Kritiken
            har varit stark mot att så lite fokuserat på samlevnadsundervisning
            till förmån för sexundervisning. Storsatsningen som Sex på kartan
            är görs i samarbete med Utbildningsradion (UR) och lanserades
            2011. I UR:s och RFSU: s lektionsmaterial ges detaljerade tekniska
            instruktioner om sex. Målgruppen är 14-åriga barn i högstadiet.
            Filmerna har också visats på tv, vilket gjort att de även setts
            av barn i yngre åldrar. På filmen visas explicita sexscener med
            karaktärer som i filmen åldersmässigt är högstadieelever.
          </p>
          <p xml:id="i-VoYG3Nwpdv3DFYWcLMFKi">
            Ett av problemen med materialet är att det kan vara olagligt.
            Projektledaren för filmen har hävdat att de valde bort skådespelare
            till förmån för tecknad film, för att det blev anstötligt. Programmet
            kan troligtvis ha klassificerats som barnpornografi om de hade
            använt 14-åringar för det filmade materialet.
          </p>
          <p xml:id="i-6kuSjHzRMDtnruaRcnZmxd">
            I barnkonventionens artikel 34 står följande:
          </p>
          <p xml:id="i-KYKs9hjM5cC5Y7etTiJjwq">
            Konventionsstaterna åtar sig att skydda barnet mot alla former
            av sexuellt utnyttjande och sexuella övergrepp. För detta ändamål
            skall konventionsstaterna särskilt vidta alla lämpliga nationella,
            bilaterala och multilaterala åtgärder för att förhindra (a) att
            ett barn förmås eller tvingas att delta i en olaglig sexuell handling;
            (b) att barn utnyttjas för prostitution eller annan olaglig sexuell
            verksamhet; (c) att barn utnyttjas i pornografiska föreställningar
            och i pornografiskt material.
          </p>
          <p xml:id="i-51zbzRirkhK9hHmcza9K4h">
            Enligt barnkonventionen räknas alla personer upp till 18 år som
            barn i legalt skyddsavseende. I och med Sveriges tillträde till
            Europarådets konvention om skydd för barn mot sexuell exploatering
            och sexuella övergrepp, skall barn ges ännu större skydd. Den
            nya reviderade lagstiftningen mot sexualbrott trädde i kraft 2005.
            Syftet med lagstiftningen var att öka skyddet för barn och ungdomar
            gällande sexuella övergrepp. Därför infördes flera nya straffbestämmelser
            som enbart skyddar barn.
          </p>
          <p xml:id="i-FY56QNsPhGz6cDMEw7qZdG">
            Den svenska skollagen förbjuder konfessionella inslag och Skolinspektionen
            har sagt att det är mycket allvarligt att en skola i sin likabehandlingsplan
            hänvisar till bibelns gyllene regel. Men att lärare utestängs
            från klassrummen när RFSU:s informatörer ska prata om gruppsex
            och sextekniker med 13- och 14-åringar innebär att RFSU tar över
            skolans uppgift.
          </p>
          <p xml:id="i-FMwzi3dhPozKi2fRsF4U2P">
            I flera mål i svenska domstolar har den reviderade lagstiftningen
            mot sexualbrott tillämpats. Syftet med lagstiftningen var att
            öka skyddet för barn och ungdomar gällande sexuella övergrepp
            och därför infördes nya straffbestämmelser som enbart skyddar
            barn. Men i fall där domstolarna har dömt till sexuellt utnyttjande
            av barn, när gärningsmannen har varit drygt 15 och flickan varit
            13, har RFSU protesterat och menat att lagen gör barn till sexualförbrytare.
            Kopplingen till RFSU:s egen propaganda de senaste åren är tydlig.
            Det borde vara samhällets grundläggande uppgift att skydda barn
            och ungdomar mot alla former av sexuella kränkningar. Istället
            bör sex och samlevnad i svenska skolor stå i överensstämmelse
            med lagstiftningen och praxis kring sexualbrott mot barn, och
            syfta till att påverka ungas attityder i den riktningen att de
            avstår en för tidig sexdebut samt sexuella risktaganden.
          </p>
          <p xml:id="i-Utp5ubYgQ6NrdmUqA2mXY1">
            En statligt finansierad sexualmoral som strider mot vad många
            föräldrar vill att skolan ska förmedla till deras barn i yngre
            tonåren. Föräldrarna måste informeras om och godkänna det utbildningsmaterial
            som används. Vilken sexualetik som ligger bakom UR:s material
            är också en berättigad fråga. Skulle ett material från politiska
            partier som Moderaterna eller Socialdemokraterna ha fått skolor
            att visa materialet okommenterat? Varför ska det i så fall göras
            när RFSU öppet skickar materialet med UR?
          </p>
          <p xml:id="i-L4w8HHbEsySK6HxV7MW7kR">
            Skolans läroplaner har i många år kraftfullt betonat nödvändigheten
            av att undervisningen både ska vara saklig och allsidig. Nedanstående
            text finns både i LPO 94 och LGR 11.
          </p>
          <p xml:id="i-GXjcdXcUqKuEzTi6Qapqyu">
            Skolan ska vara öppen för skilda uppfattningar och uppmuntra
            att de förs fram. Den ska framhålla betydelsen av personliga ställningstaganden
            och ge möjligheter till sådana. Undervisningen ska vara saklig
            och allsidig. Alla föräldrar ska med samma förtroende kunna skicka
            sina barn till skolan, förvissade om att barnen inte blir ensidigt
            påverkade till förmån för den ena eller andra åskådningen.
          </p>
          <p xml:id="i-33mGwkyeUzDkA3pisVpyQk">
            Polisen uppmanar på sin hemsida barn och unga att vara observanta
            om personer på nätet försöker att diskutera med dem och kommer
            in på frågor om sex. Sexualbrott är när någon utsätts för en sexuell
            handling mot sin vilja eller när den som utsätts är under 15 år.
            Det är viktigt att lyfta fram skolans moraliska och juridiska
            ansvar för vad de låter RFSU undervisa våra barn.
          </p>
          <p xml:id="i-8awJHVHNGqNDWZjUEGaETm">
            Jag tror på en skola där känsliga ämnen som sex och samlevnad
            skall undervisas med respekt för föräldrarnas synsätt.
          </p>
        </div>
        <div xml:id="i-5y2YxfzjFjZQBJiyeSTcWz" type="motSignatures">
          <list xml:id="i-KzT93YGc6uRHS2j65KtTuj">
            <item xml:id="i-7oahELnafAiXv8dCVgYLNw">
              Annelie Enochson (KD)
            </item>
          </list>
        </div>
      </div>
    </body>
  </text>
</TEI>
