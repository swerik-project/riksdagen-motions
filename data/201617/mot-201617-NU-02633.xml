<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-NU-02633">
  <teiHeader>
    <fileDesc>
      <titleStmt>
        <title>Demokratiserat ägande av företag</title>
        <author corresp="i-DLt3BwBDVwBxqxVEki5m5B i-FeVXF7pVocmUfQoPXGuJKR">av Annika Lillemets och Valter Mutt (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2633 av Annika Lillemets och Valter Mutt (båda MP)</title>
          <idno type="rdwebb">H4022633</idno>
          <rs type="number">2633</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H4022633/text</ref>
          <ref type="dokument_url_html">http://data.riksdagen.se/dokument/H4022633</ref>
          <ref type="dokumentstatus_url_xml">http://data.riksdagen.se/dokumentstatus/H4022633</ref>
          <ref type="docx">http://data.riksdagen.se/fil/106D32F9-2272-4560-A46C-F6CA9138B4A6</ref>
          <ref type="pdf">http://data.riksdagen.se/fil/89424EF9-2DEF-4F44-8D17-696AE22A3142</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HU3jkyWT9C8gQdocU1aMwr" type="signed"/>
        <correspContext corresp="i-HU3jkyWT9C8gQdocU1aMwr">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
        </correspContext>
        <correspAction xml:id="i-5iCqUcAfSvSYYe25Lgpk5e" type="submitted">
          <date when="2016-10-05"/>
          <time when="13:10:46"/>
        </correspAction>
        <correspAction xml:id="i-EYq2jQ7DsqpN4kzA2i724E" type="reviewed">
          <date when="2016-10-05"/>
          <time when="17:06:19"/>
        </correspAction>
        <correspAction xml:id="i-Lx1jr7mEzBAmoqMo4cqqqW" type="referred">
          <date when="2016-10-14"/>
        </correspAction>
        <correspAction xml:id="i-CxMLfjGGtxUdjn2Q93utNc" type="assigned">
          <date when="2018-06-25"/>
          <time when="10:16:37"/>
        </correspAction>
        <correspContext corresp="i-CxMLfjGGtxUdjn2Q93utNc">
          <ref type="assignedTo">Näringsutskottet</ref>
        </correspContext>
        <correspAction xml:id="i-6afPNdWvabTrTkqnggAFWj" type="behandlas_i"/>
        <correspContext corresp="i-6afPNdWvabTrTkqnggAFWj">
          <ref type="uppgift">2016/17:NU16</ref>
          <ref type="ref_dok_id">H401NU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU16</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YbfpD28ZdTMfZidUH2WKG9" type="behandlas_i"/>
        <correspContext corresp="i-YbfpD28ZdTMfZidUH2WKG9">
          <ref type="uppgift">2016/17:NU12</ref>
          <ref type="ref_dok_id">H401NU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:2633 av Annika Lillemets och Valter
          Mutt (båda MP) Demokratiserat ägande av företag
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-8JkbVcjmnosx7GqrzykAbQ">
            Förslag till riksdagsbeslut
          </head>
          <list>
            <item xml:id="i-Jw4rkCUyQxkXraRco6SsEx" sortKey="Yrkande 1">
              Riksdagen ställer sig bakom det som anförs i motionen om att
              se över hur ett ESOP-liknande system kan införas i Sverige och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-RjoGBAc5Q6DRrEDRnw5WY5" type="h1">
            Bakgrund
          </head>
          <p xml:id="i-Xdb8iriXQ7gUY7b1RhA6c6">
            ESOP står för ”Employee Stock Ownership Plan” och är ett från
            början amerikanskt program som gör att personalen via en stiftelse
            blir delägare i företaget de arbetar på. Det var under president
            Richard Nixon som den amerikanska kongressen först lagstiftade
            om ESOP.
          </p>
          <p xml:id="i-EBNVx4R2eppWq4F7x2qHrY">
            Det finns flera anledningar till att överväga att inrätta ett
            liknande system i Sverige. Vårt samhälle står inför följande utmaningar.
          </p>
          <p xml:id="i-SpfwExWnfLK1eW5B4VxgXK">
            1) I en artikel i Dagens Industri kunde vi i somras läsa att
            ”antalet sjukskrivningar har ökat kraftigt på fem år. Uppgången
            är särskilt stor för psykiatriska diagnoser som beror på svår
            stress”.
            <ref target="i-QTpDoRHwmC5YBr3fQDj6Y9">
              [1]
            </ref>
            I en SVT-artikel kunde vi förra året läsa att ”om inget görs
            åt de skenande kostnaderna för sjukskrivningarna kommer de kosta
            mer än hela försvaret om några år”.
            <ref target="i-TdsmQXpPHUdRXYaaw4aEU1">
              [2]
            </ref>
          </p>
          <p xml:id="i-avwCsgEh33T9ZtkyFd43R">
            2) Vi har ett stort problem med generationsskiften, inte minst
            på landsbygden, där äldre företagsägare inte hittar nya ägare
            som vill ta över. I en undersökning som Företagarna låtit göra
            så förväntas mer än var femte småföretagare dra sig tillbaka från
            sitt företag inom de kommande fem åren. ”Detta innebär att drygt
            60 000 småföretag med anställda kommer att byta ägare. 32 procent
            av företagarna tror själva att det mest sannolika utfallet är
            att deras företag läggs ned. Möjligheterna att genomföra lyckade
            ägar- och generationsskiften är därför en avgörande fråga för
            många svenska företags framgång under kommande år.”
            <ref target="i-MERv5DLqxv7H1waNQQCVfb">
              [3]
            </ref>
            I den problembilden ingår inte de många småföretag som köps upp
            av större bolag endast för att läggas ned något eller några år
            senare.
          </p>
          <p xml:id="i-8KUiAfyPARnGMK6dMNwkN">
            3) Vi ser också en bristande långsiktighet i ekonomin, vilket
            ekonomen Sophie Nachemson Ekwall vid Handelshögskolan beskrivit
            i sin rapport Hållbar ägararkitektur för Sverige (2016):
          </p>
          <p xml:id="i-E4gPif93XJGJKXvcf9x5Kk">
            ”I dagens ekonomi som domineras av det institutionella kapitalet
            har vinstbegreppet smalnat och blivit allt kortsiktigare vilket
            riskerar det långsiktiga värdeskapandet.” Ett av Nachemson Ekwalls
            förslag för att komma till rätta med detta är att: ”Öppna upp
            för personalägande i olika former, inklusive ESOP-program.”
            <ref target="i-CbrJyX4FftcJJTKBAbfygi">
              [4]
            </ref>
          </p>
          <p xml:id="i-84igFUbFnUTQ7uPWvwqabU">
            Det finns idag goda empiriska underlag för den som vill hävda
            att dessa tre till synes separata utmaningar – sjukskrivningarna,
            de misslyckade generationsskiftena och kortsiktigheten i vår ekonomi
            – kan lindras av ett väl utformat och utbyggt ESOP-system.
          </p>
          <head xml:id="i-LcT8sLfvKvkTouEbQiUk8M" type="h1">
            Utformning i USA
          </head>
          <head xml:id="i-3qeKxbZQN3DwL9Wk2Jkesg" type="h1">
            I USA går en ESOP-transaktion, kortfattat och i regel, till på
            följande vis:
          </head>
          <list style="ol">
            <item xml:id="i-69zvjxpXNB8BMj4kRFY68X">
              Ett företag bildar en personalstiftelse.
            </item>
            <item xml:id="i-MgYidyWUekSmJhzTAWAknj">
              Personalstiftelsen tar ett lån från banken, med företaget som
              borgensman.
            </item>
            <item xml:id="i-Le2SqJqjaL1Bc7RokLT5oa">
              Personalstiftelsen köper aktier i företaget.
            </item>
            <item xml:id="i-63mq5JrDzDQhEVvYncAi9N">
              Stiftelsen betalar tillbaka lånet över tid med avdragsgilla donationer
              från företaget och avdragsgilla utdelningar från aktierna.
            </item>
          </list>
          <head xml:id="i-MyuSeaHKwJAzdbkxhhQpbN" type="h1">
            Den amerikanske ESOP-experten Corey Rosen skriver:
          </head>
          <p xml:id="i-B7wRqYiRUihjDsxafycrFZ">
            Även om de kan vara komplicerade så är grundkonceptet enkelt:
            ESOP är ett sätt att använda företagets framtida intäkter för
            att förvärva ägande åt de anställda.
            <ref target="i-7zWCzmwMPbMGhyYN1yqVay">
              [5]
            </ref>
          </p>
          <p xml:id="i-Pp7iYg3p4jqfFQDedTKB7M">
            Dessa stiftelser ägs då av de anställda, även om deras faktiska
            bestämmanderätt och den demokratiska utformningen i praktiken
            varierar.
          </p>
          <p xml:id="i-5Tp6fYfT5k9MBesEQHpnG5">
            Idag finns det flertalet skatteförmåner i USA som ger incitament
            till såväl ägare som företag som väljer att sätta upp ESOP-program.
            Dessa har bidragit till att över 13 miljoner amerikaner idag arbetar
            i företag med ESOP:s
            <ref target="i-MUpib1hPWn7AEqMe5WMGoJ">
              [6]
            </ref>
            , att jämföra med de 7,6 miljoner som är fackligt anslutna i
            den privata sektorn.
            <ref target="i-C5VdFsfGpcLyZdm4nStpSU">
              [7]
            </ref>
            Exempel på företag där ESOP äger en majoritet av aktierna är
            Publix Super Markets, en matvarukedja med 180 000 anställda, och
            W.L. Gore &amp; Associates, skaparna bakom Gore-Texmaterialet.
            <ref target="i-J5mnnu8HsmZpk1SEMnh53a">
              [8]
            </ref>
          </p>
          <head xml:id="i-YVVzAZihK1pDg8jmAd6CQY" type="h1">
            Fördelar
          </head>
          <p xml:id="i-Kj87B7974RtRcEvbqed7pe">
            Studier visar att produktiviteten tenderar att vara högre i företag
            med ESOP än i jämförbara företag utan. Om ett ESOP-företag också
            har en deltagande ”ägarkultur” bland sina anställda så skapas
            i regel ytterligare goda synergieffekter.
            <ref target="i-4LdYVypBBJhSVNTvKZrbjE">
              [9]
            </ref>
            Tre amerikanska ekonomer gjorde 2011 en ”meta-analys” över ett
            hundratal studier rörande ESOP:s inverkan på ekonomisk prestation
            och personalattityder och fastslog att ”forskning på ESOP och
            personalägande är överväldigande positiv och i hög grad tillförlitlig”.
            <ref target="i-ShFdGCgmDjvVBR8fof55Ti">
              [10]
            </ref>
          </p>
          <p xml:id="i-X7jz8YgJ8Rr73hLNECACW">
            Forskningsstudiernas resultat är i högsta grad relevanta för
            att hantera de ovan nämnda problemen.
          </p>
          <list style="ol">
            <item xml:id="i-HNBEXhRZLoTnf1sGYnHeVk">
              Försäkringskassan skrev nyligen att stress är den vanligaste
              orsaken till sjukskrivning.[11] Redan 2003 skrev fyra forskare
              en debattartikel i Dagens Nyheter där man menade att det ”[b]ästa
              skyddet mot stress är en demokratisk ledning. Men de anställdas
              möjlighet att påverka har försämrats i Sverige. Följden är en
              kraftig ökning av psykiska besvär och sjukskrivningar.”[12] I
              en rapport från Stressforskningsinstitutet kan vi läsa att ”[t]idigare
              forskning har visat att de yrkesgrupper som är mest utsatta för
              stress tenderar att ha ett lågt egeninflytande i kombination med
              höga arbetskrav. Det finns en omfattande forskning som visar att
              små möjligheter att påverka sin arbetssituation leder till sjukdomar,
              som exempelvis hjärt- och kärlsjukdom”.[13] Amerikanska studier
              av bland andra Robert Karasek har visat att anställda med begränsat
              inflytande tenderar att vara tröttare efter jobbet, ha svårare
              att vakna på morgonen, oftare är deprimerade, nervösa och ångestfyllda
              och sover sämre än andra arbetare.[14] Det personalägda välfärdsföretaget
              Magelungen skrev i en debattartikel i Dagens Nyheter att ”avsaknaden
              av inflytande och känsla av delaktighet på arbetsplatsen har ett
              starkt samband med ökning av långa sjukskrivningar”.[15] Vill
              vi verkligen bromsa de ökande sjukskrivningarna är det svårt att
              förbise frågan om personalens inflytande. ESOP-program är, om
              de utformas demokratiskt, ett sätt för anställda att få ett ökat
              inflytande på företagen de arbetar på. Detta eftersom de via stiftelsens
              aktieinnehav får en röst vid stämman och valet av bolagsstyrelse.
            </item>
            <item xml:id="i-TMzSTrCwVJk6wWzXVTe4Tg">
              ESOP kan fungera som ett utmärkt alternativt för de många företag
              som riskerar att avvecklas på grund av misslyckade generationsskiften.
              Många företag läggs idag ner trots att de är lönsamma, av den
              enkla anledningen att de inte hittar nya ägare vid ett ägarskifte.
              I USA har många ESOP blivit till just vid generationsskiften.
              En fortsatt avsaknad av ESOP-strukturer i Sverige kan bli mycket
              kostsam, inte bara för anställda som blir av med sina arbeten
              och företagsägare som inte lyckas sälja sina företag, utan också
              för hela landet när socialförsäkringssystem pressas av arbetslöshet,
              dyr infrastruktur på landsbygden blir obsolet på grund av avfolkning
              och storstadens skenande bostadspriser skapar onödigt hög skuldsättning.
            </item>
            <item xml:id="i-7otfukitJsoxDD9fkHNscM">
              Slutligen kan ESOP också skapa en större långsiktighet i ekonomin.
              Personalägda företag har i studier visat sig ha en mer stabil
              sysselsättning över konjunkturcyklerna och överleva längre än
              jämförbara företag utan personalägande. Ett svenskt exempel är
              Handelsbanken, vars enskilt största ägare är den personalägda
              stiftelsen Oktogonen. Handelsbanken var inte bara den storbank
              som klarade finanskrisen bäst, utan har också en i jämförelse
              med andra banker låg personalomsättning och har aldrig sagt upp
              personal.[16] En sådan långsiktighet skapar en välbehövlig trygghet
              i ekonomin.
            </item>
          </list>
          <head xml:id="i-VhJrFEKmDjZGYVJwoWZJhY" type="h1">
            Förslag på hur ett ESOP-system skulle kunna införas
          </head>
          <p xml:id="i-VDw7VBcBUVyTJPjYPd65KQ">
            Regeringen bör, med hänvisning till den problemformulering och
            de fördelar som beskrivits ovan, låta utreda vad som skulle krävas
            för att få till stånd ett ESOP-liknande system i Sverige.
          </p>
          <p xml:id="i-BzmDo9qgkjxGjUCffa77Pn">
            I Småföretagsdelegationen från 1998 – en delegation av småföretagare,
            forskare, kommunalråd och representanter för arbetsmarknadens
            parter – pekade man på en rad konkreta hinder som gör det svårt
            att tillämpa ESOP-systemet i Sverige givet rådande lagstiftning
            och normer.
            <ref target="i-L5GvM2pNkwHDfP9eY3vUH7">
              [17]
            </ref>
            Dessa hinder var delegationen inte intresserad av att försöka
            undanröja utan hävdade ”att ESOP i amerikansk tappning är behäftade
            med så många nackdelar att de bör avföras ur diskussionen”.
            <ref target="i-9KjxBxw2f8hC2CShNaUQkd">
              [18]
            </ref>
            I ljuset av den svenska ekonomiska och sociala utvecklingen som
            redovisats ovan, samt den breda empiriska kunskapen om personalägandets
            fördelar som vuxit fram sedan 1998, finns det all anledning att
            åter introducera en diskussion om ESOP. Nachemson-Ekwall skriver
            att ”ESOP-program har i spåren av finanskrisen 2008 rönt stor
            uppmärksamhet inom EU-kommissionen, men inte i Sverige”.
            <ref target="i-VjmPFfdK4USFZt82cSYRLr">
              [19]
            </ref>
            Det är angeläget att snarast uppmärksamma dem även i Sverige.
            Därför föreslår vi att regeringen tillsätter en statlig offentlig
            utredning om hur ett ESOP-liknande system kan införas i Sverige.
            Detta bör riksdagen ge regeringen tillkänna som sin mening.
          </p>
        </div>
        <div type="motSignatures">
          <list>
            <item xml:id="i-HqBoSrUUfkCPsQVBcsaUN3">
              Annika Lillemets (MP)
            </item>
            <item xml:id="i-GPV2swKxkij1pYornvatMB">
              Valter Mutt (MP)
            </item>
          </list>
        </div>
        <div type="motNotes">
          <noteGrp>
            <note xml:id="i-QTpDoRHwmC5YBr3fQDj6Y9">
              [1] Stress bakom fler sjukskrivningar. Dagens Industri. 16-06-09.
            </note>
            <note xml:id="i-TdsmQXpPHUdRXYaaw4aEU1">
              [2] Ingen vet varför sjukskrivningarna ökar dramatiskt. SVT.
              15-09-27.
            </note>
            <note xml:id="i-MERv5DLqxv7H1waNQQCVfb">
              [3] Företagarna. 2016. http://www.foretagarna.se/Opinion/Rapporter/2016/agar--och-generationskiften-i-foretag/
            </note>
            <note xml:id="i-CbrJyX4FftcJJTKBAbfygi">
              [4] Nachemson Ekwall, Sophie. Hållbar ägararktitektur för Sverige.
              Global Utmaning, 2016. E-bok.
            </note>
            <note xml:id="i-7zWCzmwMPbMGhyYN1yqVay">
              [5] Rosen, Corey. I Leveraged ESOPs and Employee Buyouts. Sjätte
              upplagan. NCEO. 2013. E-bok.
            </note>
            <note xml:id="i-MUpib1hPWn7AEqMe5WMGoJ">
              [6] National Center for Employee Ownership (NCEO). 2016. https://www.nceo.org/articles/statistical-profile-employee-ownership
            </note>
            <note xml:id="i-C5VdFsfGpcLyZdm4nStpSU">
              [7] Bureau of Labor Statistics (BLS). 2016. http://www.bls.gov/news.release/union2.nr0.htm
            </note>
            <note xml:id="i-J5mnnu8HsmZpk1SEMnh53a">
              [8] National Center for Employee Ownership (NCEO). 2016. https://www.nceo.org/articles/employee-ownership-100
            </note>
            <note xml:id="i-4LdYVypBBJhSVNTvKZrbjE">
              [9] Quarrey, M. &amp; Rosen, C. How Well is Employee Ownership
              Working, Harvard Business Review, Vol. 65. 1987.
            </note>
            <note xml:id="i-ShFdGCgmDjvVBR8fof55Ti">
              [10] Freeman, R. B. Blasi, J.R and Kruse, D. L. Inclusive Capitalism
              for the American Workforce:Reaping the Rewards of Economic Growth
              through Broad-based Employee Ownership and ProfitSharing. Center
              for American Progress. 2011.
            </note>
            <note xml:id="i-L5GvM2pNkwHDfP9eY3vUH7">
              [17] SOU 1998:93. Småföretagsdelegationen. Kapitalförsörjning
              till småföretag.
            </note>
            <note xml:id="i-9KjxBxw2f8hC2CShNaUQkd">
              [18] Ibid.
            </note>
            <note xml:id="i-VjmPFfdK4USFZt82cSYRLr">
              [19] Nachemson Ekwall, Sophie. Hållbar ägararktitektur för Sverige.
              Global Utmaning, 2016. E-bok.
            </note>
          </noteGrp>
        </div>
      </div>
    </body>
  </text>
</TEI>
