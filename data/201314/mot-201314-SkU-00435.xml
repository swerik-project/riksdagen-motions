<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00435">
  <teiHeader>
    <fileDesc>
      <titleStmt>
        <title>Ett förbättrat stöd för resor till och från jobbet</title>
        <author corresp="i-8uZQYUDvSkrZ9C65jGh6Ce">av Stefan Svanström (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett förbättrat stöd för resor till och från jobbet</title>
          <idno type="rdwebb">H102Sk435</idno>
          <rs type="number">Sk435</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk435/text</ref>
          <ref type="dokument_url_html">http://data.riksdagen.se/dokument/H102Sk435</ref>
          <ref type="dokumentstatus_url_xml">http://data.riksdagen.se/dokumentstatus/H102Sk435</ref>
          <ref type="doc">http://data.riksdagen.se/fil/4FC0F3F6-8D69-474B-B246-8BB420B1BF18</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8uZQYUDvSkrZ9C65jGh6Ce</idno>
            <name>Stefan Svanström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QaHsPKajAWbWxeZ3TXa7pE" type="signed"/>
        <correspContext corresp="i-QaHsPKajAWbWxeZ3TXa7pE">
          <note type="signatory" corresp="i-8uZQYUDvSkrZ9C65jGh6Ce"/>
        </correspContext>
        <correspAction xml:id="i-9G9RGe6ieuUpARxsTdwnCE" type="numbering">
          <date when="2013-10-08"/>
        </correspAction>
        <correspAction xml:id="i-BQYzS8QGqWPb3Cd3Gge8UL" type="submission">
          <date when="2013-10-04"/>
        </correspAction>
        <correspAction xml:id="i-2E6ixJ8H5fpb5xpovSzvP7" type="transfer">
          <date when="2013-10-04"/>
        </correspAction>
        <correspAction xml:id="i-5FmbeLn6bTeSdc95ogivvF" type="assigned"/>
        <correspContext corresp="i-5FmbeLn6bTeSdc95ogivvF">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HU35GWgtjAFh115WP6d61f" type="motHeader"/>
      <div xml:id="i-HETLettb8cdV33Hoaq8Uk2" type="motBody">
        <div xml:id="i-BhUzioATd1v8pPcHycRoYh" type="motProposal" subtype="förslag">
          <head xml:id="i-AmnNbMzDzdy4NPTS9Z133x">
            Förslag till riksdagsbeslut
          </head>
          <p xml:id="i-CPPzjqioMDodRscqV1B1xP">
            Riksdagen tillkännager för regeringen som sin mening vad som
            anförs i motionen om att utreda hur möjligheten att göra skattefria
            resor till och från jobbet kan förbättras i enlighet med motionens
            intentioner.
          </p>
        </div>
        <div xml:id="i-1vVpF56WCLrnujMM5NfiE" type="motContent">
          <head xml:id="i-KvBZbkaTMcunctXtP6FPCq" type="h1">
            Motivering
          </head>
          <p xml:id="i-6njy6sQfdA9uaucfmc2J3s">
            Arbetslinjen och full sysselsättning är bärande idéer och mål
            för den svenska ekonomiska politiken. Det inbegriper alla typer
            av åtgärder som kan öka antalet sysselsatta, och få människor
            att lämna utanförskap och bidragsberoende till förmån för en anställning.
          </p>
          <p xml:id="i-LsMspeMWmriwJHif742sUU">
            Alliansregeringen har genom fyra jobbskatteavdrag, och förslag
            om ett femte, medverkat till att det ska löna sig bättre att arbeta
            än att inte arbete. Det har medfört att trösklarna att gå från
            bidragsförsörjning till någon typ av arbete har minskat väsentligt.
          </p>
          <p xml:id="i-KGCyjKSGgikiPbhRF3GXrz">
            Samtidigt finns det trösklar som inte lika lätt kan tas bort
            via generella avdrag. Det rör exempelvis de ökade kostnader som
            uppkommer när man går från arbetslös till anställd, allt ifrån
            behovet av arbetskläder till ökade kostnader för mat och resor.
          </p>
          <p xml:id="i-NdriZTsf2REMGX81arRaYV">
            I inkomstdeklarationen finns möjligheter att göra avdrag för
            kostnader som krävs för inkomstens förvärvande. Likaså finns möjligheter
            att, i vissa fall, göra avdrag för resor till och från jobbet
            samt ökade levnadsomkostnader som t ex dubbel bosättning i samband
            med flytt till annan ort. Gemensamt för dessa avdragsmöjligheter
            – utom ökade levnadsomkostnader – är att det krävs en viss lägsta
            nivå för att överhuvudtaget kunna yrka på ett avdrag.
          </p>
          <p xml:id="i-SRL1TqbFvNXbcURdYJ8Xf6">
            När det gäller reseavdraget omfattar det under år 2013 endast
            den som har kostnader för resor till och från arbetet på minst
            10 000 kronor per år, under förutsättning att avståndet till arbetet
            är minst två kilometer. På överstigande belopp medges ett avdrag
            mot inkomst av tjänst, vilket medför att förmånen motsvarar den
            högsta marginalskatten som en person betalar. För en höginkomsttagare
            innebär det att så mycket som 55 procent av kostnaden dras av
            från skatten, medan en låg- och medelinkomsttagare kan räkna med
            att få tillbaka 30 procent.
          </p>
          <p xml:id="i-LMnZcUKcQRzbVqe1LQZr1c">
            Med nuvarande utformning begränsas reseavdraget främst till dem
            som har långt mellan arbetet och bostaden, vilket är bra för rörligheten
            exempelvis när någon får ett jobb på prov eller en tillfällig
            anställning på en ny ort. För den som arbetspendlar permanent
            blir avdraget istället en förmån som gör det möjligt att bo långt
            ifrån sin arbetsplats, vilket dessvärre medför stora konsekvenser
            avseende vägslitage samt klimat- och miljöpåverkan. I en studie
            från december 2012 uppskattade teknikkonsultföretaget WSP att
            hela 16 procent av de klimatpåverkande utsläppen från biltrafiken
            i Mälardalen och Norrland går att hänföra till reseavdragen. Om
            de slopas beräknar WSP att utsläppen av klimatgaser minskar med
            motsvarande siffra, samtidigt som energianvändningen minskar med
            10 procent.
          </p>
          <p xml:id="i-YTuQ6fXNyoevVMRUVBVJm">
            WSP påtalar i sin studie också att det finns ett omfattande fusk
            med de befintliga reseavdragen. Baserat på siffror från en granskning
            som Skatteverket gjorde beräknar man den årliga kostnaden för
            fusket till ett skattebortfall på 1,7 miljarder kronor, eller
            drygt 30 procent av hela skatteavdragets värde. Fusket är svårt
            att kontrollera, eftersom det inte finns något tillförlitligt
            sätt att skilja arbetsresor från andra resor i eget fordon.
          </p>
          <p xml:id="i-XiK7FU2x1HK8T4oS5SqZJo">
            Mot denna bakgrund menar jag att det nu är hög tid att utreda
            om reseavdragen kan förbättras så att de bättre fyller sitt syfte
            att minska trösklarna till arbete, samtidigt som man minskar möjligheten
            till fusk och överutnyttjande och premierar ett miljömässigt resande
            till och från jobbet. Detta kan göras på flera sätt, men ett tänkbart
            sätt vore att istället låta arbetsgivaren bekosta den anställdes
            resekostnader som en skattefri förmån. Enligt riksdagens utredningstjänst
            (RUT) beräknas det nuvarande skattebortfallet från reseavdragen
            till 5,2 miljarder kronor för 2014. Om detta istället användes
            till en generell reseförmån, och den kom alla förvärvsarbetande
            till del och utnyttjades fullt ut, skulle det räcka till en skattefri
            subvention på knappt 6 000 kronor per år, eller nästan 550 kronor
            per månad i arbete (beräknat på 11 månader per år). Förmånen bör
            i sådana fall också kunna omfatta samtliga reseslag, såsom kollektivtrafikkort,
            resa med egen bil eller fri tillgång till cykel. För att bättre
            koppla förmånen till faktiska arbetsresor bör den endast omfatta
            de dagar som det faktiskt företagits en resa till och från jobbet.
            Mycket talar också för att den nuvarande begränsningen i avstånd
            mellan arbete och bostad på minst två kilometer ska finnas kvar,
            så att förmånen endast träffar dem som har ett verkligt behov
            av att kunna resa till och från jobbet.
          </p>
          <p xml:id="i-6fiRA5enjq6bgrwWDbKagH">
            För den som får anställning på annan ort bör en utökad skattefri
            förmån för resor till och från jobbet kunna medges. Denna bör
            täcka väsentligt högre resekostnader, förslagsvis upp till 2 500
            kronor per månad, så att den blir jämförbar med dagens avdrag.
            Det bör övervägas om en sådan förmån ska begränsas till att endast
            medges om det finns särskilda skäl (t ex en tillfällig eller ny
            anställning i samband med flytt), eller om denna del av förmånen
            ska vara tidsmässigt begränsad så att de negativa effekterna på
            klimat och miljö begränsas.
          </p>
          <p xml:id="i-KL3iTRpHgjYgmdQBR4QF15">
            Det bör utredas hur den exakta utformningen av ett förbättrat
            stöd för resor till och från jobbet ska se ut samt hur reformen
            kan finansieras inom ramen för det nuvarande reseavdraget. Detta
            bör ges regeringen tillkänna.
          </p>
        </div>
        <div xml:id="i-Pjpgh7R6Lmp6qPnFNME59S" type="signatureBlock">
          <list xml:id="i-477GJEWwRDyx5eRhnUGye8">
            <item xml:id="i-Y6CcbevVCHZ84D7tfjqAXR" type="signature">
              Stefan Svanström (KD)
            </item>
          </list>
        </div>
      </div>
    </body>
  </text>
</TEI>
