<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00347">
  <teiHeader>
    <fileDesc>
      <titleStmt>
        <title>Världspark för fred och liv i Arktis</title>
        <author corresp="i-9BUsH2Bn1bGihptNC5r7uq">av Peter Eriksson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Världspark för fred och liv i Arktis</title>
          <idno type="rdwebb">GW02U347</idno>
          <rs type="number">U347</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U347/text</ref>
          <ref type="dokument_url_html">http://data.riksdagen.se/dokument/GW02U347</ref>
          <ref type="dokumentstatus_url_xml">http://data.riksdagen.se/dokumentstatus/GW02U347</ref>
          <ref type="doc">http://data.riksdagen.se/fil/4ED0543F-397D-4FD2-835A-901C79A0DEB1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D3w5safnfsEY6j98caBYNn" type="signed"/>
        <correspContext corresp="i-D3w5safnfsEY6j98caBYNn">
          <note type="signatory" corresp="i-9BUsH2Bn1bGihptNC5r7uq"/>
        </correspContext>
        <correspAction xml:id="i-6ako1B6w8hntCoZ23G8Q4a" type="numbering">
          <date when="2008-10-09"/>
        </correspAction>
        <correspAction xml:id="i-6QLpSv2WpAthaxLEYjgdfx" type="submission">
          <date when="2008-10-07"/>
        </correspAction>
        <correspAction xml:id="i-8T52jGBhBdvxuQnPqXm8fB" type="transfer">
          <date when="2008-10-07"/>
        </correspAction>
        <correspAction xml:id="i-AeZp2RcrRGH6uzB6EHVmCD" type="assigned"/>
        <correspContext corresp="i-AeZp2RcrRGH6uzB6EHVmCD">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HYGkZXwZZ9K2kSn1SxpqJP" type="motBody">
        <div xml:id="i-HHXBvhkcUGvcZxNbU7rJDA" type="motSummary">
          <head xml:id="i-7Dxe87aJHCT1jczPyDAfmo">
            Sammanfattning
          </head>
          <p xml:id="i-P2CaSUbVRr9GRHZ22huhyU">
            Dagens oljepriser innebär inte bara att förnybar energi blir
            mer lönsam, det medför även ett enormt intresse för att investera
            i utvinning av mer fossila bränslen. Världen ser nu en ny Klondyke-era
            inom oljebranschen. Enligt International Energy Agency (IEA) investerades
            över 2 100 miljarder kronor i ny produktionskapacitet för fossila
            bränslen år 2005: prospektering, provborrningar, utvinning, transporter,
            raffinaderier och pipelines.
          </p>
          <p xml:id="i-AoSZ6A9B3wdw9YxbN6HNiy">
            Aldrig någonsin har det investerats så mycket kapital på att
            finna och utvinna nya fossila bränslen som idag, trots den genomgripande
            debatt om klimatförändring som har genomsyrat samhället och trots
            att energisektorn redan har hittat mer än dubbelt så mycket fossila
            bränslen som vi någonsin kan använda.
          </p>
          <p xml:id="i-7e2jnG4UYUstHoZk312Q4b">
            Och investeringsvågen beräknas fortsätta, åtminstone till 2030,
            om inga nya åtgärder vidtas. Resultatet kommer, enligt IEA, att
            bli en 55-procentig ökning av utsläppen av växthusgaser, samtidigt
            som forskare, politiker och näringsliv talar om behovet av minskningar
            i samma storleksordning.
          </p>
          <p xml:id="i-Kbc6wq14134kw95jhu8AM4">
            Det är helt uppenbart att dagens internationella klimatpolitik
            inte räcker för att ta oss till målen. Klimatkrisen är akut och
            kräver att vi använder alla verktyg vi kan hitta; strategin för
            att minska utsläppen av växthusgaser behöver utvecklas och förnyas,
            både nationellt och globalt. Ett nytt perspektiv behövs i klimatpolitiken.
          </p>
          <p xml:id="i-6Fc7ByUxSfyyQJ9GRw224b">
            Vi måste inse att den olja som pumpas upp också kommer att konsumeras.
            Om vi ska lyckas få ned de klimatpåverkande utsläppen på global
            nivå måste vi fokusera betydligt mer på att begränsa olje-, kol-
            och gasutvinning, såväl nationellt som globalt.
          </p>
          <p xml:id="i-Waq1gU8VDkVur4aYuAreYW">
            Mest akut är läget i Arktis. De senaste decennierna har nästan
            hälften av Nordpolens vinteris försvunnit, en yta sex gånger så
            stor som Sveriges. Inom några få år kan Arktis vara isfritt på
            sommaren och de högre temperaturerna gör det möjligt att prospektera
            och utvinna de fossila bränslen som finns i regionen. Uppskattningar
            visar att 2025 procent av världens oupptäckta reserver av olja
            och fossil gas kan finnas i Arktis, kanske lika stora fyndigheter
            som i Mellanöstern.
          </p>
          <p xml:id="i-Usjm3JQGUdGE8nXhSLJskh">
            Vi ser nu hur länder i denna region, bland andra våra grannar
            i både öst och väst, tävlar om dessa resurser. Ryssland, Kanada,
            Norge och Danmark gör anspråk på de resurser som ligger under
            havsbottnen. Vi ser också hur de multinationella oljebolagen tävlar
            om koncessioner, hur exploateringsfartygen och oljeriggarna flyttas
            allt längre norrut i takt med att iskanten förflyttas.
          </p>
          <p xml:id="i-RUPCN616XgyuZYZBSaMrKW">
            Detta går inte att blunda för, och Sverige har en unik position
            för att kunna påverka utvecklingen. Miljöpartiet anser att Sverige
            måste agera kraftfullt för att det internationella samfundet snarast
            utvecklar och antar en konvention som ger Arktis skydd mot exploatering
            och militarisering under minst hundra år. Ett sådant instrument
            kan utformas på olika sätt men bör fylla samma funktioner som
            det avtal som idag fredar Antarktis mot exploatering. I väntan
            på att ett sådant avtal ska kunna bli verklighet bör Sverige omgående
            föreslå ett omedelbart moratorium mot ökad exploatering i Arktis
            tills ett effektivt avtal har kunnat säkras.
          </p>
        </div>
        <div xml:id="i-Lof3S6aL9MdoQYrXoSDcPQ" type="motProposal" subtype="förslag">
          <head xml:id="i-QShswes14S8AEt3gao1vw3">
            Förslag till riksdagsbeslut
          </head>
          <list xml:id="i-LQ53jKTtdngbENoUP2ZeQy" style="ol">
            <item xml:id="i-Q83Psst8VWEYJ7fnu1cpU7">
              Riksdagen tillkännager för regeringen som sin mening vad som
              anförs i motionen om att ta initiativ till bildandet av ett reservat
              för fred och miljöskydd i Arktis.
            </item>
            <item xml:id="i-4sx1xagiE9opDuej5AY2n9">
              Riksdagen tillkännager för regeringen som sin mening vad som
              anförs i motionen om att Sverige bör föreslå ett omedelbart moratorium
              mot exploatering och militarisering i Arktis i väntan på ett effektivt
              skydd.
            </item>
          </list>
        </div>
        <div xml:id="i-BTHeD2kfxHgTb4robsZ1XR" type="motContent">
          <head xml:id="i-UmkUYzwkwo9UqkKPfhTmAr" type="h1">
            Behovet av åtgärder
          </head>
          <p xml:id="i-BqJQd5QnWT4vasteJBH7X1">
            Den globala ekonomin är helt beroende av fossila bränslen. Över
            85 procent av människans energianvändning baseras på olja, kol
            eller fossil gas varje dag använder vi 200 miljoner fat olja,
            vilket innebär 370 000 liter per sekund. Varje människa på jorden
            konsumerar i genomsnitt 6 liter olja per dygn, somliga mindre,
            andra mer. Användningen ökar dessutom, både per person och totalt
            sett.
          </p>
          <p xml:id="i-XkecgQgmhMbEGhUWyGzkyH">
            De fossila bränslena har utgjort en bas för det industrialiserade
            samhället, dess ekonomiska tillväxt och ökade välstånd. Genom
            att bryta eller pumpa upp energirika och billiga bränslen har
            invånare i de industrialserade länderna kunnat öka sin energianvändning
            hundrafalt.
          </p>
          <p xml:id="i-6ZMadQpj7zGocnjgyCTC3D">
            Beroendet har många allvarliga nackdelar, men en av de viktigaste
            är att fortsatt användning av fossila bränslen kan leda till omfattande
            globala klimatförändringar. Därmed ställs hela mänskligheten inför
            en lika oundviklig som monumental uppgift: att vända den konstant
            ökande användningen av fossila bränslen till en minskning och
            utfasning, att göra oss fria från beroendet av fossila bränslen.
          </p>
          <p xml:id="i-9CmB9dVK9Cho7cb5297Dhi">
            Till år 2050 måste de globala utsläppen av koldioxid och andra
            växthusgaser åtminstone halveras, trots en ökande befolkning och
            kraftigt ökad energianvändning i utvecklingsländer, där åtta av
            jordens nio miljarder invånare beräknas bo år 2050. På lite kortare
            sikt behöver ökningen av utsläppen bromsas upp och stabiliseras
            till omkring 2015, samtidigt som energianvändningen i folkrika
            utvecklingsländer växer snabbt. För de industrialiserade ländernas
            del medför detta att utsläppen måste minska med 3040 procent eller
            mer till 2020 och med över 80 procent till 2050.
          </p>
          <p xml:id="i-Xao1kBRH2XKHGjkHE7w8wj">
            Det internationella samarbetet har hittills inte skapat mycket
            som är värt att visa upp. Kyotoavtalet var till stora delar ett
            misslyckande, även om vi idag är glada att det finns det är det
            enda vi har. Utsläppen fortsätter att öka, trots den oerhörda
            uppmärksamhet frågan har fått. Endast i ett fåtal länder minskar
            utsläppen, men även i dessa är minskningen liten och till synes
            bräcklig. Vi har inte råd med ett misslyckande till; vid de internationella
            förhandlingarna i Köpenhamn 2009 måste världen enas om ett avtal
            som skapar verklig och påtaglig förändring. Om tio år kommer det
            att vara för sent.
          </p>
          <head xml:id="i-Y6Gj4VjcBaDeWHXAuyeyrn" type="h1">
            Ett nytt perspektiv
          </head>
          <p xml:id="i-7zckNPSK2WUBCZ3ShUFNH1">
            Den internationella strategin för att minska utsläppen av växthusgaser
            behöver utvecklas och förnyas. Under många år har tyngdpunkten
            legat på att skapa ett system för handel med utsläppsrätter, och
            inom EU finns redan ett sådant system.
          </p>
          <p xml:id="i-KJdmirzHyyNCNKhxMnXBTk">
            Hittills har det emellertid inte resulterat i några påtagliga
            minskningar av utsläppen. Snarare tvärtom utsläppshandel har använts
            som argument för att avskaffa eller förhindra införandet av andra
            styrmedel som bevisligen är effektiva, till exempel skatter. Taket
            för utsläppen har satts för högt och alltför många utsläppsrätter
            har utfärdats.
          </p>
          <p xml:id="i-3j5iS466Yg6sT2hZVz4xJE">
            Att inrätta ett globalt handelssystem riskerar också att bli
            en utdragen process som vi inte kan invänta. Hur ett sådant system
            skulle kunna fungera i länder med outvecklade eller till och med
            korrumperade myndigheter och näringsliv är dessutom svårt att
            se. En slutsats är att utsläppshandeln kan vara en del av en framtida
            lösning, men det krävs också en rad kompletterande åtgärder.
          </p>
          <p xml:id="i-AqRiLeKeJrh9VVcttaBSV1">
            Parallellt görs insatser både globalt och nationellt för att
            öka investeringarna i förnybar energiproduktion, främst genom
            regler, subventioner och stöd. Resultatet är uppmuntrande när
            man ser på det isolerat. Investeringarna ökar kraftigt och förnybar
            energi anses idag vara en tillväxtbransch som jämförs med IT-branschen.
          </p>
          <p xml:id="i-DvtT67ND2X988p4SaiiRFV">
            Problemet är bara att investeringarna i fossila bränslen ökar
            ännu mer. Världsmarknadspriset på olja har nästan femfaldigats
            på ett fåtal år. Det höga oljepriset innebär inte bara att förnybar
            energi blir mer lönsam, det innebär även ett enormt intresse för
            att investera i utvinning av mer fossila bränslen.
          </p>
          <p xml:id="i-5innAtGmVwWhkMTH6D5r1Z">
            Världen ser nu en ny Klondykeera inom oljebranschen. Aldrig någonsin
            i världshistorien har det investerats så mycket kapital på att
            finna och utvinna nya fossila bränslen som idag och investeringsvågen
            beräknas fortsätta, åtminstone till 2030, om inga nya åtgärder
            vidtas. Resultatet kommer att bli en 55-procentig ökning av de
            globala utsläppen istället för den minskning som krävs och som
            det internationella samfundet eftersträvar.
          </p>
          <p xml:id="i-2oCgWQ71yjfJwwijHX6S6p">
            På det nationella planet har åtgärder för att begränsa utsläppen
            av växthusgaser även handlat om att minska eller dämpa tillväxten
            i användningen av fossila bränslen, till exempel genom skatter
            på bränslen eller att införa trängselavgifter i städer. Det fungerar,
            det är bra och det är nödvändigt, men det räcker inte. I ett större
            perspektiv kan det till och med vara så att en minskad användning
            på ett ställe innebär en ökad användning på ett annat, eftersom
            efterfrågan är stor och produktionen hela tiden är maximerad.
            Varje droppe olja som pumpas upp kommer att användas, varje kolbit
            som bryts kommer att brännas.
          </p>
          <p xml:id="i-UcgPDpaaSE3TwQNEEXYahQ">
            Politiken saknar helhetssyn. Med den ena handen stödjer och främjar
            vi alternativ, med den andra skriver vi ut tillstånd till mer
            exploatering och utvinning av fossila bränslen. Detta visar med
            all tydlighet att det behövs ett annat perspektiv i det internationella
            arbetet, det krävs en helhetssyn, överenskommelser och åtgärder
            som får global betydelse i verkligheten, som är enkla att kommunicera
            och förstå, enkla att administrera och kontrollera och som fungerar
            även om några länder ställer sig utanför.
          </p>
          <p xml:id="i-9a2UeAbw2YHreZBiMp8FhX">
            Ett perspektiv som saknas är att hitta åtgärder på utbudssidan,
            vad kan vi göra för att dämpa utvinningen av fossila bränslen?
            Det behövs internationella helst globala politiska överenskommelser
            om att låta de fossila råvarorna ligga kvar i marken, hur ekonomiskt
            lockande det än är på kort sikt att utvinna och sälja dem. Varje
            droppe olja och varje kolbit som lämnas i jorden har en positiv
            effekt för klimatet.
          </p>
          <head xml:id="i-73bxaH8jCHBqo97YKhSAGE" type="h1">
            Till sista droppen
          </head>
          <p xml:id="i-2id76tmBPgNpskXigX3X7N">
            Medan forskarnas uppskattning av klimatförändringens hastighet
            nästan dagligen uppgraderas fortsätter investeringarna i prospektering
            och utvinning av fossila bränslen att öka. Världens stora beroende
            av fossila bränslen, i kombination med en ökande global efterfrågan
            på energi och det höga priset på bränslena, gör investeringar
            i olja, kol och fossil gas oerhört lönsamma. Resurser som tidigare
            inte har varit intressanta blir nu lönsamma att exploatera, ofta
            med svåra miljökonsekvenser.
          </p>
          <p xml:id="i-JqKXkYdkNanLXTYZ7gjFSH">
            Jakten på de fossila bränslena kan liknas vid en narkoman som
            desperat söker en ny fix eller en alkoholist som till varje pris
            vill åt de sista dropparna, trots att han vet att det kan ta livet
            av honom.
          </p>
          <p xml:id="i-RR9XVN1dRtyqhW99DpUBzx">
            Investeringarna i fossil energi är nu högre än någonsin. År 2005
            uppgick de globalt i enbart oljesektorn till 340 miljarder US-dollar
            varav 65 procent gick till prospektering, utvinning och utveckling
            av fyndigheter. Investeringarna ökade med i genomsnitt 11 procent
            per år under perioden 20002005.
          </p>
          <p xml:id="i-TZ5b6fQ94G8VLNqog2hkno">
            Investeringsökningen var särskilt hög 2004 och 2005 och större
            delen av ökningen skedde i utvinning och produktion av råolja
            och gas. Investeringarna i denna del av oljebranschen fördubblades
            mellan 2000 och 2005, i nominella termer.
          </p>
          <p xml:id="i-6ducGU2qmAoeD9FhYG1FeJ">
            Enligt uppskattningar från International Energy Agency (IEA)
            kommer investeringarna i oljeindustrin under perioden 20062010
            att vara 57 procent högre än de fem föregående åren. IEA förutspår
            också att produktionen av fossila bränslen, och investeringarna
            i denna, kommer att fortsätta att öka till åtminstone år 2030,
            om inte kraftfulla nya politiska åtgärder vidtas. I så fall kommer
            de globala utsläppen av växthusgaser 2030 vara 55 procent större
            än idag.
          </p>
          <p xml:id="i-YPkUe2ad6ZWQuZzMPwbBuM">
            Den höga investeringsnivån i fossil energi innebär inte bara
            utsläpp i det korta perspektivet. Infrastrukturen har lång teknisk
            livslängd, och IEA anser att investeringar som görs idag skapar
            ett fortsatt beroende, en inlåsningseffekt på upp till 60 år.
          </p>
          <head xml:id="i-hg6iZkyZP2zfRkXPMkwzX" type="h1">
            Bristen på helhetssyn
          </head>
          <p xml:id="i-xTS3pqz7suDjTLjvmWTGp">
            Det finns gott om exempel som vittnar om bristen på helhetssyn
            i politiken, inte minst i vår egen del av världen. En kartläggning
            av FörstaFjärde AP-fonderna som Miljöpartiet gjorde vintern 2008
            visar att 98 procent av fondernas investeringar i energisektorn
            2007 gick till fossila bränslen. Mest investerade fonderna i de
            stora multinationella oljebolagen Exxon Mobil, Shell, Total med
            flera, men stora summor investerades även i den tyska kolindustrin
            och i bolag som huvudsakligen ägnar sig åt utvinning av oljesand
            i Kanada, en av de mest miljöförstörande verksamheter som finns.
            Sammantaget hade fonderna investerat 44 miljarder kronor i sådana
            verksamheter medan investeringarna i bolag som utvecklar och bygger
            förnybar energi uppgick till mindre än 1 miljard kronor.
          </p>
          <p xml:id="i-GL9NifNk4eb8oTZZGYFZ9S">
            Ett annat exempel är hur svenska staten genom Vattenfall investerar
            miljardbelopp på att driva och bygga ut kolbrott och kolkraftverk
            i Tyskland och Polen. Bolaget är nu ett av Europas största energiföretag
            och har satsat stort på el- och värmeproduktion med kol; man äger
            hela produktionskapaciteten av brunkol i östra Tyskland och har
            planer på att bygga fler kolkraftverk i Hamburg och Berlin. Utsläppen
            av växthusgaser från Vattenfalls anläggningar är redan större
            än hela Sveriges nationella utsläpp sammantagna och de ökar. Åren
            2006 och 2007 investerade Vattenfall sammanlagt över 5 miljarder
            kronor i fossil elproduktion i Tyskland och Polen, men inte en
            enda krona i förnybar energi.
          </p>
          <p xml:id="i-7quh5eN9hKmeLe5AzBqZcQ">
            Ett tredje exempel på bristen på helhetssyn är behandlingen av
            en ansökan att få provborra efter olja i svenskt vatten söder
            om Gotland. Företaget Oljeexploatering AB (OPAB) tror sig ha goda
            chanser att finna stora mängder olja i området, man hoppas kunna
            pumpa upp 50 000 fat om dagen i 20 år. Det motsvarar enligt bolaget
            20 procent av Sveriges oljeanvändning i två decennier, eller annorlunda
            uttryckt, fyra gånger Sveriges årliga utsläpp av koldioxid, över
            200 miljoner ton.
          </p>
          <p xml:id="i-Vh4XqCvGeTt5Fjz5f3asfk">
            Bolagets ansökan har behandlats av nitton remissinstanser men
            endast 2 av dem var negativa till bolagets ansökan: Mörbylånga
            och Borgholms kommuner. De vill hellre se investeringar i vindkraft
            och påpekar att utvinning av olja är en del av klimatproblemet
            och att det strider mot regionförbundets policy att vara fossilfritt
            år 2030. Alla andra ansåg att borrningen kunde tillåtas. Bland
            dem fanns Naturvårdsverket, som i sitt remissvar inte med ett
            ord nämner att utvinningen av olja innebär att den bränns upp
            och orsakar klimatförändring.
          </p>
          <p xml:id="i-WnaGTxTSJxrgNKUi3TyvAy">
            Ytterligare exempel på det stora intresset för fossila bränslen
            i Sverige är att Shell har lämnat in en ansökan hos Bergsstaten
            om att få provborra efter fossil gas i Skåne. Oljebolaget anser
            att det kan finnas gas i de skånska marklagren och vill inleda
            undersökningar. Ärendet remissbehandlades under vintern och våren
            2008 och flera instanser, bland andra länsstyrelsen i Skåne, anser
            att utvinning av fossila bränslen inte ligger i linje med regeringens
            intentioner att minska Sveriges klimatpåverkan.
          </p>
          <p xml:id="i-Y8FX2HE5WSx9MrTYpiHA2D">
            Bergsstaten uppger emellertid att detta inte är relevant för
            ansökan om provborrning. Inte relevant? Var finns helhetssynen?
            Det kan knappast vara någon tvekan om vad företaget vill göra
            och vad konsekvensen blir.
          </p>
          <head xml:id="i-92e3AupkBmq3fejwJ84ge3" type="h1">
            Arktis ett nytt Mellanöstern?
          </head>
          <p xml:id="i-AZPkd4XauxkQPTeY11GUo7">
            Går man utanför Sveriges gränser är exemplen naturligtvis fler
            och ofta värre. Oljebolagen flyttar fram Fronten och konflikter
            uppstår på många håll i Afrika, Asien samt i Nord- och Sydamerika.
          </p>
          <p xml:id="i-VXGJXWrFUsu3TFG8EHtxAs">
            Men man behöver inte gå så långt för att finna hur denna brist
            på helhetssyn är på väg att leda till omfattande problem i global
            skala: Arktis. Till följd av klimatförändringen smälter isarna
            i Arktis med en förfärande hastighet. Sedan 1980 har nästan hälften
            av Nordpolens vinteris försvunnit, en yta sex gånger så stor som
            Sveriges. Inom tio år kan Arktis vara helt isfritt på sommaren.
          </p>
          <p xml:id="i-THREPVovAp6CQnzCDqhdfB">
            Isarnas avsmältning är en av de mest synliga effekterna av klimatförändringen,
            men den är också ett problem i sig. Högre temperaturer och mindre
            is kommer att medföra stora påfrestningar på det arktiska ekosystemet
            och för befolkningen. Med öppna vatten i Arktis blir också Nordost-
            och Nortvästpassagerna intressanta genvägar för sjöfarten mellan
            Europa och Asien samt mellan Nordamerikas östkust och Asien.
          </p>
          <p xml:id="i-8QGbCiMbEAGmWevPpH5E5m">
            Detta är naturligtvis positivt för sjöfarten, men vilka effekter
            det får på miljön och den biologiska mångfalden är oklart. Risken
            för påverkan är dock uppenbar, inte minst vid ett haveri med en
            olje- eller kemikalietanker.
          </p>
          <p xml:id="i-7VjmyNNDtLVz7E3Tv5qV62">
            En annan konsekvens av det förändrade klimatet är att industriellt
            fiske i regionen möjliggörs i en skala som hittills inte förekommit.
            I Arktis finns alltjämt några av jordens få vatten som ännu inte
            har utarmats av mänskligt storskaligt fiske med destruktiva metoder.
          </p>
          <p xml:id="i-EterTZRvKWzEMZuLByTq7C">
            Det mest uppmärksammade problemet är emellertid att det under
            de smältande isarna och i Arktis som helhet finns enorma tillgångar
            av olja, kol och fossil gas. Enligt uppskattningar rör det sig
            om 2025 procent av jordens oupptäckta reserver av olja och fossil
            gas, i samma härad som tillgångarna i Mellanöstern. Dessutom finns
            stora fyndigheter av nickel, koppar, volfram, bly, zink, guld,
            silver, diamanter, mangan, krom och titan i regionen.
          </p>
          <p xml:id="i-MEmWMMG1F4MLvKT6UM41Fj">
            Precis som i Antarktis är gränsfrågorna och territoriella anspråk
            i Arktis delvis oklara. Strandstaterna har framställt territoriella
            krav som delvis överlappar varandra, men områdets geografiska
            avlägsenhet och allmänna otillgänglighet har gjort att det till
            stora delar aldrig varit föremål för allvarligare konflikter.
            Även sedan det blev känt att området omfattar stora fossila resurser
            har det varit förskonat från intrång eftersom utvinningen har
            varit svår, dyr och olönsam. Med dagens höga oljepriser, teknik
            och smältande isar har detta förändrats. Arktis har blivit oljebranschens
            nya geografiska front.
          </p>
          <head xml:id="i-VJJQWyMb1wZ96FyzuMYGis" type="h1">
            Upplagt för konflikter
          </head>
          <p xml:id="i-K9gJW5biTT59ibpHeucu67">
            Vi ser nu hur länder i denna region, bland andra våra grannar
            i både öst och väst, tävlar om dessa resurser. För mindre än ett
            år sedan steg ryska ubåtar ned 4 200 meter under havsytan och
            placerade en rysk flagga av titan på Lomonosovryggen som går mellan
            Sibirien i öster och Kanada samt Grönland i väst, mitt över Nordpolen.
            Expeditionen leddes av den ryske parlamentsledamoten och vice
            talmannen i duman, Artur Tjilingarov, som även verbalt gjorde
            anspråk på de resurser som ligger under havsbottnen. Arktis är
            vårt, förklarade han.
          </p>
          <p xml:id="i-8rNKUiQY8ykuz7RsNFdEAt">
            Kanada, Norge, USA och Danmark betraktade handlingen som en provokation
            och svarade genom fördömanden, samtidigt som man gav uttryck för
            egna anspråk och nu genomför eller planerar egna expeditioner
            till området. Vi ser också hur de multinationella oljebolagen
            tävlar om koncessioner, hur exploateringsfartygen och oljeriggarna
            flyttas allt längre norrut i takt med att iskanten förflyttas.
          </p>
          <p xml:id="i-86BUiYB42PTDLdagV8Dwmm">
            Det ligger en djup ironi i det faktum att oljenationer och multinationella
            oljebolag nu vill utnyttja klimatförändring och havsisarnas smältning
            för att komma åt nya fossila resurser och utvinna mer olja. Som
            om mer olja är vad världen behöver.
          </p>
          <p xml:id="i-79cpydfPuWLCGkQEdSFHUN">
            Issmältningen i Arktis medför också en ny säkerhetsstrategisk
            situation. Nya transportvägar för sjöfarten, stora energi- och
            mineraltillgångar och regionens maktstrategiska läge kommer att
            innebära ett kraftigt ökat intresse från många olika aktörer.
          </p>
          <p xml:id="i-MxZSLsJseMRU2DP2Rnk8QR">
            I synnerhet kommer USA, Ryssland och Kanada att sätta dagordningen
            i denna fråga, men en rad andra länder har intressen som de kommer
            att vilja främja eller bevaka, främst Norge och Danmark. En ökad
            militär närvaro och aktivitet är att vänta. Intresset för att
            göra territoriella anspråk och risken för konflikter ökar ju större
            ekonomiskt intresse som finns i regionen. Den amerikanska flottan
            har nyligen beställt ett flertal krigsfartyg för arktiska miljöer,
            och enligt den ryske generallöjtnanten Vladimir Shamanov har den
            ryska armén redan börjat utbilda och utrusta trupper för krigföring
            i Arktis.
          </p>
          <p xml:id="i-TY54RMqS21dTUBFnjm3jjv">
            Situationen i Arktis är med andra ord problemfylld och labil;
            utvecklingen kan snabbt rusa iväg i olika riktningar, i västa
            fall mot en internationell konflikt där kärnvapenländer deltar.
            Men även om utvecklingen sker på fredlig väg talar allt för att
            regionen står inför en dramatisk förändring där dess karaktär
            av vildmark försvinner för alltid. Inom ett eller några decennier
            kommer stora delar av Arktis att vara exploaterade.
          </p>
          <head xml:id="i-2wx2Fr2DG3hHSeGDNyo8Hi" type="h1">
            Det goda exemplet
          </head>
          <p xml:id="i-B8NDyh1SvBXsxDsTww4cTP">
            Antarktis är inta bara bokstavligt utan även politiskt Arktis
            motpol och en källa till inspiration. Kommersiella intressen började
            strax före andra världskriget att intressera sig för de väldiga
            mineralfyndigheter som finns i Antarktis, och snart uppstod gränskonflikter
            när ett flertal länder började göra anspråk på territorier.
          </p>
          <p xml:id="i-BXuY9CxNHKtGj7MisepfrK">
            Glädjande nog ledde konflikterna inte till våldsamheter; istället
            segrade förnuftet. Redan 1959 undertecknades ett internationellt
            avtal Antarktisfördraget om att freda kontinenten och det omgivande
            havet söder om den 60:e breddgraden 10 procent av jordens yta.
            Enligt avtalet ska Antarktis för evigt i mänsklighetens intresse
            endast användas för fredliga ändamål och forskning; all militär
            verksamhet är otillåten, liksom sprängning av kärnvapen och förvaring
            av radioaktivt avfall. Alla territoriella anspråk har frusits
            vid den situation som rådde när avtalet undertecknades.
          </p>
          <p xml:id="i-Xw4Yoa3bwGMZSZQwdyztgf">
            Fördraget kompletteras senare av ett antal konventioner och rekommendationer
            till skydd för miljön och den biologiska mångfalden. Genom denna
            överenskommelse skyddas mer eller mindre allt liv söder om 58:e
            breddgraden, utom valarna som täcks av andra överenskommelser.
            Det finns en konvention för skydd av sälar, en annan som ger skydd
            åt andra djur och växter samt en som skyddar det marina livet.
          </p>
          <p xml:id="i-TNsqChzZWo56i4s4AC918Z">
            En särskilt viktig överenskommelse under Antarktisfördraget är
            Madridprotokollet från 1991. Det tillkom på initiativ av Australien
            och Frankrike sedan andra länder under 1980-talet försökt få igenom
            ett avtal om exploatering av kontinentens mineraler. Resultatet
            blev istället ett protokoll som helt bannlyser alla former av
            prospektering i 50 år utom för vetenskapliga ändamål. Det är ett
            omfattande regelverk som slutligen klassar kontinenten som ett
            naturreservat ägnat åt fred och forskning eller en världspark.
          </p>
          <p xml:id="i-6pggGw5TTSrRnZoLqYFPVc">
            Förvisso är det många saker som skiljer Arktis från Antarktis
            och förvisso skapades Antarktisfördraget under en annan tid, men
            exemplet inspirerar. Det måste gå att skapa ett liknande fördrag
            för Arktis.
          </p>
          <head xml:id="i-76N9Ygb2ivSmxZhRyem4XD" type="h1">
            Den arktiska politiken
          </head>
          <p xml:id="i-A43CjbgfWCrcQRjzNcGYYW">
            När förhandlingar om ett skydd mot exploatering av Antarktis
            fördes under slutet av 1980-talet, höjdes röster för att även
            Arktis skulle omfattas av överenskommelsen. Så blev det emellertid
            inte. Istället skapades egna forum för samarbete i Arktis, överenskommelser
            som dessvärre inte erbjuder något skydd mot exploatering, militarisering
            eller annan storskalig mänsklig verksamhet. I början av 1990-talet
            hade avtalen en tydlig inriktning mot skydd, men successivt har
            de blivit allt mer inriktade på resursutnyttjande och exploatering.
          </p>
          <p xml:id="i-XqBiCxccxuNnntYfeDGHH">
            Utvecklingen i Arktis styrs sedan 1996 i hög grad av de åtta
            länder som har territorier norr om polcirkeln: Ryssland, Finland,
            Sverige, Norge, Danmark, Island, Kanada och USA. Samtliga utom
            tre Finland, Sverige och Island har omfattande intressen i oljeindustrin.
            Samarbetet mellan länderna sker genom Arktiska rådet, ett multilateralt
            samarbetsorgan där endast de arktiska länderna är medlemmar. Dessutom
            ingår representanter för de en miljon människor från olika ursprungsbefolkningar
            som bor i regionen.
          </p>
          <p xml:id="i-4d77V6nw8dgPMHLdXCWFe9">
            Rådets uppgift är endast att bedriva forskning i regionen och
            utgöra en diskussionsklubb för de arktiska länderna, det finns
            idag inga planer på att skydda området mot exploatering. Istället
            är det exploatering under ansvar som gäller resurserna ska utnyttjas
            på ett hållbart sätt. Hur hållbart det är att utvinna de fossila
            bränslen som finns i Arktis tar man inte ställning till, bara
            att utvinningen ska ske på ett hållbart sätt. Att fossila bränslen
            är grunden för klimatförändring verkar de inte ens reflektera
            över.
          </p>
          <p xml:id="i-QoWJz2F6fhpsGoqAyQZw46">
            Var finns helhetssynen? En ansvarsfull politik kan inte å ena
            sidan åse vad som händer med naturen, befolkningen och ekosystemen
            i Arktis till följd av klimatförändringen, och samtidigt tycka
            att det är i sin ordning att utvinna de enorma lager av fossila
            bränslen som antas ligga under de smältande isarna.
          </p>
          <head xml:id="i-CTydT959w4HDY6DZuMdAEM" type="h1">
            En kolbudget
          </head>
          <p xml:id="i-6xfXb77nR6LhuBBztufmv7">
            Idag går cirka 80 procent av världens investeringar i energisektorn
            till fossila bränslen. Pengar satsas i prospektering, undersökningar,
            provborrningar, oljeriggar och raffinaderier i en hittills oskådad
            omfattning, trots det skriande behovet av att minska användningen
            av fossila bränslen och att öka investeringarna i förnybar energi.
            Medan forskare, politiker och entreprenörer runt om i världen
            febrilt söker lösningar och understöd till utveckling av ren energi,
            rusar marknaden åt andra hållet. När myndigheter med ena handen
            formulerar mål för utsläppsminskningar, skriver den andra under
            tillstånd till utvinning av mer olja, kol och fossil gas.
          </p>
          <p xml:id="i-178tvJ1Ed9RxTnr3k7cqnC">
            Miljöpartiet anser att det krävs en helhetssyn kring klimatfrågan.
            De problem mänskligheten står inför är av en sådan dignitet att
            alla sektorer och politikområden måste dra åt samma håll. De nationella,
            internationella och globala strategierna att bromsa och minska
            användningen av fossila bränslen måste utvecklas och kompletteras
            med överenskommelser som syftar till att låta fossila bränslen
            ligga kvar i marken.
          </p>
          <p xml:id="i-Q4X3phfbQ5fEgN7aAQM21H">
            Utifrån vetenskapliga fakta är det idag lätt att räkna ut ungefär
            hur mycket fossila bränslen som kan användas utan att överstiga
            gränsen för två graders temperaturökning. Det är också uppenbart
            att det globala samfundet redan har hittat mer fossila bränslen
            än vad vi någonsin kan använda utan att överstiga denna gräns.
            Vi kan dessutom med fog anta att de reserver som redan identifierats
            och utforskats är de mest kostnadseffektiva att utnyttja.
          </p>
          <p xml:id="i-GU7NB8WMie7eWPXN1nuTbZ">
            På Miljöpartiets uppdrag har riksdagens utredningstjänst utrett
            detta: Hur stora är de kända reserverna av olja, kol och gas och
            hur mycket kan vi använda innan temperaturökningen överstiger
            två grader? Resultatet talar sitt tydliga språk: De kända reserverna
            innehåller mellan 1 000 och 5 500 gigaton kol den mängd vi kan
            släppa ut detta århundrade vår budget är högst 400 till 500 gigaton.
          </p>
          <p xml:id="i-NUX4ZxZvuCdUiegvtkdxne">
            Att med denna kunskap acceptera ytterligare prospektering och
            utvinning är oacceptabelt; det förlänger beroendet, ökar klimatpåverkan
            samt tar resurser från investeringar i förnybar energi och den
            omställning som behövs. Att på detta sätt försena utfasningen
            av fossila bränslen leder i sin tur till ökad risk för mycket
            omfattande klimatförändring och större krav på framtida generationer.
          </p>
          <head xml:id="i-5zgiM9ARzmEmVxcqr7sfPr" type="h1">
            En världspark för fred och naturskydd i Arktis
          </head>
          <p xml:id="i-EiNxiBgm6yNZ2WrCFa35Jb">
            För Arktis är läget akut. Regionens öde avgörs nu och de närmaste
            åren och intressena för att exploatera de resurser som finns där
            är starka. Arktiska rådet uppvisar inga tecken på att vilja skydda
            området mot exploatering, kanske för att majoriteten av medlemsstaterna
            har stora intressen i den fossila sektorn.
          </p>
          <p xml:id="i-KNaqE4rXutg2VBwJMaevWJ">
            Arktis är emellertid en angelägenhet främst för ursprungsbefolkningarna
            och i andra hand för hela jorden det är inte en region vars öde
            ska få avgöras av ett fåtal oljeländer som har territorier norr
            om polcirkeln. De arktiska strandstaterna bör därför ta initiativ
            till att inbjuda det internationella samfundet till samtal om
            utformningen av en konvention eller annat instrument som ger regionen
            ett långtgående skydd mot militarisering och exploatering under
            minst 100 år, en världspark för fred och liv.
          </p>
          <p xml:id="i-YSnELXdCMyQHZc18w8GKXb">
            Ett sådant instrument kan med all sannolikhet utformas på en
            mängd olika sätt, det är idag inte möjligt att närmare precisera
            dess konstruktion eller olika delar. Miljöpartiet anser dock att
            det bör omfatta en demilitarisering av regionen, ett stopp för
            ny exploatering av mineraler och fossila bränslen, en reglering
            av fiske och sjöfart, fredade ekosystem samt säkerställa ett stort
            inflytande för urbefolkningarna.
          </p>
          <p xml:id="i-WAP5GGb4N57xNMhXZJYP7S">
            Sverige kan spela en instrumentell roll i skapandet av ett sådant
            skydd. Vi är ett av de åtta länder som är medlemmar i Arktiska
            rådet, det internationella organ som för närvarande är det viktigaste
            samarbetsorganet i Arktis och där internationella förhandlingar
            om regionen äger rum. I det sammanhanget bör Sverige arbeta för
            bildandet av en världspark i Arktis och ta initiativ till ett
            globalt samarbete med detta syfte. Utmärkta tillfällen att med
            kraft driva en sådan fråga är de svenska ordförandeskapen i EU
            andra halvåret 2009 och i Arktiska rådet 20102012. Sveriges deltagande
            i Nordiska rådet utgör också en plattform för att föra fram behovet
            av ett sådant avtal och att söka allierade, framför allt i närområdet
            men även inom EU och globalt. Detta bör riksdagen ge regeringen
            tillkänna som sin mening.
          </p>
          <p xml:id="i-Eew9P1XrV6M3rATgVMKc5t">
            Internationella förhandlingar av denna art är ofta arbetskrävande
            och långdragna, de tar många år att slutföra. När det gäller Arktis
            finns dessutom troligen starka nationella och kommersiella intressen
            som motsätter sig en process som syftar till att skapa en världspark.
            Samtidigt är situationen i Arktis så allvarlig och akut att varje
            dag räknas. Därför är det angeläget att vidta åtgärder som hindrar
            en ökad exploatering av Arktis i väntan på en mer långsiktig överenskommelse.
            Miljöpartiet anser därför att Sverige bör ta initiativ för ett
            omedelbart moratorium för all utvidgad exploatering i regionen
            i minst tio år. Detta bör riksdagen ge regeringen tillkänna som
            sin mening.
          </p>
        </div>
        <div xml:id="i-BiDN16R1ndc27GfYwHvTZ5" type="signatureBlock">
          <list xml:id="i-T2Kg7EaEXCF4RRUirNzJtp">
            <item xml:id="i-4yqzCDMgkPoE4YzEYqY2XH" who="i-9BUsH2Bn1bGihptNC5r7uq" type="signature">
              Peter Eriksson (mp)
            </item>
          </list>
        </div>
      </div>
    </body>
  </text>
</TEI>
