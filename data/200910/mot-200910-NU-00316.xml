<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00316">
  <teiHeader>
    <fileDesc>
      <titleStmt>
        <title>Ipredlagen</title>
        <author corresp="i-PPtpTU7erj7n8C4rdQihuK">av Lage Rahm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ipredlagen</title>
          <idno type="rdwebb">GX02N316</idno>
          <rs type="number">N316</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N316/text</ref>
          <ref type="dokument_url_html">http://data.riksdagen.se/dokument/GX02N316</ref>
          <ref type="dokumentstatus_url_xml">http://data.riksdagen.se/dokumentstatus/GX02N316</ref>
          <ref type="doc">http://data.riksdagen.se/fil/D18A7140-4215-40D1-B62D-B778F313CD2F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KhDDmhMBGWwNTokAwf46qc" type="signed"/>
        <correspContext corresp="i-KhDDmhMBGWwNTokAwf46qc">
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-9hz9iPqymCdhBS9gVoZrbj"/>
        </correspContext>
        <correspAction xml:id="i-LEVKmfdeA985xnLzfXd5Jy" type="numbering">
          <date when="2009-10-06"/>
        </correspAction>
        <correspAction xml:id="i-VWrA9SuTzofgYJBhNkSfGw" type="submission">
          <date when="2009-10-02"/>
        </correspAction>
        <correspAction xml:id="i-Uz6DNpjLvgmyg2ygcVfayB" type="transfer">
          <date when="2009-10-02"/>
        </correspAction>
        <correspAction xml:id="i-SG6kjMiWNF8UktPDJxXe9t" type="assigned"/>
        <correspContext corresp="i-SG6kjMiWNF8UktPDJxXe9t">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-76cV5q4LsizKMiKpKtr7x1">
            Förslag till riksdagsbeslut
          </head>
          <list style="ol">
            <item xml:id="i-RNSnBdzhn1LjhNWVf8ymPV">
              Riksdagen tillkännager för regeringen som sin mening vad som
              anförs i motionen om den s.k. Ipredlagen.
            </item>
            <item xml:id="i-VSCd6fETzMkXqSrfwNwsdv">
              Riksdagen beslutar att upphäva de förändringar av lagen (1960:729)
              om upphovsrätt till litterära och konstnärliga verk som gjordes
              av riksdagen den 25 februari 2009.
            </item>
            <item xml:id="i-6qiSH5xc8i5fmcsKwXhJ87">
              Riksdagen tillkännager för regeringen som sin mening vad som
              anförs i motionen om att tillsätta en utredning för att se hur
              Internetanvändares integritet och rätt till privatliv kan stärkas
              i svensk lagstiftning.
            </item>
          </list>
        </div>
        <div type="motContent">
          <head xml:id="i-EhYNWULw2ZGuFsabzLyZiQ" type="h1">
            Motivering
          </head>
          <p xml:id="i-R8ztMoYUAX8q1LVAKVQ7G5">
            Regeringens Ipredproposition, som tyvärr bifölls av riksdagen
            så sent som förra riksdagsåret, påtalar att Sverige är sent med
            att införliva EG-direktivet 2004/48/EG och att svenska bestämmelser
            i flera avseenden inte motsvarar direktivets krav. Regeringens
            slutsats kom efter att EG-domstolen i början av året i ett spanskt
            fall avgjorde huruvida gemenskapsrätten innebär att medlemsstaterna
            är skyldiga att föreskriva en skyldighet att lämna ut personuppgifter
            i tvistemål, i syfte att skapa ett effektivt skydd för upphovsrätten.
            EG-domstolens slutsats var att medlemsstaterna inte är skyldiga
            att föreskriva en skyldighet för berörda att lämna ut personuppgifter
            i tvistemål.
          </p>
          <p xml:id="i-14YXNRAPwKhzLmXYuYMCmd">
            Trots att Sverige inte var tvingat av EU-direktivet att lagstifta
            om rätten för upphovsrättsorganisationer att direkt hos domstol
            kräva ut personuppgifter om individer som de misstänker fildelar
            upphovsrättsskyddat material, så gav regering och en oenig riksdag
            upphovsrättsorganisationer närmast polisiära befogenheter.
          </p>
          <p xml:id="i-67uVErsYfFLQiN92jT6es5">
            Förut utreddes upphovsrättsbrott av polisen som i sin tur vände
            sig till domstol. Nu har istället upphovsrättshavare getts rätten
            att vända sig direkt till domstol med information om upphovsrättsbrott
            för att kräva ut personuppgifter (knutna till en specifik IP-adress).
            Detta informationsföreläggande åtföljs av en sekretess i en månad,
            då den som uppgifterna gäller ska få information om detta tidigast
            en månad och senast tre månader efter att detta skedde. Varför
            denna månad? Är det inte rimligt att människor får kännedom om
            domstolsbeslut som berör dem?
          </p>
          <p xml:id="i-2vPmLqtH15LGqUvxvQdMVe">
            Med stöd av denna sekretessmånad har upphovsrättsinnehavarna
            möjlighet att med abonnentuppgiften återigen vända sig till domstol
            och begära intrångsundersökning, närmast att likna vid privat
            husrannsakan, som regeringen själv skrev. Flera steg tas som underlättar
            för upphovsrättsinnehavare att själva driva rättsprocesser, något
            som i praktiken ersätter den roll som polis och åklagare tidigare
            haft i upphovsrättsmål.
          </p>
          <p xml:id="i-82CZ5RCQxEoXXS8qR9GKi9">
            Inte nog med att upphovsrättsinnehavarna getts polisära befogenheter;
            det finns en överhängande risk att nästa steg för företrädare
            för upphovsrättsinnehavarna är att kräva enskilda på stora belopp
            med hot om stämning inför domstol om de inte betalar direkt. Detta
            har exempelvis hänt i Danmark. Förutom de stora skadestånd människor
            riskerar att behöva betala, efter en domstolsförhandling måste
            även motståndarsidans stora advokatkostnader betalas, vilket ofta
            inte kommer att täckas av hemförsäkringen. Människor riskerar
            att försättas i personlig konkurs. Många kommer kanske inte att
            våga riskera detta och kan därför komma att betala fast de är
            helt oskyldiga.
          </p>
          <p xml:id="i-Q5Jxe4e4bRwxfuBLG7Rd3c">
            Hoten om stämningar riskerar även att resultera i rena trakasserier
            mot enskilda som är oskyldiga. Frågan är också om lagen i flera
            delar innebär och riskerar att leda till att Internetanvändare
            presumeras skyldiga till dess de bevisat sin oskuld. Det skulle
            vara ett rättsligt systemskifte om enskilda drabbas av skadeståndskrav
            utan rätt till rättvis rättegång, och det reser frågor om konsekvenserna
            av lagen överensstämmer med Europakonventionen.
          </p>
          <p xml:id="i-2YVXa21K4pQgsrHqLRE9r1">
            Dagens rättspraxis visar att domstolar anser att innehavaren
            av ett Internetabonnemang har bevisbördan. Den enskilde måste
            bevisa att han eller hon inte har genomfört den olagliga fildelningen
            som registrerats med hans eller hennes IP-adress. Denna utveckling
            är ytterst oroväckande för rättssäkerheten, och regeringen borde
            snarast tillsätta en utredning för att se hur Internetanvändares
            integritet och rätt till privatliv kan stärkas i svensk lagstiftning.
          </p>
          <p xml:id="i-9iCt8iVHbYsCmrDFgNDDTv">
            Att fildelning registrerats på ett Internetabonnemang innebär
            inte med automatik att det är innehavaren av abonnemanget som
            gjort sig skyldig till fildelningen. Förutom andra personer i
            hushållet eller gäster i bostaden använder sig många av trådlösa
            nätverk i dag. Faktum är att många får trådlösa nätverk av sin
            bredbandsleverantör utan att ha en aning om att de har ett trådlöst
            nätverk. Detta är givetvis egentligen inget problem eftersom trådlösa
            nätverk är oerhört praktiska, vilket också är anledningen till
            att så många använder sig av dem. Problemet är att det öppnar
            möjligheten för andra att använda sig av nätverken för exempelvis
            fildelning. Även om nätverken är låsta och krypterade är det relativt
            enkelt att ta sig förbi skyddet och använda sig av någon annans
            nätverk, någon som då riskerar att bli stämd utan att ha gjort
            någonting.
          </p>
          <p xml:id="i-LDEspsneU2vN2JwJTF8DFx">
            Konsekvenserna av regeringens proposition riskerar även att tillsammans
            med liknande förslag från rege ringen förstöra för polisens brottsbekämpande
            arbe te. Det har redan uppmärksammats att åklagare och polis kommer
            att behöva lägga ner utredningar om allvarliga brott eftersom
            Internetbolagen efter Ipreds införande inte längre sparar uppgifter
            om sina kunder särskilt länge. Effekten av lagen blir alltså att
            utredningar om allvarliga brott försvåras, precis sådan kritik
            som framfördes innan lagen infördes.
          </p>
          <p xml:id="i-NyuXBNJGsgYMm8erXdr6uX">
            Så länge det inte finns användarvänliga lagliga alternativ kommer
            människor troligen att fildela. Om dessa vanliga människor fortsätter
            att jagas mer och mer repressivt finns risken att de börjar gömma
            sin trafik. Sättet är att gömma sig som en i mängden genom att
            skapa olika former av nätverk. Problemet är att inte bara fildelare
            kommer att gömma sig där. Aktiviteter som tidigare gick att spåra
            vid brottsmisstanke kan bli omöjliga att finna. Det finns i dag
            flera olika anonymitetstjänster på Internet, och även om de tjänster
            som finns i dag ännu inte förhindrar spårning helt och hållet
            så tyder allt på att tekniken finns runt hörnet. I s.k. darknets
            kan den som delar med sig av information göra det helt anonymt,
            utan möjlighet till spårning. Detta innebär en skrämmande utveckling
            som kan innebära att terrorism, pornografibrott, narkotikabrott,
            dataintrång och andra grova brott skulle bli omöjliga att spåra.
            På så sätt finns det en djupgående motsättning mellan regeringens
            jakt på fildelare och övrig brottsbekämpning på Internet.
          </p>
          <p xml:id="i-GpAwuTjzJDbnkcBLNFJRbp">
            Mot bakgrund av detta är det enda rimliga att riva upp de delarna
            av Ipredlagen som ger upphovsrättsinnehavare och deras företrädare
            möjlighet att i domstol få ut uppgifter om vem som står bakom
            ett visst abonnemang samt de övriga befogenheter som är förknippade
            med den förstnämnda.
          </p>
        </div>
        <div type="motSignatures">
          <list>
            <item xml:id="i-Jrrvtc3weXb8qz2ywwQkAr" who="i-PPtpTU7erj7n8C4rdQihuK">
              Lage Rahm (mp)
            </item>
            <item xml:id="i-EJ9NZi9Xm5FhJxSCZJQUqu" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-UcrDkPJqM9HPy38W3UuVXo" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-SRDCCsa8esSMq9j5T1VTjK" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-FZTCF3iEuChUjcwkfWY4JE" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-5Mmi957omCRfuEBSbfBTMh" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-VhJVerW6CHcgxrVymBg179" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-VR8jQTzT7fy5A5X1ha8XAi" who="i-2EZPhWWR7yHztg3zN2aNvh">
              Peter Rådberg (mp)
            </item>
            <item xml:id="i-HWUryMEx3fdtN4kUxk5wHC" who="i-9hz9iPqymCdhBS9gVoZrbj">
              Thomas Nihlén (mp)
            </item>
          </list>
        </div>
      </div>
    </body>
  </text>
</TEI>
