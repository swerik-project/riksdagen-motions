<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-03938">
  <teiHeader>
    <fileDesc>
      <titleStmt>
        <title>med anledning av prop. 2020/21:150 Ett stärkt barnrättsperspektiv i vårdnadstvister</title>
        <author corresp="i-4Cf95LugnAL9WAJuCVMeo8">av Juno Blom m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3938 av Juno Blom m.fl. (L)</title>
          <idno type="rdwebb">H8023938</idno>
          <rs type="number">3938</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H8023938/text</ref>
          <ref type="dokument_url_html">http://data.riksdagen.se/dokument/H8023938</ref>
          <ref type="dokumentstatus_url_xml">http://data.riksdagen.se/dokumentstatus/H8023938</ref>
          <ref type="docx">http://data.riksdagen.se/fil/D608C0EE-7C71-4774-8566-2EA05A05F112</ref>
          <ref type="pdf">http://data.riksdagen.se/fil/D2F421B0-0807-4135-BB4F-A6C0C0DF9259</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4Cf95LugnAL9WAJuCVMeo8</idno>
            <name>Juno Blom</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9pcoZPJi84c5dR6FtEAgwg" type="basedOn"/>
        <correspContext corresp="i-9pcoZPJi84c5dR6FtEAgwg">
          <ref>Proposition 2020/21:150</ref>
        </correspContext>
        <correspAction xml:id="i-RnWxjymU9yKiCUmpX8V7j3" type="signed"/>
        <correspContext corresp="i-RnWxjymU9yKiCUmpX8V7j3">
          <note type="signatory" corresp="i-4Cf95LugnAL9WAJuCVMeo8"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-9XMjNNn6NwhooX8tgXGwx7" type="submitted">
          <date when="2021-04-07"/>
          <time when="13:40:52"/>
        </correspAction>
        <correspAction xml:id="i-JALjxX6CEnjeRxN9Lv8Em2" type="reviewed">
          <date when="2021-04-12"/>
          <time when="17:08:13"/>
        </correspAction>
        <correspAction xml:id="i-15vG55e3BAQZiYJV5rJhtx" type="dismissed">
          <date when="2021-04-13"/>
        </correspAction>
        <correspAction xml:id="i-CyuXrWx68T8tqXBB5H91ob" type="referred">
          <date when="2021-04-14"/>
        </correspAction>
        <correspAction xml:id="i-KTj4crzcabd1j2hcWybhiH" type="assigned">
          <date when="2021-05-26"/>
          <time when="17:20:46"/>
        </correspAction>
        <correspContext corresp="i-KTj4crzcabd1j2hcWybhiH">
          <ref type="assignedTo">Civilutskottet</ref>
        </correspContext>
        <correspAction xml:id="i-21iQjLQwz95caPovBfRKz4" type="behandlas_i"/>
        <correspContext corresp="i-21iQjLQwz95caPovBfRKz4">
          <ref type="uppgift">2020/21:CU17</ref>
          <ref type="ref_dok_id">H801CU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU17</ref>
          <ref type="ref_dok_titel">Ett stärkt barnrättsperspektiv i vårdnadstvister</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KFS15EZiQRWGTdZs5WLkjv" type="motHeader">
        <div xml:id="i-AqgB3w1L2cGzPLuRU4KTed" type="motTitle">
          Motion till riksdagen 2020/21:3938 av Juno Blom m.fl. (L) med
          anledning av prop. 2020/21:150 Ett stärkt barnrättsperspektiv
          i vårdnadstvister
        </div>
      </div>
      <div xml:id="i-YMpJ93CBnsd4o6zuUgCU7Q" type="motBody">
        <div xml:id="i-GqUHY6Vj4tveFYvZvzff4q" type="motProposal" subtype="förslag">
          <head xml:id="i-6uuDCYz54HQeXR15hjY5io">
            Förslag till riksdagsbeslut
          </head>
          <list xml:id="i-WaTgcmKundLiYztqgZdYUn" style="ol">
            <item xml:id="i-LzNyUPXQvTrRiajSRgmrbW">
              Riksdagen ställer sig bakom det som anförs i motionen om ett
              förändrat perspektiv på vårdnadstvister och tillkännager detta
              för regeringen.
            </item>
            <item xml:id="i-MJfgBht8MJKFVg19Yj6v41">
              Riksdagen antar regeringens förslag till lag om ändring i föräldrabalken
              med den ändringen att det bör klargöras att möjligheten att döma
              till gemensam vårdnad mot föräldrarnas vilja ska vara utesluten
              i situationer där det föreligger våld eller hedersrelaterat förtryck
              eller risk för detsamma.
            </item>
            <item xml:id="i-J32tLgdtVev23oWtjr3mLU">
              Riksdagen ställer sig bakom det som anförs i motionen om barns
              rätt till eget ombud och tillkännager detta för regeringen.
            </item>
            <item xml:id="i-E76xWMhTmMw5E4sSrTaYLF">
              Riksdagen ställer sig bakom det som anförs i motionen om särskild
              kompetens hos den som arbetar med eller hör barn, och detta tillkännager
              riksdagen för regeringen.
            </item>
            <item xml:id="i-S4xvgB8QyfJQGtY5aWm4Qa">
              Riksdagen ställer sig bakom det som anförs i motionen om ökade
              möjligheter för socialtjänsten att hämta in uppgifter utan vårdnadshavares
              samtycke och tillkännager detta för regeringen.
            </item>
            <item xml:id="i-XG1toHChd8Dx9SkhzXEPco">
              Riksdagen ställer sig bakom det som anförs i motionen om barns
              umgängesrätt för andra än vårdnadshavare och tillkännager detta
              för regeringen.
            </item>
            <item xml:id="i-Hh3q2hTexPwo1QH7kcsLTC">
              Riksdagen ställer sig bakom det som anförs i motionen om att
              den vårdnadshavare som fälls för mord på den andre undantagslöst
              ska mista vårdnaden och tillkännager detta för regeringen.
            </item>
          </list>
        </div>
        <div xml:id="i-8pes22KJgRiuMKNUwdF2RC" type="motContent">
          <head xml:id="i-RVNeXZa4o2zKMz56fxrsqD" type="h1">
            Inledning
          </head>
          <p xml:id="i-JdN2TWD8SBErgyGLitJPGg">
            Regeringens proposition 2020/21:150 Ett stärkt barnrättsperspektiv
            i vårdnadstvister har till syfte att skapa bättre förutsättningar
            för föräldrar att nå samförståndslösningar vid vårdnadstvister
            och stärka skyddet för barn som riskerar att fara illa. Liberalerna
            har länge arbetat för att barn i olika avseenden ska ses som individer
            och ska erkännas, respekteras och skyddas som rättighetsbärare
            med en individuell personlighet och egna behov och intressen samt
            med rätt till personlig integritet.
          </p>
          <p xml:id="i-KGXrFEVAyPFnkxWywEr4bh">
            Vi ser positivt på regeringens ambition att integrera ett stärkt
            barnrättsperspektiv i handläggningen av vårdnadstvister. Vi ser
            dock allvarligt på att förslaget inte tar tillräcklig hänsyn till
            att de konflikter som föregår vårdnadstvister sällan är symmet­riska.
            Alltför ofta tar lagstiftningen sin utgångspunkt i en typ av vårdnadstvister
            där det i botten inte finns något annat än en svårlöst oenighet
            mellan två föräldrar. Verkligheten är dock betydligt mer komplex.
            Forskning har visat att det i ungefär hälften av de svåraste vårdnadskonflikterna
            förekommer våld eller hot om våld. I sådana situationer krävs
            i samtliga led av beslutskedjan ett annat agerande än i det ovan
            beskrivna normalfallet.
          </p>
          <p xml:id="i-TQrCUh9G2YKfBUaGKBH6jm">
            Vi liberaler vill därför se ett lagförslag som medger flera olika
            slags agerande från det offentliga, där barnets bästa tas till
            vara på olika vis beroende på de unika förutsätt­ningar varje
            vårdnadstvist innebär. I enlighet med vad som anförs ovan är det
            Liberal­ernas mening, vilken delas av flera remissinstanser, att
            regeringen bör återkomma med ett mer genomarbetat förslag som
            erkänner vårdnadstvisters olikheter och behovet av anpassning
            efter dessa. Samtidigt är det viktigt att även i fortsättningen
            särskilja egentliga vårdnadstvister, som är just tvister mellan
            vuxna som har eller haft vårdnaden, från andra typer av vårdnadsmål
            som kan handla om att en person som tidigare inte haft rätten
            till vårdnad vinner denna rätt.
          </p>
          <head xml:id="i-P1AjdGqkkmz64tAnM4qaMD" type="h1">
            Möjlighet att döma till gemensam vårdnad
          </head>
          <p xml:id="i-JwKWUQ8cDvvEomGhTxVEpF">
            I propositionen föreslår regeringen att domstolar ska ha möjlighet
            att döma till gemen­sam vårdnad även i fall där båda föräldrarna
            motsätter sig detta. Regeringen menar att principen om barnets
            bästa gör att en domstol som kommer fram till att gemensam vårdnad
            är den bästa lösningen inte bör hindras av att den ena föräldern
            motsätter sig detta. Regeringen markerar att det inte är den primära
            avsikten att domstolar ska döma till delad vårdnad i de fall båda
            föräldrarna motsätter sig det, utan snarare att barnets bästa
            tydligt ska framgå som överordnad ledstjärna. I praktiken menar
            regeringen att denna möjlighet lär komma till användning främst
            i de fall där det redan finns gemen­sam vårdnad och där domstolen
            beslutar att denna ska bestå. Liberalerna menar dock att det är
            mycket tveksamt i hur många fall som gemensam vårdnad mot båda
            föräldrarnas vilja kan upprätthållas på ett för barnet välfungerande
            sätta. Vi noterar att flera remiss­instanser, däribland Rädda
            Barnen och Barnombudsmannen, uttrycker motsvarande farhågor. För
            att inte riskera att barnets uppväxt blir än mer präglad av föräldrarnas
            konflikter behöver denna möjlighet tillämpas med stor försiktighet.
            I situationer där det föreligger våld eller hedersrelaterat förtryck
            eller risk för detsamma måste tillämpningen av denna möjlighet
            vara helt utesluten.
          </p>
          <head xml:id="i-K7cuSHcu6NNn23YNvFFsUc" type="h1">
            Rätt till eget ombud
          </head>
          <p xml:id="i-XT4CETJuupMPzBRWvUTk2w">
            Det framgår av barnkonventionen, som numera är svensk lag, att
            barn har rätt att kom­ma till tals i frågor som rör barnet och
            att åsikterna ska beaktas i relation till barnets ålder och mognad.
            I detta åtagande ingår att se till att barn har möjlighet att
            utnyttja sina rättigheter även i praktiken. I frågor som rör vårdnadstvister
            har barnet rätt att komma till tals i frågor som rör barnet som
            person, exempelvis umgänge, vårdnad och boende, eller rätten att
            få veta vad som ska hända och varför.
          </p>
          <p xml:id="i-3jMRNuBSGLoHZFvV6MXhB7">
            I samband med vårdnadstvister borde barn därför ha rätt till
            eget ombud som för dess talan. Sådana ombud ska ha särskild kompetens
            i att hantera barns behov i enlighet med vad som anförs nedan.
          </p>
          <p xml:id="i-3Axct77iLPWYy6jBKxAnrW">
            Ombuden kan även företräda barnets rättigheter vid medling mellan
            vårdnads­havarna. Medling är en metod som lämpar sig väl i vissa
            fall men som inte bör användas då hot eller våld har förekommit
            mellan vårdnadshavare. Det är viktigt att hänsyn ur ersättningssynpunkt
            även tas till den tid ombuden lägger på att lära känna barnet
            och varje falls unika förutsättningar.
          </p>
          <head xml:id="i-E2EmvKwUpwDNgoaXXv5aQs" type="h1">
            Särskild kompetens hos den som arbetar med barn
          </head>
          <p xml:id="i-MHQR9N5FPFyBLhqKjVgt68">
            För att kunna leva upp till de krav som ställs i barnkonventionen
            bör barn som är inblandande i vårdnadstvister erbjudas stöd av
            personer som har särskild kompetens att arbeta med barn. Den som
            hör eller förhör ett barn bör ha särskild utbildning för detta,
            och de instanser som har ärenden som rör barn bör ha rutiner för
            att säkerställa att barnen får komma till tals. Det är avgörande
            att vuxna som arbetar med barn tydligt skickar signaler att de
            är medvetna om barnets situation och tar det barnet berättar på
            allvar. Det är också viktigt att det finns kunskap om andra aktörers
            ansvar när det gäller barn och hur samverkan mellan dessa aktörer
            kan stärka barnets bästa. För att barn ska känna tillit till dessa
            aktörer är det viktigt att det finns kompetens kring hur vi möter
            barn, hur vi skapar tillitsfulla relationer och hur vi försäkrar
            att barn kan komma till tals. Det är också viktigt att förmågan
            finns att informera barn på ett adekvat sätt och att informationen
            är anpassad för det enskilda barnet. Det är minst lika viktigt
            att se till att barnet har förstått informationen.
          </p>
          <p xml:id="i-9wJYgTdFmwxh4ANFRuJQSW">
            För att säkerställa detta behövs löpande vidareutbildning för
            att öka kompetensför­sörjning för socialsekreterare som jobbar
            med barnavårdsutredningar samt placerade barn. Utöver detta ser
            vi också ett behov av att tydligt inkludera kunskap om våld mot
            barn och hjälp till barn i utbildningar av yrkesgrupper som når
            barn. Ovanstående kunskap ska tillförsäkras genom ett nytt examensmål
            för exempelvis socionomer, läkare och jurister, i enlighet med
            vad Liberalerna tidigare motionerat om (kommittémotion 2020/21:3275).
          </p>
          <head xml:id="i-VKtRCUkyFLR485v4PvGpPe" type="h1">
            Möjlighet att inhämta uppgifter utan vårdnadshavares samtycke
          </head>
          <p xml:id="i-UT768KRRoFLEse18W2bk4k">
            Regeringen föreslår ökade möjligheter att i samband med vårdnads-,
            boende- och umgängesutredningar kunna samtala med barnet trots
            att en vårdnadshavare motsätter sig det. Liberalerna välkomnar
            detta men vill samtidigt även se möjligheter för social­tjänsten
            att samtala med andra personer som är viktiga för barnet. Många
            som arbetar med vårdnads- eller barnutredningar vittnar om att
            utredningsarbetet försvåras av de regler som är satta att skydda
            integriteten hos de inblandade. Vi vill se över detta för att
            säkerställa att reglerna gör det möjligt att samla in den information
            som krävs för att bedöma vad som är barnets bästa. Både yngre
            och äldre barn har en ovillkorlig rätt att komma till tals, direkt
            eller via företrädare. Barnets åsikter ska beaktas med hänsyn
            till dess ålder och mognad – i alla utredningar, domstolsförfaranden
            och administrativa förfaranden som rör barnet. Vi vill att utredare
            i alla barnärenden ska ha möjlighet att prata med barnet utan
            krav på vare sig vårdnadshavares samtycke eller närvaro. Utre­dare
            ska även ha möjlighet att hämta in uppgifter från referenspersoner,
            såsom barnets lärare, förskolepersonal eller tränare.
          </p>
          <head xml:id="i-T19hZ7EU63bdWmkmokLR6" type="h1">
            Socialstyrelsen ska stärka det förebyggande arbetet
          </head>
          <p xml:id="i-DuJXV9C8fq4Zy1b8KLQugK">
            Det förebyggande arbetet för att motverka vårdnadstvister behöver
            förstärkas. Det behövs ett enhetligt och evidensbaserat arbete
            för att nå familjer och stötta dem i att lösa sina konflikter.
            Det måste också finnas verktyg för både barn och vuxna som inte
            nödvändigtvis innebär att behöva ta kontakt med socialtjänsten.
            Det finns redan i dag exempel på sådana verktyg både i Sverige
            och i våra nordiska grannländer. Ett antal kommuner i Sverige
            har exempelvis nyligen påbörjat implementeringen av en modell
            för att förebygga familjekonflikter. Tyvärr används inte liknande
            förebyggande metoder av alla kommuner. Socialstyrelsen bör därför
            få i uppdrag att ta fram ett antal evidens­baserade metoder för
            att motverka familjerelaterade konflikter, samt få i uppdrag att
            sprida kunskapen om dessa metoder till kommuner.
          </p>
          <head xml:id="i-VseV6fLAe8YtgX3M2tcJgW" type="h1">
            Umgängesrätt för andra än vårdnadshavare
          </head>
          <p xml:id="i-RPaCHvXBLysf58J2TVx54P">
            Att barnets bästa ska vara ledande i vårdnadstvister innebär
            också att erkänna barnets rätt till umgänge med andra än dess
            biologiska föräldrar. År 2006 ändrades föräldra­balken så att
            socialnämnden kan föra talan om sådan umgängesrätt. Det kan handla
            om rätt till umgänge med far- eller morföräldrar, styvföräldrar/bonusföräldrar,
            syskon eller andra.
          </p>
          <p xml:id="i-GnA4aeVFZvjpNn93mHKNtT">
            Denna lagstiftning ska trygga barnets rätt till kontakt med de
            vuxna som är viktiga för barnet, inte dessa vuxnas rätt att kräva
            umgänge med barnet. Den aktuella bestäm­melsen i föräldrabalken
            förefaller dock ha använts ytterst sparsamt av socialnämnderna.
            Om lagstiftarens intentioner med lagstiftningen inte fått genomslag
            i praktiken är det allvarligt och något som går ut över de barn
            som inte får rätt till umgänge med vuxna som betyder mycket för
            dem.
          </p>
          <p xml:id="i-SciUsqVXcrrHzHBXaiN5mS">
            Frågan om barns umgänge med andra än vårdnadshavarna behandlades
            mycket kursivt av 2014 års vårdnadsutredning, som ligger till
            grund för den nu aktuella propo­sitionen (bet. SOU 2017:6 s. 77–78).
            Det är beklagligt, och behovet kvarstår därför av en fördjupad
            översyn av hur dagens regler fungerar i denna del. Liberalerna
            anser att det är viktigt att de barn som behöver umgängesrätt
            också får den fastställd. Vår ståndpunkt är att föräldrabalken
            om så krävs måste förtydligas för att säkerställa barns umgängesrätt
            med andra vuxna än sina vårdnadshavare.
          </p>
          <head xml:id="i-UZ3aintDXCzM2LM4w2sy7y" type="h1">
            Möjlighet att fatta interimistiska vårdnadsbeslut
          </head>
          <p xml:id="i-9p9Tf6Y9ranJkqu5fw8vD6">
            Regeringen behandlar i propositionen även utredningens förslag
            att det skulle krävas särskilda skäl för att domstol ska fatta
            interimistiska beslut om vårdnad. Sådana beslut blir ofta aktuella
            när den ena vårdnadshavaren befinner sig i en utsatt situation,
            vilket inte sällan beror på våld eller hot om våld från den andra
            vårdnadshavaren. I dag kan sådana beslut fattas när det behövs,
            vilket utredningen alltså föreslog skulle ändras till att särskilda
            skäl skulle krävas.
          </p>
          <p xml:id="i-UpHx5A2NMHsPRvqDeFKebe">
            Som flera av remissvaren pekat på kan interimistiska vårdnadsbeslut
            vara nöd­vändiga för att den våldsutsatta vårdnadshavaren ska
            få ett fungerande skydd under tvisteperioden. I likhet med regeringen
            menar vi att det skulle vara onödigt försvårande att ställa upp
            ett krav på att domstolen skulle leda särskilda skäl i bevis.
            Det är svårt att tänka sig en situation där en domstol konstaterar
            att det behövs ett interimistiskt beslut men att det inte finns
            särskilda skäl för detta beslut. Vi instämmer därför i bedömningen
            att en lagändring inte är nödvändig.
          </p>
          <p xml:id="i-EyBVRw1WeCFWe49E57WGZo">
            En parallell kan dras till lagen om vård av unga (LVU), där socialnämnden
            får besluta om omedelbart (interimistiskt) omhändertagande om
            det är sannolikt att den unge behöver beredas vård med stöd av
            lagen och domstolens beslut inte kan inväntas. Inte heller där
            ställs kraven annorlunda än att det föreligger ett behov. Den
            slutliga bedömningen av behovet görs sedan i domstol, liksom vad
            gäller vårdnadsärenden.
          </p>
          <head xml:id="i-5ERzm4wAwAUEvUPf2PfY4t" type="h1">
            Den som döms för mord på en annan vårdnadshavare ska mista sin
            rätt till vårdnad
          </head>
          <p xml:id="i-Re47tV9e5hCSEkYUriHixN">
            Liberalerna välkomnar vad som anförs i propositionen angående
            att den vårdnadshavare som uppsåtligen dödar eller allvarligt
            skadar den andra vårdnadshavaren så gott som alltid ska anses
            ha brustit i omsorgen om barnet på ett sådant sätt att det är
            till barnets bästa att vårdnaden tas ifrån honom eller henne.
            Denna skrivelse är dock inte tillräcklig. Liberalerna anser att
            i de fall där en vårdnadshavare fälls för mord på en annan ska
            denna alltid anses ha brustit i vårdnaden så grovt att rätten
            till vårdnad om barnet ska anses förverkad. Denna bestämmelse
            ska gälla utan undantag.
          </p>
        </div>
        <div xml:id="i-6KQeuQ6pUrbGmXLU7QmQWA" type="signatureBlock">
          <list xml:id="i-UriDZn9rRjtKY3nNwD4f96">
            <item xml:id="i-P1fdBewrGdYVP4uWKqdHq1" who="i-4Cf95LugnAL9WAJuCVMeo8" type="signature">
              Juno Blom (L)
            </item>
            <item xml:id="i-8qWjYTYHZskvJbgKSMZ1p9" who="i-HzxR5drvvumXGW3Fi7DiXX" type="signature">
              Lina Nordquist (L)
            </item>
            <item xml:id="i-JBBzMYDKZEVmvrKTFdKYHM" who="i-PyYxwdbw2KYpXyCWKWHmmT" type="signature">
              Johan Pehrson (L)
            </item>
            <item xml:id="i-LU3mGuCLwywHWcyV56r6k1" who="unknown" type="signature">
              Maria Nilsson (L)
            </item>
            <item xml:id="i-LUBRyGtZuMUu59njwMdyZb" who="i-UJJVMVCt6SsjV39Hi1tTYi" type="signature">
              Gulan Avci (L)
            </item>
            <item xml:id="i-T7NoRPmYAE1SCfLmHKoiJD" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-VEWtA2xAZCaaAsptQBtSkA" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-WKHK7PaP7e82tCsrY4dE4h" who="i-BUYvEhrSc9gnHcd6iS4eDJ" type="signature">
              Allan Widman (L)
            </item>
          </list>
        </div>
      </div>
    </body>
  </text>
</TEI>
