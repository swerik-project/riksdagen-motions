<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-03068">
  <teiHeader>
    <fileDesc>
      <titleStmt>
        <title>En modern kulturpolitik</title>
        <author corresp="i-jzGaaesAq8sGFLrFKnaY8">av Olof Lavesson m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3068 av Olof Lavesson m.fl. (M, C, L, KD)</title>
          <idno type="rdwebb">H5023068</idno>
          <rs type="number">3068</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H5023068/text</ref>
          <ref type="dokument_url_html">http://data.riksdagen.se/dokument/H5023068</ref>
          <ref type="dokumentstatus_url_xml">http://data.riksdagen.se/dokumentstatus/H5023068</ref>
          <ref type="docx">http://data.riksdagen.se/fil/8E07825A-6887-4CF6-8019-A46190EC5C04</ref>
          <ref type="pdf">http://data.riksdagen.se/fil/00D78139-AD0D-48D4-8E57-FBE4730E2B3B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-iM6mvfXHKVVaVnJ19EHwm" type="signed"/>
        <correspContext corresp="i-iM6mvfXHKVVaVnJ19EHwm">
          <note type="signatory" corresp="i-jzGaaesAq8sGFLrFKnaY8"/>
          <note type="signatory" corresp="i-9nQnnjEYdDqQdpqWHaTczL"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-B99WCPfMbgg3mxzzUaXhFb" type="submitted">
          <date when="2017-10-05"/>
          <time when="10:49:03"/>
        </correspAction>
        <correspAction xml:id="i-6hZtYNXiwut7s89YeGKqcG" type="reviewed">
          <date when="2017-10-05"/>
          <time when="10:56:17"/>
        </correspAction>
        <correspAction xml:id="i-DxFtP3wN5qAR1D1W3hSyZT" type="referred">
          <date when="2017-10-13"/>
        </correspAction>
        <correspAction xml:id="i-P1uPJGfmAXgS9b4NJaGEzH" type="assigned">
          <date when="2018-11-26"/>
          <time when="14:18:14"/>
        </correspAction>
        <correspContext corresp="i-P1uPJGfmAXgS9b4NJaGEzH">
          <ref type="assignedTo">Kulturutskottet</ref>
        </correspContext>
        <correspAction xml:id="i-AR1Cc3cS4awBAqt8KL4io9" type="behandlas_i"/>
        <correspContext corresp="i-AR1Cc3cS4awBAqt8KL4io9">
          <ref type="uppgift">2017/18:KrU5</ref>
          <ref type="ref_dok_id">H501KrU5</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU5</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-At2TXXoPTLCnvxKPdd6uzV" type="behandlas_i"/>
        <correspContext corresp="i-At2TXXoPTLCnvxKPdd6uzV">
          <ref type="uppgift">2017/18:KrU6</ref>
          <ref type="ref_dok_id">H501KrU6</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU6</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2cZDPT9WNzKcWKaRJsbXjQ" type="behandlas_i"/>
        <correspContext corresp="i-2cZDPT9WNzKcWKaRJsbXjQ">
          <ref type="uppgift">2017/18:KrU7</ref>
          <ref type="ref_dok_id">H501KrU7</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU7</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-M96N92Zq9N9nbyvRc2Y4q2" type="behandlas_i"/>
        <correspContext corresp="i-M96N92Zq9N9nbyvRc2Y4q2">
          <ref type="uppgift">2017/18:NU12</ref>
          <ref type="ref_dok_id">H501NU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3068 av Olof Lavesson m.fl. (M,
          C, L, KD) En modern kulturpolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-W2owFhjkZzR6HKGE1MbJbD">
            Förslag till riksdagsbeslut
          </head>
          <list style="ol">
            <item xml:id="i-2MRKeYDg6h2WKvxaQDpoEn">
              Riksdagen ställer sig bakom det som anförs i motionen om att
              utvärdera arbetet för kulturella och kreativa näringar och tillkännager
              detta för regeringen.
            </item>
            <item xml:id="i-DBUq5Rn23GisDoyUjE8LCU">
              Riksdagen ställer sig bakom det som anförs i motionen om en nationell
              strategi för kulturella och kreativa näringar och tillkännager
              detta för regeringen.
            </item>
            <item xml:id="i-43FycvHYztn4CVEEXvaDeF">
              Riksdagen ställer sig bakom det som anförs i motionen om att
              främja ett ökat samarbete mellan de museer som inkluderas i museilagen
              och andra museer, såväl allmänna som i annan organisationsform,
              och tillkännager detta för regeringen.
            </item>
            <item xml:id="i-F8g4vMbRjpC4VpaSDLiBp7">
              Riksdagen ställer sig bakom det som anförs i motionen om att
              beakta museer som en del av näringslivspolitiken och besöksnäringen
              i stort och tillkännager detta för regeringen.
            </item>
            <item xml:id="i-2yjKafSboLMBVd4xRavdGn">
              Riksdagen ställer sig bakom det som anförs i motionen om en plan
              för att vidareutveckla Skapande skola och tillkännager detta för
              regeringen.
            </item>
            <item xml:id="i-Xp9QBmTzzxAXBrMeaYFtqb">
              Riksdagen ställer sig bakom det som anförs i motionen om en strategi
              för att tillvarata erfarenheter av Kultur och hälsa samt Kultur
              på recept och tillkännager detta för regeringen.
            </item>
            <item xml:id="i-NDCoTxprBauocxZniij1qU">
              Riksdagen ställer sig bakom det som anförs i motionen om att
              ge Statens kulturråd i uppgift att stärka de nationella institutionernas
              arbete över hela Sverige och tillkännager detta för regeringen.
            </item>
            <item xml:id="i-6LBGWGbiAe6ax3rvQqLZNU">
              Riksdagen ställer sig bakom det som anförs i motionen om en strategi
              för ökad jämställdhet i svensk film och tillkännager detta för
              regeringen.
            </item>
            <item xml:id="i-Cqs2MBEfZ3rZsen62dLW5E">
              Riksdagen ställer sig bakom det som anförs i motionen om att
              införa tydliga filmpolitiska mål för ökad publik, fler filmproduktioner
              och större tillgänglighet och tillkännager detta för regeringen.
            </item>
            <item xml:id="i-UvGfNEzwKntH7w1wmjWgWN">
              Riksdagen ställer sig bakom det som anförs i motionen om en strategi
              för att långsiktigt säkerställa kompetensförsörjning inom svensk
              film och tillkännager detta för regeringen.
            </item>
            <item xml:id="i-6L7SNgxLaWqhT2tRJQ4uo6">
              Riksdagen ställer sig bakom det som anförs i motionen om det
              samiska kulturarvet över hela Sverige och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-EnqbwwHtQcDX7jKm51pFRj" type="h1">
            Inledning
          </head>
          <p xml:id="i-GkGTZhnzjHEAdLQU4bdwCU">
            Kulturen bidrar till fördjupad demokrati och fler jobb. Nya uttryck
            tillförs ständigt till vårt gemensamma kulturarv och gör detta
            till en dynamisk kraft i samhället. Alliansen vill bygga en modern
            kulturpolitik som värnar kulturens egenvärde och ser dess möjligheter
            att bidra till alla samhällssektorer. Armlängds avstånd skall
            råda mellan kultur och politik. Under alliansregeringens åtta
            år vid makten tillfördes kulturen, under en djup ekonomisk kris,
            916 miljoner kronor mer, vilket motsvarar en tvåprocentig ökning.
            Detta är unikt i ett internationellt perspektiv.
          </p>
          <head xml:id="i-MsEqhQDtqXc2sRkDCBES3J" type="h1">
            Kulturella och kreativa näringar bidrar till nya jobb
          </head>
          <p xml:id="i-9LjcWTadWaBurMbxXUHNqS">
            Kulturen bidrar inom ramen för kulturella och kreativa näringar
            till jobb och tillväxt. Med begreppet kulturella och kreativa
            näringar avses verksamheter inom arkitektur, design, film och
            foto, konst, litteratur, media, mode, musik, måltider, scenkonst
            och upplevelsebaserat lärande. Dessa lockar besökare som äter,
            handlar och turistar vilket i förlängningen skapar jobb och bidrar
            till ökad tillväxt.
          </p>
          <p xml:id="i-5Y9JpAE2BCzYzQ9YpMNE5G">
            Sedan år 2000 har turismen i Sverige nästan fördubblats. Detta
            är en personal­intensiv näring där många unga och utrikes födda
            får sitt första jobb. Regeringens politik med kraftigt höjda skatter
            på jobb och företagande slår extra hårt mot dessa näringar. Turismens
            och besöksnäringens förutsättningar för att växa ytterligare beror
            på de ekonomiska villkor som politiken förmår att sätta upp för
            näringen framöver. En utvärdering syftande till att arbeta fram
            en nationell strategi för kulturella och kreativa näringar bör
            därför göras.
          </p>
          <head xml:id="i-F34tMJUUG3LcFnKgqDagFW" type="h1">
            Vikten av att inkludera alla museer
          </head>
          <p xml:id="i-Dhmv2Q8ZTwYBzYSVcYGuXQ">
            Museer är viktiga för enskilda människor och betydelsefulla för
            samhället både utifrån ett demokratiskt och ekonomiskt perspektiv.
            Museerna finns över hela Sverige och är olika varandra med unika
            samlingar. Räknar man även väldigt små museer finns det drygt
            1 700 stycken, cirka 6 000 årsarbetskrafter, 5,5 miljarder kronor
            i intäkter, 5,25 miljarder kronor i kostnader och 26,5 miljoner
            museibesök. Det finns museer som är centrala, vid hovstaten och
            universitet/högskolor (samtliga statliga), regionala, lokala,
            privata, stiftelseägda och ideellt drivna.
          </p>
          <p xml:id="i-6hKzTWqCbTDKFvuw6BtmHJ">
            Regeringen presenterade våren 2017 en kulturarvsproposition,
            ”Kulturarvspolitik”, 2016/17:116, där det mesta fokuserar på de
            28 centrala statliga museerna med deras drygt 8 miljoner besökare.
            Regeringen verkar helt ointresserad av museisektorns bredd och
            saknar en politik för att de statliga museerna skall samverka
            med hela det övriga Museisverige. Alliansen betraktar mångfalden
            som en styrka och tillgång som politiskt bör bejakas.
          </p>
          <p xml:id="i-R2KW5dkugLt9pB7zB3cWW9">
            Museerna, både de offentligt drivna och övriga, är viktiga delar
            av vårt gemen­samma kulturarv. Att staten bejakar alla museer,
            oavsett ägare, och uppmanar dessa till samarbete är långsiktigt
            viktigt. Att regeringen väljer att inte lyfta fram alla museer
            – även de som inte inkluderas i museilagen – är anmärkningsvärt.
            Alla museer bär var sin bit av det svenska kulturarvet oavsett
            huvudman och bidrar till fördjupad bildning, mer jobb och större
            tillväxt. Samarbetet mellan alla svenska museer bör uppmuntras
            och staten som ansvarig för de stora institutionerna bör vara
            den aktör som driver på ett långsiktigt fördjupat samarbete.
          </p>
          <head xml:id="i-LKY4KCscKvEcCMbnURY5pf" type="h1">
            Museernas betydelse för jobb och tillväxt
          </head>
          <p xml:id="i-QV5YEREtAwZuzkc4A6djgG">
            Kulturarvspropositionen bekräftar regeringens ointresse av kulturen
            som dynamisk kraft som skapar jobb och tillväxt. På annat sätt
            kan man rimligen inte tolka att den del av propositionen som handlar
            om museer inte överhuvudtaget berör den påverkan de 26,5 miljoner
            besökarna har för jobb och tillväxt. Detta är naturligtvis helt
            orimligt. En modern kulturpolitik förmår både att värna de museer
            som inkluderas i museilagen, samarbetet mellan alla museer oavsett
            huvudman samt att se och bejaka museinäringens potential att skapa
            nya jobb.
          </p>
          <head xml:id="i-JhqtUM86UBDS19KEqR6eRS" type="h1">
            Utveckla Skapande skola
          </head>
          <p xml:id="i-EunrYAPUJc668CYJzAJbi9">
            Skapande skola var en av alliansregeringens största kulturpolitiska
            reformer. Alliansen ser positivt på att den nuvarande regeringen
            valt att behålla reformen. Utvärderingar visar att reformen når
            många elever. Detta är inte minst viktigt avseende de elever som
            inte går på kommunala kulturskolor eller kommer från kulturintresserade
            hem. Fortsatt finns dock saker som behöver utvecklas inom ramen
            för Skapande skola, som att vissa mindre kommuner inte söker medel
            i samma utsträckning som större och att friskolor i mindre utsträckning
            söker stöd än kommunala skolor. Orsakerna till detta behöver systematiskt
            analyseras för att reformen långsiktigt skall kunna nå ännu fler
            barn och ungdomar.
          </p>
          <head xml:id="i-HgDX5no4tLTgb6JfrDkMTB" type="h1">
            Kulturens påverkan på övriga politikområden
          </head>
          <p xml:id="i-LaLsZZ5rWTQ5xxo3HiL43F">
            2009 antog riksdagen propositionen ”Tid för kultur”, den största
            kulturpolitiska propositionen sedan 1974. I denna proposition
            användes begreppet aspektpolitik vilket innebar nya aspekter av
            kulturen. Utgångspunkten var att människan är en kulturell varelse
            som sjunger, målar, spelar och gestaltar genom hela livet, från
            barnets enkla sånger och lekar fram till vuxenvärldens olika konstnärliga
            uttryck. Kulturens betydelse blir inte mindre bara för att en
            människa går i skolan, blir inlagd på sjukhus eller skrivs in
            på ett äldreboende. Tvärtom visar forskning att kulturen stimulerar
            till både läkande och lärande genom hela livet. Det finns alltså
            goda skäl för kultursektorn att samverka med sjukvård och äldrevård
            vilket också skedde under alliansregeringens åtta år vid makten.
          </p>
          <p xml:id="i-JCipPenWBMqMQtPRF6kxwb">
            I samband med regeringsskiftet upphörde statens stöd till satsningar
            på Kultur för hälsa och Kultur för äldre. Erfarenheterna från
            dessa satsningar har aldrig analyserats. Alliansen ser det som
            mycket viktigt att ta tillvara erfarenheterna från dessa satsningar
            och låta dem bidra i utformningen av framtidens kulturpolitik.
          </p>
          <head xml:id="i-71wgHDdYdxCoHaHRUNiLcV" type="h1">
            De nationella institutionernas ansvar för hela landet
          </head>
          <p xml:id="i-BoipcW3SYNpf89FTirbadg">
            De statliga museerna ligger till övervägande del i storstäderna
            och de stora universitets­städerna. Dessa viktiga kulturinstitutioner
            betalas av oss alla via skattsedeln och bör följaktligen komma
            oss alla till godo. Alliansen vill fortsatt värna dessa institutioners
            ovärderliga verk och arbete men samtidigt utreda hur deras arbete
            kan nå ut till fler. Statens kulturråd bör därför få i uppgift
            att utreda hur dessa institutioners verksamhet skall kunna nå
            ut över landet.
          </p>
          <head xml:id="i-8wHne6mbkv5j2PkWQAMdJH" type="h1">
            En modern, jämställd och hållbar filmpolitik
          </head>
          <p xml:id="i-PyoMoMCghGhMr3q4Z1SLcc">
            I juni 2016 underkände en riksdagsmajoritet stora delar av regeringens
            filmpolitiska proposition genom sju tillkännagivanden med krav
            på regeringen att tillsätta en ny filmutredning och åtgärda en
            lång rad brister.
            <ref target="i-W477EuXH5HPK7yDQGHMRJX">
              [1]
            </ref>
            Av dessa har endast ett tillgodosetts.
            <ref target="i-2BxLcBzkKVhJ5oUwvJ4Fcd">
              [2]
            </ref>
            Regeringens hantering visar på bristande respekt för demokratin
            och det yttersta priset för den otillräckliga politiken betalar
            svensk film. Kritiken från filmens olika organisa­tioner har föga
            överraskande varit skarp.
          </p>
          <p xml:id="i-ECHjox5y3tGSG1V1cyfiJH">
            Alliansen menar, vid sidan av dessa tillkännagivanden, att svensk
            film bör fortsätta det arbete om breddning som alliansregeringen
            lade grund för avseende jämställdhet, samverkan med andra konstformer
            och långsiktig kompetensförsörjning via moderna filmutbildningar.
            Detta tillsammans med de sju nämnda tillkännagivandena lägger
            grunden för arbetet att utforma en ny och modern filmpolitik.
          </p>
          <head xml:id="i-B2yLLLHJJ5wWcAbtTHRpDX" type="h1">
            En strategi för att värna den samiska urbefolkningens bidrag
            till vårt gemensamma kulturarv
          </head>
          <p xml:id="i-BdG3Qpsp6r5fcHGmNcyqiY">
            I definitionen av begreppet kulturarv inkluderas också det så
            kallade immateriella kulturarvet. Detta innebär sedvanor, representationer,
            uttryck, kunskap, färdigheter – liksom instrument, föremål, artefakter
            och kulturella platser som är förknippade med samhällen, grupper
            och individer. Den samiska kulturen är ett viktigt exempel på
            detta. Denna ursprungsbefolknings tro och sedvänjor är en viktig
            del av vårt immateriella kulturarv.
          </p>
          <p xml:id="i-4RPVQH2VC8WpXjc9TUq5Va">
            I kulturarvspropositionen lyfts bara den samiska kulturen fram
            inom ramen för ideellt kulturarbete och ett resonemang om proveniens
            och samers rätt att återfå föremål av särskilda etiska skäl. Alliansen
            delar i grunden regeringens bedömning men anser att denna historiskt
            illa behandlade grupp människor hade varit värd en mer utförligt
            formulerad politik. Det faktum att det bor fler samer i Stockholm
            än i Lappland under­stryker behovet av en politik som inkluderar
            hela landet. Sveriges ursprungsbefolkning med dess olika uttryck
            är en viktig del av vårt gemensamma kulturarv. Hur detta kulturarv
            bättre bör tillgängliggöras bör vara en naturlig del av den framtida
            kulturarvs­politiken.
          </p>
        </div>
        <div type="motSignatures">
          <list>
            <item xml:id="i-MVd5AFFNpbjJDf83cnHU4c">
              Olof Lavesson (M)
            </item>
            <item xml:id="i-C55cJvnn9iprrRhxFP2cQM">
              Per Lodenius (C)
            </item>
            <item xml:id="i-LpANXENe39pToC9dhGZR68">
              Bengt Eliasson (L)
            </item>
            <item xml:id="i-XACdjwM3gj2cdqy5ZuKodV">
              Roland Utbult (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-W477EuXH5HPK7yDQGHMRJX">
              [1] Prop. 2015/16:KrU11, skr. 2015/16:289.
            </note>
            <note xml:id="i-2BxLcBzkKVhJ5oUwvJ4Fcd">
              [2] Tillkännagivande till regeringen om att regeringen skyndsamt
              bör utreda möjligheten till produktionsincitament och finansieringsstimulanser
              för filminspelning.
            </note>
          </noteGrp>
        </div>
      </div>
    </body>
  </text>
</TEI>
