<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-AU-00063">
  <teiHeader>
    <fileDesc>
      <titleStmt>
        <title>med anledning av prop. 1997/98:165 Utveckling och rättvisa - en politik för storstaden på 2000-talet</title>
        <author corresp="i-2CptAnTqxXA4LBXL7vK9gC i-2CptAnTqxXA4LBXL7vK9gC">av Bertil Persson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1997/98:165 Utveckling och rättvisa - en politik för storstaden på 2000-talet</title>
          <idno type="rdwebb">GL02A63</idno>
          <rs type="number">A63</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GL02A63/text</ref>
          <ref type="dokument_url_html">http://data.riksdagen.se/dokument/GL02A63</ref>
          <ref type="dokumentstatus_url_xml">http://data.riksdagen.se/dokumentstatus/GL02A63</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2CptAnTqxXA4LBXL7vK9gC</idno>
            <name>Bertil Persson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-2CptAnTqxXA4LBXL7vK9gC</idno>
            <name>Bertil Persson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8t1pmJRprxr1TgXfMifF6v" type="basedOn"/>
        <correspContext corresp="i-8t1pmJRprxr1TgXfMifF6v">
          <ref>Proposition 1997/98:165</ref>
        </correspContext>
        <correspAction xml:id="i-RYTuVpKtgk9r7Ya47hYziT" type="signed"/>
        <correspContext corresp="i-RYTuVpKtgk9r7Ya47hYziT">
          <note type="signatory" corresp="i-2CptAnTqxXA4LBXL7vK9gC"/>
          <note type="signatory" corresp="i-2CptAnTqxXA4LBXL7vK9gC"/>
        </correspContext>
        <correspAction xml:id="i-UbqYAJLCzRKuCaLroFnw7t" type="referral">
          <date when="1998-06-10"/>
        </correspAction>
        <correspAction xml:id="i-9UwAtxfvNR76cv3khjsCax" type="dismissal">
          <date when="1998-06-09"/>
        </correspAction>
        <correspAction xml:id="i-RydysVbF7b5AyXfrRz18yp" type="submission">
          <date when="1998-06-08"/>
        </correspAction>
        <correspAction xml:id="i-GrSrkN7QPtXXPz72zE4sGT" type="referral">
          <date when="1998-06-10"/>
        </correspAction>
        <correspAction xml:id="i-EmyTKNxiEQbNivZnMe6dg2" type="dismissal">
          <date when="1998-06-09"/>
        </correspAction>
        <correspAction xml:id="i-46zWJvtw8jt9BomN8Rrm8a" type="submission">
          <date when="1998-06-08"/>
        </correspAction>
        <correspAction xml:id="i-DuKVF66tSG4bmFewWzxZTT" type="assigned"/>
        <correspContext corresp="i-DuKVF66tSG4bmFewWzxZTT">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_A_0063/mot_199798_A_0063-0001.pdf"/>
      <pb facs="riksdagen-motions-pdf/data/199798/mot_199798_A_0063/mot_199798_A_0063-001-000.pdf"/>
      <div xml:id="i-QB49fav8REVvPd49a8n1Y" type="motHeader">
        <div xml:id="i-7LiykVLP7CZDAyt8mCB3MH" type="motTitle"/>
        <div xml:id="i-C4dESvXUvYD3yphSaFVh6P" type="motSubmissionInfo"/>
      </div>
      <div xml:id="i-6PkfzgWmYoAAxLe3Lq38D3" type="motBody">
        <div xml:id="i-ACEn6Hf42WzvtnCsye8j4D">
          <p xml:id="i-9tboSDLcGtTps1bmNTj38N">
            |A63
          </p>
          <p xml:id="i-QRFkYzUKNdRaQBambkTvgt">
            Motion till riksdagen
          </p>
          <p xml:id="i-7ojKURyjx958zAaWo6JNXz">
            LI9ZGR:A63
          </p>
          <p xml:id="i-WVvM6eQ54gXnj8qkW3ygxQ">
            av Bertil Persson (m) Mot.
          </p>
          <p xml:id="i-5SvcoVBRfgzvGZSJccjmA6">
            med anledning av prop. 1997/98:165 Utveckling och 1997/98 rättvisa
            — en politik för storstaden på 2000-talet 263-66
          </p>
          <p xml:id="i-452qqmLWkFVjQC5egLXJhH">
            Regeringens uppgift har varit att finna lösningar på problemen
            i utsatta miljonprogramsförorter i storstäderna Stockholm, Göteborg
            och Malmö. Uppgiften har inte varit att finna vägar att utveckla
            den dynamik som egentligen är storstädernas roll i ett samhälle
            i utveckling. Internationellt ses storstäderna som viktiga centrum
            för kunskap och kreativitet vars utveckling samhället måste stimulera
            för att skapa tillväxt. I vårt land anses rättviseskäl tala för
            att storstadsutveckling bör hämmas, till förmån = för glesbygdsutveckling.
            Denna inställning bidrar kraftigt till att storstädernas utsatta
            grupper har svårt att finna arbeten.
          </p>
          <p xml:id="i-TBqu14vRbYUJTbuLCvAXjB">
            2 Boendefrågor
          </p>
          <p xml:id="i-SHHCnoHeJKBxBj6tjJcqun">
            Miljonprogramsområdena är ett gigantiskt internationellt problem.
            Stora stereotypa höghusområden, med mångtusentals bostäder — utformade
            av välmenande centralbyråkrater, huvudsakligen med hänsyn till
            byggkranarnas framkomlighet — finns i hela västvärlden, lika väl
            som i det gamla östblocket. Många skäl gör emellertid problemen
            särskilt svåra i vårt land. Tusentals människor, utan någonting
            gemensamt, har mer eller mindre tvingats att samtidigt flytta
            in i områden som de inte haft någon som helst möjlighet att påverka.
            Allt har varit centralplanerat intill minsta konstverk. Servicen
            har varit tunnsådd och samlad i oflexibla centrumanläggningar
            som blivit värmestugor för undersysselsatta. Sådana naturliga
            inslag i tillvaron som exempelvis kyrkogårdar har närmast betraktats
            som sanitära olägen- heter. Hushöjderna har styrts av byggfaktorer
            — 3 våningar (utan hiss), 8 våningar (1 hiss per trappa), 16 våningar
            (2 hissar per trappa). Lägen- hetsstorleken har genomgående varit
            tre rum och kök, och lånereglerna har låst detaljerna ända ned
            till att fastställa längden på hatthyllorna. Försök att tillföra
            social ingenjörskonst — som exemplet Holma i Malmö, som ritades
            av socialförvaltningen — ledde i det fallet bara till separata
            bussgator. De som skulle bo i områdena hamnade på något sätt ”utanför”.
            Ingen kan förvåna sig över att man byggde in problem. Miljonprogrammet
            blev dyrt och hyrorna höga. Den omfattande sub- ventioneringen
            eliminerade kostnadsmedvetandet i byggandet, samtidigt som normer
            och regler förhindrade flexibiliteten, och bostadsbristen skapade
            en
          </p>
          <pb facs="riksdagen-motions-pdf/data/199798/mot_199798_A_0063/mot_199798_A_0063-0002.pdf"/>
          <p xml:id="i-2gopMWtqEMKA1vrg28pWz1">
            säljarens marknad. Inkomsterna inom ”byggsvängen” blev höga.
            Och höga Mot. hyror är därför ett av problemen. En väg att sänka
            boendekostnaderna kan 1997/98A63 vara att avskaffa fastighetsskatten,
            en annan att bita i det sura äpplet och sänka hyrorna till marknadsnivå.
            Allt byggdes i s.k. funkis, en arkitekturstil som firade sina
            triumfer på trettiotalet, och som sedan inte dog ut när den borde,
            eftersom kriget kom emellan. Det var denna stil som fick tillgripas
            när byggnationen skulle ta fart. Bristande konkurrens, tidsbrist
            och storskalighet medverkade inte heller till någon större arkitektonisk
            genialitet. Utformningen blev oinspirerad och oinspirerande. Det
            finns få exempel på framgångsrika insatser i denna typ av områden.
            De första och relativt unika — framgångsrika — försöken var Tingbjerg
            i Köpenhamn och Cochran Gardens i St Louis. Det senare har dock
            efter hand kapsejsat. Det allmänna intrycket är att det huvudsakligen
            varit enstaka projekt som burits av lokala eldsjälar som lyckats.
            En amerikansk erfarenhet av denna typ av saneringar är att de
            är enklare att genomföra i homogena områden där det finns väl
            fungerande sociala nätverk. Där är det bara pengar som fattas
            — och som behöver tillföras. När en fungerande social struktur
            saknas anses projekten i stort sett ogenomförbara. Även storskaliga
            försök med utnyttjande av all tillgänglig expertis — t.ex. Eury
            utanför Paris — har misslyckats. Där spelade ändå teatern på två
            scener, biblioteket hade öppnat med 400 000 volymer på plats,
            och kollektivtrafiken gick var femte minut — redan då de första
            invånarna flyttade in. Internationella organisationer som INTA
            och IFHP har ägnat stort intresse åt utvärdering av sådana försök
            på olika håll i världen. Det är därför exempelvis beklagligt att
            Storstadskommittén inte ägnat dessa organisationer intresse —
            inte ens vid den senaste organisationens världskonferens i Göteborg
            i höstas. Alla goda idéer behöver fångas upp. De svenska miljonprogramsområdena
            är oftast olyckligt lokaliserade. Betalningsviljan för bostäder
            är lägesberoende — i tur och ordning beroende av central belägenhet,
            belägenhet nära vatten, i områden med egen identitet, med låg
            respektive gles bebyggelse. Huruvida lägenheterna är nybyggda
            eller nyrenoverade har endast mycket marginell effekt på betalningsviljan.
            Den svenska bostadspolitiken har medfört att rika bor i områden
            med låg hyra medan fattiga bor i områden med hög hyra — om hyran
            relateras till betalningsviljan. Ombyggnadsprojekt blir därför
            genomgående misslyckade — hyran stiger vida mer än betalningsviljan.
            Och ingenstans har det hjälpt att ombyggare har satt ”ryggsäckar”
            på husen. Förslaget om att nu — till priset av rejäla hyreshöjningar
            — tillskapa separata hål för urin och avföring torde inte heller
            på något avgörande sätt öka attraktiviteten. Den relativt höga
            hyran — och därav följande tomma bostäder — har lett till att
            påtagligt många störande fall placerats i områdena. Möjligheten
            för de övriga boende att acceptera en störande familj upphör enligt
            all erfarenhet vid mer än ett störande hushåll per trappuppgång,
            om inte hyresvärden vidtar speciella insatser. Den som skall stå
            på jobbet på morgonen har rätt till sin nattsömn. Man röstar med
            fötterna och flyttar, och nedgången för huset börjar. Den onda
            cirkeln är igång, och den är sedan svår att bryta.
          </p>
          <pb facs="riksdagen-motions-pdf/data/199798/mot_199798_A_0063/mot_199798_A_0063-0003.pdf"/>
          <p xml:id="i-6pbfqAikVo1WLsnpSZ1KQv">
            Mot. 3 Segregationen i boendet är stor, och den accentuerades
            av 1997/98A63 miljonprogrammet. Förr bodde rika i gatuhusen och
            fattiga i gårdshusen — nu bor de i helt separerade stadsdelar.
            Den storskaliga planeringen i vårt land har också separerat generationerna.
            Nya områden byggdes för barnfamiljer. Vi fick skilda stadsdelar
            för yngre och för äldre (s.k. käppastäder). Detta omöjliggjorde
            ett komplett serviceutbud — vilket förstärkte utvecklingen, och
            dessutom bröt det sönder familjebanden. När nu dessutom den årliga
            byggtakten ligger på under en procent av lägenhetsbeståndet, är
            en sådan segregation svår att ”bygga bort”. Med den ökande invandringen
            har områdena fått en alltmer mångkulturell prägel. Vankelmodet
            i fråga om huruvida olikheterna skulle bejakas eller förnekas,
            och huruvida skilda livsstilar skulle uppmuntras eller enbart
            tolereras, har varit stort. Ibland har man med olika ingrepp försökt
            hindra segregation, genom att förbjuda invandrare med likartad
            bakgrund att bosätta sig tillsammans. I andra fall har man applåderat
            tillkomsten av etniskt enhetliga kvarter av typen ”lttle Italy”.
            Valfrihetsfrågan har blivit en stötesten och handlandet ofta svårförståeligt.
            Stora grupper undersysselsatta ungdomar — ibland med olika etnisk
            bakgrund och inte sällan utan positiva förebilder — skapar förutsättningar
            för destruktiva gängbildningar. På sikt kan risk uppkomma för
            ungdomskravaller under ”långa heta somrar”. Möjligheterna att
            själv få påverka boendet, miljön och servicen har varit mycket
            begränsade. Sådana försök har ofta motarbetats i den mån de inte
            letts centralt från hyresgästföreningen och fastighetsägaren (oftast
            det kommunala fastighetsbolaget) i skön förening — och dessutom
            har skötts i de obligatoriska gemenskapslokaler, som ingick i
            miljonprogrammets regel- system. Att riva de mest nedgångna områdena
            har prövats, liksom ombyggnader till radhus. Vissa försök har
            varit relativt framgångsrika. I andra fall har det främst handlat
            om att genom reducerat bostadsutbud förhindra en — annars nödvändig,
            och ofta angelägen — hyresreduktion i de kommunala fastig- hetsbolagen.
            Miljonprogramsområdena har medvetet byggts som sovstäder. Arbets-
            platser har närmast betraktats som sanitära olägenheter. Därför
            är nästan alla yrkesverksamma beroende av långa transporter till
            jobb, som ligger vitt spridda i regionen. Dit har de ofta en dåligt
            fungerande kollektivtrafik. När man dessutom inte på bussen ser
            människor med en läskback, två ungar och tre matkassar, är behovet
            av tillgång till bil uppenbart. Det är därför angeläget att öka
            möjligheterna att inneha miljövänliga bilar.
          </p>
          <p xml:id="i-16jxa6H4coz9sbSAHHgKKr">
            3 Vad kan vi lära?
          </p>
          <p xml:id="i-2S8RtJmxQuvNnheovVMxb1">
            Regeringen har, som framgår, dragit fel slutsatser. Att inte
            satsa på tillväxt och expansion av K-regionerna — vilket hade
            varit bra för hela landet — men ändå tro sig undanröja följderna
            av den bristande tillväxten, utvecklingen och dynamiken — det
            ger inte utrymme för några underverk.
          </p>
          <pb facs="riksdagen-motions-pdf/data/199798/mot_199798_A_0063/mot_199798_A_0063-0004.pdf"/>
          <p xml:id="i-5MfYsZh8zF5LwyeF32UV8D">
            Förortsproblemen, som orsakats av storskalighet, social ingenjörskonst,
            Mot.
          </p>
          <p xml:id="i-2XXwTWVNEacWAsbzSyK9JG">
            planekonomi, detaljreglerande byggnormer, hyresreglering och
            förmyndar- mentalitet, är inget som kan botas av mer ingripanden
            av samma sort. Samtidigt är inte en snabb och radikal avreglering
            möjlig, eftersom de olika regelverken påverkar varandra på ett
            så svåröverskådligt och komplicerat sätt. Men varje steg måste
            öka valfriheten och bidra till ekonomiskt sunda incitament på
            den bostadsmarknad som idag på grund av regelsystemet har utvecklat
            en helt oacceptabel kostnadsnivå. Nya bostadsområden måste utformas
            som begränsade projekt. Man bör pröva allt — men i liten skala,
            och gärna i samråd med forskningen vid de tekniska högskolorna.
            Skalan bör hållas mänsklig, och de som skall bo i områdena bör
            få delta i planeringen, exempelvis efter modell från Spijkenisse
            i Holland. Det tyska angrepssättet ”Dorf im Stadt” bör prövas.
            Små byar med fullständiga funktioner — kyrka med kyrkogård, skola,
            huvudgata med spridda butiker, värdshus, idrottsplaner — men utan
            centrumanläggningar — är av stort intresse. Livet mellan husen
            är en viktig aspekt, och i Jan Gehls efterföljd kan naturliga
            mötesplatser tillskapas — där man träffas utan att särskilda åthävor.
            Människors prioriteringar är olika. Många unga bor gärna i centrala
            höghus med närhet till nöjesliv och kommunikationer, medan många
            barnfamiljer föredrar de trygga trädgårdsstäderna. Bostäder skall
            produceras efter de boendes önskemål, vilket innebär variation
            i både utformning, storlekar, miljö och upplåtelseformer. Detta
            är kanske den mest segregations- hämmande insatsen — den medger
            blandning både av socialgrupper och åldrar.
          </p>
          <p xml:id="i-Jj5wbrMXLM5NmyGkmgzTrm">
            4 Innehållet/livet mellan husen
          </p>
          <p xml:id="i-V9zqDvaASewdww7HKt2VQ">
            Identitet är viktig för människor. Den kan skapas genom tillvaratagande
            av historiska byggnader, miljöer eller traditioner, men också
            genom nya identifieringsobjekt — genial arkitektur, bra badstränder,
            naturlika parker, kultur- och = idrottsanläggningar. Endast fantasin
            sätter gränser. Stadsplanering efter ”fingermodell” ökar möjligheterna
            att tillföra sådana objekt inom mellanzonerna. Man måste kunna
            känna sig stolt över sitt bostadsområde — det måste finnas något
            unikt, som inte alla andra förorter också har. Enskilda eldsjälar
            kan försätta berg. Det är viktigt att sådana initiativ kan fångas
            upp och få utvecklingsmöjligheter — dock utan att omedelbart övergödas
            med pengar och beskäftigt ”daddas” av byråkrater som vill bli
            delaktiga i de eventuella framgångarna. Man skall låta tusen blommor
            blomma, men de skall både få växa upp, blomma och vissna. En social
            struktur, baserad på enskilt föreningsliv, idrottsklubbar och
            byalag, är oerhört värdefull, medan s.k stadsdelsnämnder bara
            visat sig skapa frustration. Möjligheter att påverka sin miljö
            och att delta i områdets skötsel stärker samhörigheten. Varför
            skall fattiga alltid ha anställd personal till att klippa gräsmattan,
            medan rika gör det själva? I befintliga problemområden är det
            viktigt att tryggheten på gator och torg återställes. Ett fungerande
            närpolissystem, och en nollvision för
          </p>
          <p xml:id="i-32cSrVuWhkh7UguSWnD78u">
            1997/98A63
          </p>
          <pb facs="riksdagen-motions-pdf/data/199798/mot_199798_A_0063/mot_199798_A_0063-0005.pdf"/>
          <p xml:id="i-RYfCe38HpiTb7LNTRoer8h">
            Mot.
          </p>
          <p xml:id="i-V6jndSskG6jauk9X7wS85a">
            5 kriminaliteten av Eskilstunamodell, bör prövas mera generellt.
          </p>
          <p xml:id="i-QfaRGJBeJhit3DZoGJcybG">
            1997/98A63 Spåren efter vandalism och klotter måste åtgärdas
            snabbt.
          </p>
          <p xml:id="i-5SqALHrZza1Bp6WRRgL7Uw">
            Särskild uppmärksamhet måste ägnas åt den utsatta ställning som
            kvinnor och flickor i vissa invandrargrupper har. För det uppväxande
            släktet — ofta med risk att bli den tredje generationen arbetslösa
            i området — är en bra skolutbildning den mest väsentliga insatsen.
            Barnen skall gå i skolan och läsa läxorna. Kraven måste ställas
            tidigt. Flexibilitet i lärarnas lönesättning kan bidra till att
            locka bra lärare till dessa områden, där insatserna är svårare.
            Redan i förskolan kan en träning i sociala färdigheter påbörjas,
            och exempelvis ett teknik- eller kulturintresse väckas. I de utsatta
            områdena är det särskilt viktigt att alternativa skolor och förskolor
            ger möjlighet till ett rikt varierat utbud av olika pedagogik.
            Ett väl fungerande skolpengssystem är därför en nödvändighet.
            Kunskapsför- medlingen bör ske inom skolsystemet och basåret skall
            främst hjälpa dem med ämneskombinationer som inte passar för avsedd
            högskoleutbildning. En frivillig deltidsförskola för barn mellan
            tre och fem år är positiv, men den får inte bli ett obligatorium,
            vare sig för föräldrarna eller kommunen. Det är viktigt att hela
            tiden slå vakt om jämställdhetsaspekterna. Inte minst syo-konsulenterna
            har en viktig uppgift i att motverka könsbundna yrkesval. Krav
            på motprestation för samhällsstödet måste få ställas — särskilt
            för de unga som skall lära sig hur arbetslivet fungerar, för att
            de inte permanent skall hamna utanför arbetsmöjligheter. Miljöinsatser,
            renhållning, parkarbete och enklare vårdinsatser är härvid värdefullare
            än den billigaste arbetsupp- giften — att ”vända papper” på kommunalkontoret.
          </p>
          <p xml:id="i-JZwLCNDhXsxxP8L6oWqZMu">
            5 Förslagen
          </p>
          <p xml:id="i-3sEogLcHRQkpVdtpBqkjH8">
            När det gäller de mera konkreta strukturinriktade förslagen är
            en översyn av socialbidraget ett intressant uppslag. Med fog kan
            man hävda att staten har ansvaret för arbetslösheten, och därmed
            för dess följder, och att gråzonen mellan korta inkomstbortfall
            och pensionering är ett angeläget område att utreda i särskild
            ordning. Viktigt är härvid att tillse att rehabiliteringsarbetet
            hela tiden bevakas och att det inte glöms bort om socialnämndens
            uppföljning upphör. Då kan också socialnämnderna återgå till sin
            huvuduppgift — den sociala rehabiliteringen. Förslaget att utveckla
            en förenklad företagsform är utmärkt. Det är inte nödvändigt att
            förelägga en korvkiosk nästan samma regler som Volvo. Detta, att
            våga ta ansvar och risker, skall inte bara vara möjligt — det
            skall rentav få löna sig. En utveckling av tjänstesektorn och
            en avdragsrätt för olika hushållstjänster är också en bra satsning.
            Fler högskoleplatser till storstäderna (vid högskolorna — inte
            ute i bostadsområdena, där de bara skulle understryka och befästa
            utanförskapet) bidrar till ökad kreativ massa, ökad dynamik och
            sysselsättning och tillstyrkes varmt. Viktigt är att stimulera
            ungdomar från problemområden att söka sig till högskoleutbildning.
            Folkhögskolesatsningar bör inriktas på att passa in i det reguljära
            utbildningssystemet. De får inte bli återvändsgränder som bara
            tillfälligt hyfsar arbetslöshetsstatistiken.
          </p>
          <pb facs="riksdagen-motions-pdf/data/199798/mot_199798_A_0063/mot_199798_A_0063-0006.pdf"/>
          <p xml:id="i-BnVL73RkYq6Ey3upGLPKAK">
            Utbildningsfrågorna har ytterligare en viktig aspekt. Det går
            inte att blunda för att förädlingsvärde och kompetensinnehåll
            i svenska produkter numera generellt är lågt. Svensk industri
            tvingas därför konkurrera medelst låga priser och därmed låga
            löner. Bristen på spetskompetens är stor. Om man räknar bort sådana
            kortutbildningar som vi kallar akademiska — men som inte är det
            i andra länder — är andelen av en ungdomskull som söker sig till
            långa utbildningar inte ens hälften av vad den är i exempelvis
            USA, Japan och Canada. Dessutom är våra ”långa” utbildningar ofta
            kortare. Av svenskar födda 1950 har 15 procent en akademisk examen,
            medan siffran bland dem födda 1968 bara är 7 procent. Detta är
            förstås katastrofalt. Storstads- regionerna - våra naturliga utvecklingscentrum
            — måste få ökade forsknings- resurser — större kreativ massa.
            Folkhälsoarbete borde vara positivt — både på individ- och samhällsnivå
            — om det inriktas på tillstånd som är påverkbara, och där nyttan
            av åtgärderna överstiger kostnaderna. Hit hör sannolikt insatser
            mot missbruk av droger, alkohol och tobak samt stimulans till
            riktigare kost och motion samt spårande av hypertoni. SBU har
            emellertid nyligen nödgats konstatera att stora befolkningsprogram
            visat små resultat. Det finns anledning till ödmjukhet inför problemen.
            Just nu är det säkert mer forskning och bättre samverkan som behöver
            prioriteras, liksom en bättre tolkservice åt vårdgivare i invandrartäta
            områden. Demokratiförslag i form av stadsdelsnämnder leder till
            olika behandling av individer i olika kommundelar och tydliggör
            dessutom att vissa stadsdelar måste bära en stor ekonomisk börda
            åt andra. De skapar motsättningar utan att man får några egentliga
            vinster. Om den som ofta träffar sin lokale politiker i närbutiken
            skulle få fördelar jämfört med andra, som inte gör det, är själva
            grunden för demokratin i fara. De aktuella förorterna har snarast
            drabbats av för mycket politiserande. Subsidiaritetsprincipen
            är viktig, men de presenterade s.k. egenmaktsförslagen är huvudsakligen
            ägnade att kraftfullt öka administrationen och den lokala byråkratin.
            De är framlagda utan tanke på balans gentemot andra berättigade
            intressen — övergripande samhällsintressen, övriga kommunmedborgare,
            fastighetsägare etc. Över- väganden saknas dessutom om vilka frågor
            som bör avgöras på stadsdelsnivå. I första hand är det den enskildes
            egen valfrihet som skall sättas i centrum — genom tillkomsten
            av fler alternativ i serviceutbudet, försök med skolpeng och servicecheckar,
            och med ökad självförvaltning i nära samverkan med fastighetsägarna.
            Det handlar om att få egen makt att förändra sin situation — inte
            om att få ännu fler ”företrädare”. Samtidigt som reguljära statliga
            anslag blivit föremål för hårdhänta besparingar, har anslagen
            till olika projekt — s.k. funny-money — snarast ökat bland statliga
            organ och myndigheter. En sanering bland projektanslagen kan vara
            en väg att finna medel till reguljära insatser i storstädernas
            problemområden. På sikt bör anslagen till storstadspolitik ersättas
            av en politik, som ger storstäderna möjlighet att utvecklas till
            de dynamiska K- regioner, som borde vara deras naturliga roll.
          </p>
          <p xml:id="i-UKQTdEeummyPPx6bhoDjB8">
            Mot. 1997/98A63
          </p>
          <pb facs="riksdagen-motions-pdf/data/199798/mot_199798_A_0063/mot_199798_A_0063-0007.pdf"/>
          <p xml:id="i-UNvEtiDwzQtmYSrFLJ3MVy">
            Mot. 7.6 Slutsatser 1997/98A63
          </p>
          <p xml:id="i-NcVzaMYSxYPbeVbd1rwm8G">
            Det finns ingen enahanda och bra lösning på miljonprogramsområdenas
            problematik. Hade en sådan funnits hade alla tillämpat den — eftersom
            problematiken är universell. Det viktiga är att ha insikt om vilka
            de grundläggande problemen egentligen är, att inte förfalla till
            ”politiskt korrekt” retorik och att inte envist upprepa redan
            gjorda misstag. Den törnbeströdda stigen bort från nuvarande problem
            måste gå via avreglering och individuell valfrihet. Och själva
            nyckelfrågan är att se till att den unga generationen inte fastnar
            i arbetslöshet. Den måste få möjlighet till en bra utbildning.
            Den investeringen kommer att ge störst utdelning av alla — även
            om det tar sin tid. Regeringen har lagt en rad förslag på vitt
            skilda områden. Förslagen är i många stycken beroende av de problemformuleringar
            som den valt att göra. Det har därför varit nödvändigt, att markera
            att skillnader i dessa avgörande avseenden föreligger, och de
            skilda slutsatser detta i sin tur leder till. Med utgångspunkt
            i de nu anförda motiveringarna, som alla borde ha legat till grund
            för propositionstexterna, bör en politik för utveckling av storstäderna
            bygga på följande utgångspunkter: « att den strategiskt viktigaste
            uppgiften är att ge den uppväxande generationen i de aktuella
            områdena en god utbildning. Det är här kraftinsatserna verkligen
            behövs, om inte en tredje generation arbetslösa skall växa upp
            . att fler högskoleplatser, inte minst på de långa utbildningslinjerna,
            erfordras för att göra våra storstäder konkurrenskraftiga internationellt,
            och därmed återge dem den ekonomiska styrka som behövs e att tryggheten
            på gator och torg måste upprätthållas. En nollvision för kriminaliteten
            borde därför införas e att hyreskostnaderna i miljonprogramsområdena
            är för höga, och man bör därför eftersträva åtgärder som leder
            till hyressänkningar, snarare än åtgärder som ytterligare höjer
            hyran och därmed sänker attraktiviteten e att valfriheten i boendet
            — inte minst vad gäller upplåtelseformerna — måste ökas e att
            ålderssegregationen är ett av de stora segregationsproblem som
            måste utredas särskilt e att bilen är en viktig faktor för att
            områdena skall fungera väl. Innehav av miljövänliga bilar bör
            inte motarbetas e att identitetsskapande insatser är nyckelfrågor
            för attraktiviteten och kulturmiljön i miljonprogramsområdena
            « att enskilda eldsjälar och föreningslivet måste få ökad stimulans.
            Utformningen kräver särskilda överväganden e att krav på motprestation
            för samhällsstödet måste få ställas, särskilt när det gäller ungdomar
            e att småskalighet bör eftersträvas i den fortsatta planeringen
            för trivsel och miljö och variation i hustyper, utformning och
            upplåtelseformer uppmuntras
          </p>
          <pb facs="riksdagen-motions-pdf/data/199798/mot_199798_A_0063/mot_199798_A_0063-0008.pdf"/>
          <p xml:id="i-MYZTLbe8k2ApEkyDMHrL6t">
            + att frågan om ett överförande till staten, av de socialbidrag
            som förorsakats av arbetslöshet, snarast bör utredas. Härvid bör
            rehabili- teringsaspekterna särskilt bevakas « att folkbildnings-
            och folkhögskolesatsningarna bör passa in i det reguljära utbildningssystemet
            e att en ekologisk omställning gärna kan prövas i begränsad skala,
            men storskalighet bör avvaktas till dess man kan bedöma hyreskonse-
            kvensernas påverkan på betalningsviljan . att de kommunala demokratiförslagen
            bör ersättas av förslag som innebär reellt ökad egen makt åt den
            enskilde. Hit hör t.ex. skolpeng, vård- och servicecheckar e att
            antalet pekpinnar beträffande lokala utvecklingsavtal är förlamande.
            Begränsade projekt och kompetent utvärdering är väsentligare e
            att folkhälsoarbetet inriktas mot områden med dokumenterade positiva
            effekter e att anslagen till storstadspolitik på sikt bör ersättas
            av en politik som ger storstäderna möjlighet att utvecklas till
            de dynamiska K-regioner som borde vara deras naturliga roll. Då
            ökar man radikalt deras möjligheter att öka sysselsättningen.
            Därmed ökar skatteintäkterna och möjligheterna att åtgärda problemen.
          </p>
          <p xml:id="i-E1XHTmLFsHX67Vbyu8FzFs">
            7 Hemställan
          </p>
          <p xml:id="i-F2ZamgxTbgU3duS4K7WBMm">
            Med hänvisning till det anförda hemställs att riksdagen som sin
            mening ger regeringen till känna att en politik för storstaden
            på 2000-talet skall utformas i enlighet med vad som anförts i
            motionen.
          </p>
          <p xml:id="i-9HJaF7fRroRZkBUvTCpR1P" type="date">
            Stockholm den 28 maj 1998
          </p>
          <div xml:id="i-GzDS3QZgEt2fbpXGrfzkap" type="signatureBlock">
            <p xml:id="i-6vJhRqRAfHpfutgoFLRNGc" who="i-2CptAnTqxXA4LBXL7vK9gC" type="signature">
              Bertil Persson (m)
            </p>
          </div>
          <p xml:id="i-LMcvFcQ3EFSiNNnsvnEyPG">
            Mot. 1997/98A63
          </p>
        </div>
      </div>
    </body>
  </text>
</TEI>
