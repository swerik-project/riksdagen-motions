<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01427">
  <teiHeader>
    <fileDesc>
      <titleStmt>
        <title>angående Linjeflygs taxor för trafiken på Gotland.</title>
        <author>av herr Gustafsson i Stenkyrka</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående Linjeflygs taxor för trafiken på Gotland.</title>
          <idno type="rdwebb">FX021427</idno>
          <rs type="number">1427</rs>
          <ref type="dokument_url_text">http://data.riksdagen.se/dokument/FX021427/text</ref>
          <ref type="dokument_url_html">http://data.riksdagen.se/dokument/FX021427</ref>
          <ref type="dokumentstatus_url_xml">http://data.riksdagen.se/dokumentstatus/FX021427</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9od8XMMEFpuGQ58mq2Csw5</idno>
            <name>TORSTEN GUSTAFSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-aViag53q6nb1tnkEd6DSU" type="signed"/>
        <correspContext corresp="i-aViag53q6nb1tnkEd6DSU">
          <note type="signatory" corresp="i-9od8XMMEFpuGQ58mq2Csw5"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1427/mot_1974__1427-001.pdf"/>
      <fw xml:id="i-SiUXHKeXKLKRwqCMjkvLep">
        Mot. 1974:1427 3
      </fw>
      <div xml:id="i-7yQBNHZcbYx9QLmfv4kdfo" type="motHeader">
        <div xml:id="i-Shqo7QrQAZVDeEAidCbyMZ" type="motTitle"/>
        <div xml:id="i-GYuaah1TAkqZLzMDcQc5qS" type="motSubmissionInfo"/>
      </div>
      <div xml:id="i-Hktp5zT36wyfLTny9P7pBo" type="motBody">
        <div xml:id="i-VmN84cwLCe1Y5vUJG2xgi">
          <p xml:id="i-Da1dsMoSsrsVau1E5VbHam">
            Motioner nr 1427—1429 år 1974 Mot. 1974 1427—1429
          </p>
          <p xml:id="i-2Nd7VDYc7VRZCPqUeTJjJv">
            Nr 1427
          </p>
          <p xml:id="i-7SXwPnQ9T54bAxhpi5WJJ1">
            av herr Gustafsson i Stenkyrka angående Linjeflygs taxor för
            trafiken på Gotland.
          </p>
          <p xml:id="i-MAdCzYmMfJxcxRUhVEEp9c">
            Gotlands geografiska läge är i förhållande till andra regioner
            i vårt land helt unikt. Avståndet till fastlandet är i och för
            sig inte särskilt långt med ca 15 mil till Nynäshamn och ca 20
            mil till Stockholm, men avsaknaden av fastlandsförbindelse, höga
            kostnader för person- och godstransporter, glesa turer med färjorna
            samt ur passagerarsynpunkt olämpliga restider, gör havet till
            en avståndsbarriär som svårligen låter sig jämföras med långa
            vägavstånd i andra regioner. Med flyget som kommunikationsmedel
            ligger emellertid Gotland tidsnära i förhållande till stora befolkningscentra
            och detta är en av anledningarna till att flyget frekventeras
            starkt på Gotlandslinjerna trots de höga km-priserna. Av Linjeflygs
            resenärer hänför sig enligt uppgift ca 25 procent till Visbytrafiken.
            Gotlands läge har konstituerat ett beroende av flyget som är större
            än för någon annan del av landet. Detta beroendeförhållande kan
            vid statsmakternas handlägg- ning av kommunikationsfrågor ge anledning
            till skilda bedömningar. Om regionalpolitiska och sociala bedömningar
            läggs till grund bör givetvis prissättningen i Gotlands flygförbindelser
            sättas så att ett verkligt folkflyg ställs till förfogande med
            vilket en bred allmänhet har ekonomiska möjligheter att resa.
            Om helt kommersiella bedömningar läggs till grund för prissättningen
            kan Gotlands beroendeförhållande utnyttjas till att ta ut högre
            priser än som kostnadsmässigt är befogade, eftersom alternativa
            resmöjligheter medelst landsvägar eller järnvägar inte står till
            förfogande utan Gotlands- resenärerna mer eller mindre måste använda
            flyget. Det nya prissättningssystem som infördes av AB Linjeflyg
            fr. o. m. den 1 maj 1973 har för avsikt att göra Sverige ”rundare”,
            dvs. att långresorna skall bli billigare för resenärerna. De nya
            priserna är konstruerade med en hög kostnad i form av en s. k.
            terminaldel på 105 kr. per enkel resa och en kilometerdel på 10
            öre per kilometer. Till detta kommer en bokningsavgift på 30 kr.
            per enkel resa som måste erläggas såvida man inte har möjlighet
            att lita på turen att det eventuellt finns plats ledig. Systemet
            är utan tvekan förmånligt för resenärer med långa avstånd och
            får betraktas som riktigt för att beakta kommunikations- problemen
            för övre och mellersta Norrland. Men för att beakta Gotlands kommunikationsproblem
            får systemet helt motsatt verkan. Där måste helt andra faktorer
            läggas till grund för prissättningen om regional- politiska och
            sociala bedömningar skall vägas in i bilden. Då den nya taxekonstruktionen
            infördes medförde detta givetvis negativa verkningar för kortsträckorna.
            Dessa eliminerades emellertid på vissa linjer där s. k. minipriser
            infördes, om av konkurrensskäl eller av
          </p>
          <p xml:id="i-AePigzXgCPox3NW4JMMr2o">
            1 Riksdagen 1974. 3 saml. Nr 1427-1429
          </p>
          <pb facs="riksdagen-motions-pdf/data/1974/mot_1974__1427/mot_1974__1427-002.pdf"/>
          <p xml:id="i-XVKWF7k4tG2diL9oestDup">
            omtanke om resenärerna må lämnas därhän. På Gotlandslinjerna,
            vilka får betraktas som kortsträckor men utan nämnvärd konkurrens
            från andra trafikmedel, lät man dock det nya systemets fördyrande
            effekter slå igenom med full kraft i fråga om resenärer till Gotland,
            medan mantalsskrivna gotlänningar erhöll särskild rabatt. Efter
            allvarliga pro- tester från gotländskt håll ändrade Linjeflyg
            sin taxesättning i så måtto att man under tre sommarmånader införde
            ett ”turistpris”, som berättigade utom Gotland mantalsskrivna
            resenärer samma pris som gotlänningarna. Detta får i och för sig
            betraktas som ett framsteg enär turistnäringen för regionens del
            är mycket viktig, Gotland har i riksplanen markerats som ett rekreationsområde
            för hela riket, och kommittén för planering av turistanläggningar
            och friluftsområden har i sitt betänkande ”Turism och rekreation
            i Sverige” (SOU 1973:52), föreslagit att ön skall bli ett av de
            s.k. primära rekreationsområdena. Under icke sommartid tillämpas
            emellertid det högre priset som f. n. är 170 kr. för enkel biljett
            (bokningsavgift inräknad) och 340 kr. för tur och retur. I vad
            gäller enkelpriset 170 kr., gäller detta för övrigt även för gotlänningar
            i enkelresa, rabattberättigad är endast den gotlänning som reser
            tur och retur. Det rabatterade priset för på Gotland mantalsskrivna
            upgår f.n. till 200 kr. tur och retur, inte heller det att betrakta
            som något lågpris för en kortsträcka på ca 20 mil. Biljettpriset
            för resenärer från fastlandet som vill besöka Gotland under icke
            sommartid har sedan det nya prissättningssystemet infördes höjts
            från 238 kr. till 340 kr. tur och retur, en höjning med 102 kr.
            eller drygt 43 procent. Följden av den nu tillämpade prissättningen
            har blivit att Linjeflyg tvingats inregistrera en kraftig minskning
            av passagerarantalet. Under år 1973 var antalet ankommande och
            avresande passagerare för Visby flygplats 205 465. Året innan
            var siffran 216 909 och toppåret 1971 var motsvarande siffra 225
            814. Innan dess hade årssiffrorna ökat år från år. Av 1973 års
            205 464 passagerare reste 11 477 med s. k. bruksflyg eller taxiflyg.
            Hade inte taxiflygets verksamhet ökat så kraftigt som den gjorde
            under 1973 till följd av Linjeflygs prispolitik kan man alltså
            förmoda att nämnda årssiffra varit ännu lägre. Tidigare år har
            bruksflyget svarat för knappt 1 000 passagerare som mest per år.
            Förklaringen till taxiflygets framgångar är att detta tillämpar
            ett lägre pris än Linjeflygs pris för gotlänningar, att det tillåter
            halvt pris för enkelresor samt ger alla samma pris oberoende av
            mantalsskrivningsort. En del av Linjeflygs passagerar- bortfall
            har även kommit färjetrafiken till godo, detta trots att färjornas
            turer endast går nattetid med extrakostnader för resenärerna i
            form av pristillägg för sovhytt eller för hotellrum på bestämmelseorten
            som följd och trots att restiden den ca 20 mil långa vägen mellan
            Stockholm och Visby med detta färdsätt blir 6 å 7 timmar. Fortsätter
            den nuvarande utvecklingen blir Linjeflygs nya taxesystem en oförmånlig
            åtgärd, inte bara för resenärerna till och från Gotland utan också
            för Linjeflyg, som tvingas se en av sina under många år bäst lönsamma
            turlinjer avfolkas. Kvar hotar att bli endast de resenärer som
            kan överlåta åt andra att betala
          </p>
          <pb facs="riksdagen-motions-pdf/data/1974/mot_1974__1427/mot_1974__1427-003.pdf"/>
          <fw xml:id="i-EcEFMCzAYWnD1S1gCX3dGM">
            Mot. 1974:1427 3
          </fw>
          <p xml:id="i-3m7AS9FUWdaKjoviA8nspH">
            biljetten, i sista hand sannolikt det gotländska näringslivet
            och skatte- betalarna. Det nya taxesystemet har, mot nämnda bakgrund,
            från olika gotländska instanser helt naturligt utsatts för stark
            kritik. Man menar att även med bortseende från de regionalpolitiska
            och sociala skäl som tvivelsutan talar för en rimligare prissättning
            på Gotlandslinjerna, även om man endast ser till rena lönsamhetskriterier
            och underlåter att belasta med extra kostnader, skulle Gotlandsflyget
            ändå vara lönsamt i enlighet med självbärighetens princip. Avgörande
            för lönsamheten måste enligt dessa talesmän vara den s.k. kabinfaktorn,
            dvs. antalet besatta platser dividerat med antalet tillgängliga
            platser. Kabinfaktorn ligger på Gotlands- linjerna mycket högt
            i jämförelse med övrigt inrikesflyg i Sverige. Den kan för Visby
            beräknas till 65 å 70 procent. Kabinfaktorn för t. ex. Jönköping,
            Karlstad, Norrköping, Sundsvall, Umeå, Halmstad, Kalmar, Ronneby
            och Ängelholm kan beräknas till 20 å 30 procent. För t. ex. Kiruna,
            Luleå och Östersund är kabinfaktorn 40 å 60 procent. Med ledning
            av bl. a. dessa uppgifter har det starkt hävdats att Gotlandslinjerna
            med det nya prissättningssystemet får bära inte bara dessa linjers
            kostnader utan även väsentliga delar av andra inrikeslinjers.
            Om detta antagande är riktigt så innebär det för Gotlands del
            att en omvänd regionalpolitik satts i tillämpning på flygets område.
            En annan slutsats är givetvis att det nya taxesystemets tillämpning
            sannolikt kommer att medföra att Gotlandslinjernas kabinfaktor
            kommer att nedgå kanske efter hand med turindragningar som följd.
            Mot den anförda bakgrunden bör det vara angeläget för alla parter
            att taxesystemet på Gotlandslinjerna blir föremål för en översyn
            och revidering, så att prissättningen bättre motsvarar resvägens
            längd och verkliga kostnader samt resenärernas betalningsförmåga.
            Från regional- politiska synpunkter skulle det vara synnerligen
            olyckligt om flyget som kommunikationsmedel, som för Gotlands
            utveckling är av stor betydelse, genom det införda prissättningssystemets
            konstruktion skulle komma att verka avskärmande när det gäller
            Gotlands förbindelser med det övriga Sverige. Med hänvisning till
            det anförda hemställs att riksdagen hos Kungl. Maj:t anhåller
            om en skyndsam översyn av nuvarande taxor för Linjeflygs Gotlandstrafik
            syftande till en rimligare prissättning i enlighet med motionens
            syfte.
          </p>
          <p xml:id="i-2p611UAsj4FbxjaziMHFAa" type="date">
            Stockholm den 26 januari 1974
          </p>
          <div xml:id="i-Riq56f3eoy7XGXMArtWns2" type="signatureBlock">
            <p xml:id="i-HcGtT1eoHsK1zx5cytr2wQ" who="i-9od8XMMEFpuGQ58mq2Csw5" type="signature">
              TORSTEN GUSTAFSSON (c)
            </p>
            <p xml:id="i-Cj1BD21RUL2oYXEVinVS9R">
              i Stenkyrka)
            </p>
          </div>
        </div>
      </div>
    </body>
  </text>
</TEI>
