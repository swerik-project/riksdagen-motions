<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-UbU-00372">
  <teiHeader>
    <fileDesc>
      <titleStmt>
        <title>Kårobligatoriets avskaffande</title>
        <author corresp="i-LmthhHLPxzMMpEiXSys13u">av Ulrika Karlsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kårobligatoriets avskaffande</title>
          <idno type="rdwebb">GS02Ub372</idno>
          <rs type="number">Ub372</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GS02Ub372/text</ref>
          <ref type="dokument_url_html">http://data.riksdagen.se/dokument/GS02Ub372</ref>
          <ref type="dokumentstatus_url_xml">http://data.riksdagen.se/dokumentstatus/GS02Ub372</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AMW4ncywhqerUGpcj4ADsy" type="signed"/>
        <correspContext corresp="i-AMW4ncywhqerUGpcj4ADsy">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-DPXxZ78KfSUCNtwL8wo7pk" type="referral">
          <date when="2004-10-14"/>
        </correspAction>
        <correspAction xml:id="i-TfNfSCFQu9XhhWnLyMQwV6" type="dismissal">
          <date when="2004-10-14"/>
        </correspAction>
        <correspAction xml:id="i-DtM5Q66oq7j2kxahpo44ck" type="submission">
          <date when="2004-10-05"/>
        </correspAction>
        <correspAction xml:id="i-6C5H5PD1AoX6irkjovtiLQ" type="assigned"/>
        <correspContext corresp="i-6C5H5PD1AoX6irkjovtiLQ">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Ub_372/mot_200405_Ub_372-0001.pdf"/>
      <div xml:id="i-T9LZSboHF7UepBQuKxL8XS" type="motHeader">
        <div xml:id="i-ADFWVrPB9QtsMHicRbcazf" type="motTitle"/>
        <div xml:id="i-PbHHtSVTHSBdqy27cN1nCX" type="motSubmissionInfo"/>
      </div>
      <div xml:id="i-GSGY3KiWBw3DEYvZHSYKRG" type="motBody">
        <div xml:id="i-9bX2xCVxgSzjat4LrgniN7">
          <p xml:id="i-QtaR9mbq1bMpD2eY6M8D72">
            2004/05 mnr: Ub372 pnr: m1554
          </p>
          <p xml:id="i-MTbpJpiYhuq798wWd4Rbb9">
            Motion till riksdagen 2004/05:Ub372
          </p>
          <p xml:id="i-9yFA3WMkBzeai2gVE1JcB6">
            av Ulrika Karlsson (m)
          </p>
          <p xml:id="i-DzryBJt3ASMMxXKqqP6QoR">
            Kårobligatoriets avskaffande
          </p>
          <p xml:id="i-FyvRgPxfsQBSPRxVV8yTM">
            Förslag till riksdagsbeslut
          </p>
          <p xml:id="i-Q4Y3tWfwkuRsQLtq7FkERo">
            Riksdagen tillkännager för regeringen som sin mening vad i motionen
            anförs om avskaffande av kårobligatoriet.
          </p>
          <p xml:id="i-PGLMfbaZpgyBeTMWDKB6Dg">
            Motivering
          </p>
          <p xml:id="i-U4PjLuJ9P7BGGn6PRwtZKg">
            Två gånger per år tvingas omkring 300 000 svenskar att lösa medlemskap
            i en organisation som gör illa dolda politiska uttalanden, har
            en klar monopolställning i sin bransch samt många gånger ägnar
            sig åt verksamheter som endast en minoritet av de tvångsanslutna
            kan eller vill ta del av. Dessutom har denna organisation en i
            det närmaste fri taxeringsrätt på sina tvångsanslutna medlemmar.
            Det handlar om tvångsrekryteringen till studentkårerna som drabbar
            samtliga studenter — det så kallade kårobligatoriet. Samtliga
            studerande vid Sveriges universitet och högskolor omfattas av
            skyldigheten att tillhöra en studentkår, som bestäms i förordningen
            (1983:18) om studerandekårer, nationer och studentföreningar för
            fakultet. Kårobligatoriet måste avskaffas! Primärt därför att
            det är principiellt fel att i ett demokratiskt land tvinga medborgarna
            att ingå i en sammanslutning. Men kårobligatoriet måste också
            avskaffas därför att det skadar studenternas intressen. Som tidigare
            fullmäktiges ordförande för Uppsala studentkår vet jag att engagemanget
            för kårens verksamhet är lågt bland studenterna och att deltagandet
            i kårfullmäktigevalen är minimalt. Endast ca 10 procent valde
            att rösta vid 2004 års val till Uppsala studentkår (som är Sveriges
            största med sina ca 33 000 medlemmar). Så har bilden sett ut under
            många år, och bilden är densamma runtom i landet. Det vittnar
            om att studentkårerna saknar den legitimitet som ofta åberopas
            som ett skäl för kårobligatoriets existens. Men legitimitet växer
            inte ur tvångsrekryteringens digra medlemsrullor. Att 100 procent
            av studenterna vid en given högskola är medlemmar i
          </p>
          <pb facs="riksdagen-motions-pdf/data/200405/mot_200405_Ub_372/mot_200405_Ub_372-0002.pdf"/>
          <p xml:id="i-uEYJXTxrbaUmSAZ1nFekz">
            2004/05:Ub372
          </p>
          <p xml:id="i-kq9CfdyEgrZsTHU2iHe6o">
            studentkåren är irrelevant information ur ett legitimitetsperspektiv
            när vi vet att medlemsvärvningen helt saknar inslag av frivillighet.
            Legitimitet nås endast när människor frivilligt sluter sig samman
            i syfte att verka för sina intressens tillvaratagande. Med ett
            frivilligt kårmedlemskap gör den enskilde studenten ett eget,
            aktivt val. Det ger legitimitet åt kåren — studenten har självmant
            visar intresse och engagemang för studentkårens verksamhet. Med
            ett frivilligt kårmedlemskap skulle studentkårerna få ett nyttigt
            incitament att ägna sig åt sådan verksamhet som medlemmarna efterfrågar.
            Med ett frivilligt kårmedlemskap skulle studentkåren vara studenternas
            representant på riktigt — till skillnad från i dag. Frivilligheten
            erbjuder möjligheter för Sveriges studentkårer att modernisera
            sina arbetsmetoder, utveckla sina kontaktytor samt genom en bättre
            marknadsföring skapa kännedom om kårens verksamhet. En studentkår
            som bygger på frivilligt deltagande får större tyngd i sina beslut
            än en kår som, med tio procents valdeltagande, egentligen inte
            vet hur många studenter den har bakom sig. Vad gäller representation
            och inflytande utses detta idag via indirekta val. Vid Uppsala
            studentkår väljs t.ex. studentrepresentanten till konsistoriet
            av kårfullmäktige. Det innebär att det fullmäktige som endast
            ca 10 procent av medlemmarna varit med att tillsätta har den fulla
            makten att utse studentrepresentanterna till universitetets högsta
            organ. Bättre vore om denna och andra tillsättningar skedde via
            fria direkta val hos berörda studenter. För fakultetsråd är en
            lämplig valkrets fakultetsnivån, för studieråd är institutionen
            lämplig valkrets osv. Detta är ett exempel på hur studentinflytandet
            genom ett avskaffande av obligatoriet skulle kunna utvecklas.
            Viktigast av allt är att det nya systemet för utseende av studentrepresentater
            innehåller en viss flexibelt så att varje enskilt universitet
            eller högskola kan hitta den i studentinflytandesynpunkt maximala
            effekten. På flera studieorter, som t.ex. Uppsala och Lund, finns
            nationer som bedriver en god och gedigen studiesocial verksamhet.
            Nationernas attraktionskraft finns i det utbud av aktiviteter
            och studiesociala verksamheter som de erbjuder. För att inte slå
            undan benen för nationerna och för att värna deras fortlevnad
            är det viktigt att nuvarande förmånliga skattemässiga behandling
            behålls. Nationerna bör undantas från skyldigheten att betala
            fastighetsskatt för sina lokaler samt befrias från skyldighet
            att redovisa moms. Detta uppnås enklast via undantag i skattelagstiftningen.
            Det är anmärkningsvärt att ett lands akademiker inte anses kapabla
            att själva besluta om var någonstans de vill, eller inte vill,
            vara medlemmar. När studenterna utexaminerats hamnar de i arbetslivet
            där det inte skulle komma ifråga att acceptera en tvångsanslutning
            till exempelvis facket. Men när studenterna fortfarande är studenter,
            anses det acceptabelt att pådyvla dem ett medlemskap i studentkåren.
            Det är ett paradoxalt och förnedrande sätt att behandla vuxna
            människor på. Det är ingen tillfällighet att föreningsfriheten
            är en av våra allra mest grundläggande fri- och rättigheter i
            en demokrati. Övertygelsen om att
          </p>
          <pb facs="riksdagen-motions-pdf/data/200405/mot_200405_Ub_372/mot_200405_Ub_372-0003.pdf"/>
          <p xml:id="i-5Dn1JhAnB7CJdUvXoM7SVV">
            individer själva är kapabla att fatta sådana beslut har ansetts
            så fundamental att den i vårt land skrivits in i grundlagen. Det
            är en självklarhet att människor som anses vuxna nog att skaffa
            banklån, köra bil och ingå äktenskap också skall anses kapabla
            att välja i vilka organisationer de vill vara medlemmar. Kårobligatoriet
            är principiellt felaktigt och bör därför avskaffas så snart som
            möjligt!
          </p>
          <p xml:id="i-8gqtd8kPJhbQu2fx3kM3Uj">
            Stockholm den 3 oktober 2004
          </p>
          <p xml:id="i-QwvqS3bLeBRKEq9zMjmYwf">
            Ulrika Karlsson (m)
          </p>
          <p xml:id="i-6RxxAG84CqPwRbEexdYXkB">
            2004/05:Ub372
          </p>
        </div>
      </div>
    </body>
  </text>
</TEI>
