<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00436">
  <teiHeader>
    <fileDesc>
      <titleStmt>
        <title>Havsbaserad vindkraft</title>
        <author corresp="i-LSGLGKPPdgKqe7pxwHn9sf">av Lise Nordin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Havsbaserad vindkraft</title>
          <idno type="rdwebb">H102N436</idno>
          <rs type="number">N436</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N436/text</ref>
          <ref type="dokument_url_html">http://data.riksdagen.se/dokument/H102N436</ref>
          <ref type="dokumentstatus_url_xml">http://data.riksdagen.se/dokumentstatus/H102N436</ref>
          <ref type="doc">http://data.riksdagen.se/fil/7C422885-C93C-4467-8B6A-CC2EDDEE43A3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4jehX9k49jT2EV9domrjhT" type="signed"/>
        <correspContext corresp="i-4jehX9k49jT2EV9domrjhT">
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction xml:id="i-3kdxyAZyHAoE7qF5o467xd" type="numbering">
          <date when="2013-10-08"/>
        </correspAction>
        <correspAction xml:id="i-GqSUQggTjdvmTieh9G3h4h" type="submission">
          <date when="2013-10-04"/>
        </correspAction>
        <correspAction xml:id="i-8nJShhwrDA1sC26SJsWs2N" type="transfer">
          <date when="2013-10-02"/>
        </correspAction>
        <correspAction xml:id="i-U8oABHxvYWW4XmAVzYJDZ8" type="assigned"/>
        <correspContext corresp="i-U8oABHxvYWW4XmAVzYJDZ8">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-68553D5ewMJ6NdSz3NF6hQ" type="motHeader"/>
      <div xml:id="i-5zfP2CtSwLQd3E7dPHYJCN" type="motBody">
        <div xml:id="i-6PZnDcnYrS7qaUjXApxUSM" type="motProposal" subtype="förslag">
          <head xml:id="i-GM1T1G2SPPSG4fCfthmESX">
            Förslag till riksdagsbeslut
          </head>
          <p xml:id="i-E5HK3hwbqYHP44FVbTQ2vC">
            Riksdagen tillkännager för regeringen som sin mening vad som
            anförs i motionen om att utreda möjligheterna till statlig upphandling
            av havsbaserad vindkraft.
          </p>
        </div>
        <div xml:id="i-VhW1qEVsycGn6HmrxJYuSX" type="motContent">
          <head xml:id="i-JAwM71z6TLxwUGHqRDFhN6" type="h1">
            Möjligheter med havsbaserad vindkraft
          </head>
          <p xml:id="i-7N81ZFoi3BXAw3pxqQG3s7">
            Den havsbaserade vindkraften har många fördelar, men har ännu
            inte tagit fart i Sverige. Den är i dagsläget något dyrare än
            den landbaserade, men har många fördelar, vilket motiverar ett
            politiskt initiativ för att skapa förutsättningarna för att det
            byggs.
          </p>
          <p xml:id="i-Uefrgm2yd27mh7aXiAsbLR">
            Ett vindkraftverk baserat till havs har mycket större kapacitet
            än ett på land. Vindkraftsprojektet Blekinge Offshore kan ge 7–8
            TWh när det byggts, vilket är mer än hela kärnkraftverket Barsebäck
            innan stängning. De jämnare vindar som finns till havs innebär
            att vindkraften kan bidra med ett stabilare effekttillskott än
            om vindkraften bara byggs på land.
          </p>
          <p xml:id="i-UmRAXx28ZPwgaSTYBhW1b7">
            Havsbaserad vindkraft i Östersjön är särskilt intressant tack
            vare gynnsamma förutsättningar i form av mindre vågor, lägre salthalt,
            grundare vatten och närmare land. Produktionskostnaden för havsbaserade
            projekt i Sverige ligger på cirka 0,9 kr/kWh medan produktionskostnaden
            för projekt i Nordsjön bedöms ligga runt 1,2 kr/kWh.
          </p>
          <p xml:id="i-XEQTPHwMs8HkDnf2NziAJo">
            Havsbaserad vindkraft kan bidra till att öka Sveriges försörjningstrygghet
            när produktionen från befintliga kärnkraftsreaktorer ska ersättas.
            En utbyggnad av den havsbaserade vindkraften underlättar för Sverige
            att genomföra omställningen med bibehållen försörjningstrygghet
            och låga elpriser.
          </p>
          <p xml:id="i-DDU8jxbqwmSQHDKWh2sYs2">
            Befintliga och planerade svenska projekt skulle kunna producera
            25 TWh el, redan inom 5–10 år. En satsning på vindkraft till havs
            ger möjligheter att under relativt kort tid bygga upp stor produktionskapacitet
            där behovet av ny elproduktion är som störst. Havsbaserad vindkraft
            i söder stärker elbalansen i elområde 4 och kan bidra till att
            minska prisskillnaderna mellan elområdena. En större geografisk
            spridning bidrar till en ökad effekttillgänglighet.
          </p>
          <p xml:id="i-WrTq5KgQWd7V93TDMgBoSM">
            Acceptansen för vindkraft kan antas vara större om den delvis
            byggs till havs, där den inte påverkar landskapsbilden. Även konflikter
            med andra intressen bedöms bli mindre i havet än vid motsvarande
            utbyggnad på land.
          </p>
          <head xml:id="i-XEmy1rcNRERZyaAtEDs7Zy" type="h1">
            Möjligheter med EU:s samarbetsmekanismer
          </head>
          <p xml:id="i-R5nweWEUs6ibmaKCCWdfGU">
            Energimyndigheten fick i regleringsbrevet 2013 uppdraget att
            analysera hur den del av förnybarhetsdirektivet som möjliggör
            gemensamma projekt via samarbetsmekanismer kan användas i Sverige.
            Det övergripande syftet med dessa är att reducera den totala kostnaden
            för att uppnå EU:s samlade mål om 20 procent förnybar energi till
            2020. Samarbetsmekanismer betyder att ett EU-land kan investera
            i förnybar elproduktion i ett annat EU-land och tillgodoräkna
            sig den förnybara energin för att nå det egna landets uppsatta
            2020-mål. Elen kan förbrukas i ursprungslandet men ett annat land
            kan köpa statistiken. EU-kommissionen menar att om den förnybara
            energin produceras där det kostar minst kommer företag, konsumenter
            och skattebetalare kunna tjäna upp mot 100 miljarder kronor varje
            år. Sverige har goda förutsättningar att bli säljare av förnybara
            värden till andra EU-länder, vilket skulle minska kostnaderna
            för utbyggnaden samtidigt som svensk industri och svenska elkonsumenter
            får fördelar av en ökad försörjningstrygghet och lägre elpriser.
            I Ecofys rapport Renewable energy progress and biofuels sustainability
            från september 2012 görs bedömningen att det finns en risk för
            att alla medlemsländer utom tre (Sverige, Estland och Österrike)
            kommer att ha svårt att nå sina nationella mål för år 2020 om
            de inte vidtar ytterligare åtgärder. Intresset för gemensamma
            projekt kommer sannolikt att öka ju närmare 2020 vi kommer.
          </p>
          <head xml:id="i-B9o7p9Pe5MwX4bfa5nd86H" type="h1">
            Staten behöver ta en aktiv roll
          </head>
          <p xml:id="i-TqFUx7yTHYud646T35rPzm">
            I Energimyndighetens redovisning av regeringsuppdraget Gemensamma
            projekt, havsbaserad vindkraft skisseras en statlig upphandling
            av havsbaserad vindkraft, utanför elcertifikatsystemet, med sikte
            på samarbetsmekanismerna i EU:s förnybarhetsdirektiv.
          </p>
          <p xml:id="i-TQ7qsqVTk4Sx6LduPj5fE8">
            Energimyndigheten ser möjligheterna, påpekar att det är bråttom
            och för fram att staten behöver ta en aktiv roll och föreslår
            att den ska ges ett kompletterande uppdrag att gå ut med en intresseförfrågan
            som förberedelse för en kommande upphandling. Ett flertal andra
            EU-länder har använt statlig upphandling för att skapa förutsättningar
            för havsbaserad vindkraft. Genom att staten tar en samordnande
            roll, sätter ett mål och tar upp anbud från de vindkraftsprojektörer
            som är beredda att bygga till mest konkurrenskraftiga priser så
            skapas förutsättningar för den havsbaserade vindkraften att ta
            fart även i Sverige. Möjligheterna till statlig upphandling bör
            utredas. Detta bör riksdagen ge regeringen tillkänna som sin mening.
          </p>
        </div>
        <div xml:id="i-EEeyRPKJkL3XRMuAyrYoiA" type="motSignatures">
          <list xml:id="i-XYGZicAg8TRc8Fw8rQWcfs">
            <item xml:id="i-Tp66Mjchv3mmMiCcj7kHLZ">
              Lise Nordin (MP)
            </item>
            <item xml:id="i-YA1yy345zjxaVWf6ykswPa">
              Jonas Eriksson (MP)
            </item>
            <item xml:id="i-J6fCbp6a4quqasDrxTJvC9">
              Mats Pertoft (MP)
            </item>
            <item xml:id="i-Ge5nxwYCujs2X3Jpu6QEtH">
              Maria Ferm (MP)
            </item>
          </list>
        </div>
      </div>
    </body>
  </text>
</TEI>
