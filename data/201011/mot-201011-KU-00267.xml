<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KU-00267">
  <teiHeader>
    <fileDesc>
      <titleStmt>
        <title>Valsedelsdistribution med modern teknik</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Valsedelsdistribution med modern teknik</title>
          <idno type="rdwebb">GY02K267</idno>
          <rs type="number">K267</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GY02K267/text</ref>
          <ref type="dokument_url_html">http://data.riksdagen.se/dokument/GY02K267</ref>
          <ref type="dokumentstatus_url_xml">http://data.riksdagen.se/dokumentstatus/GY02K267</ref>
          <ref type="doc">http://data.riksdagen.se/fil/F39977B8-318A-4D22-9114-4C147BC1633B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JB3Wctv8BAF1ptxtCe28z8" type="signed"/>
        <correspContext corresp="i-JB3Wctv8BAF1ptxtCe28z8">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-U9BM9pH9tK7ZK6Z3ZauWMq" type="numbering">
          <date when="2010-10-28"/>
        </correspAction>
        <correspAction xml:id="i-4cqua5oWcBSRsVrMz8Fj9X" type="submission">
          <date when="2010-10-25"/>
        </correspAction>
        <correspAction xml:id="i-U5emm4ZxzoqvffQViXfQc1" type="transfer">
          <date when="2010-10-25"/>
        </correspAction>
        <correspAction xml:id="i-QWJfvtWAzbcQVwPdMeqyzc" type="assigned"/>
        <correspContext corresp="i-QWJfvtWAzbcQVwPdMeqyzc">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7STugWCLFi8kL9SCSSHVbq" type="motBody">
        <div xml:id="i-E5yE35ErkipQb3RPe1zjmx" type="motProposal" subtype="förslag">
          <head xml:id="i-3PVEWPq2zmgA1oULfZcPoe">
            Förslag till riksdagsbeslut
          </head>
          <p xml:id="i-2Rv6fBTmWMDy1JB1JRrifH">
            Riksdagen tillkännager för regeringen som sin mening vad som
            anförs i motionen om att tillhandahålla aktuella, korrekta, kompletta
            och tillförlitliga valsedlar i alla landets vallokaler inklusive
            platser med förhandsröstning genom nyttjande av modern distributionstryckteknik
            vid EU-parlamentsvalet den 8 juni 2014 och vid de allmänna valen
            den 14 september samma år.
          </p>
        </div>
        <div xml:id="i-RvG9peMaT1qaYTJnw2kZsg" type="motContent">
          <head xml:id="i-89D6ZEfsgBTB3R1Hjzgtc8" type="h1">
            Motivering
          </head>
          <p xml:id="i-akVVTDzRqbuZkswxbY51N">
            För att kunna delta i allmänna val och val till EU-parlamentet
            måste väljaren ha relevant information om partier, kandidater
            och hur man förfar vid röstning.
          </p>
          <p xml:id="i-Tw8DEX6FAbTTorowf4KSLn">
            Tillgång till valsedel/röstsedel är också en förutsättning för
            att kunna deltaga i valet.
          </p>
          <p xml:id="i-NAinM7SfSeghh8xzM1zFKB">
            Valmyndigheten förser väljaren med relevant information om hur
            man förfar vid röstning. På förslag som ursprungligen kommer från
            Valmyndighetens utvärdering av 2006 års val, och som biträtts
            av regeringen och senare riksdagen, har utsändandet av röstkort
            till röstberättigade väljare i utlandet förbättrats.
          </p>
          <p xml:id="i-M17HSM9fKP4vZXk6ASB7mF">
            Det är utmärkt att så skett.
          </p>
          <p xml:id="i-M36ck5ejoptM9JoLfv5Qmz">
            Däremot har intet hänt vad gäller distributionen av valsedlar.
          </p>
          <p xml:id="i-JMWupxY4RgcSWeMRn5WLDC">
            Jag väckte vid riksmötet 2009/10, och har tidigare gjort så utan
            tillstymmelse till framgång vid riksmötena 2002/03, 2003/04, 2004/05,
            2005/06, 2006/07, 2007/08 och 2008/09, förslag om förenklad form
            av tillhandahållande av röstsedlar.
          </p>
          <p xml:id="i-XaFN6uwu2asKF7fUBuTQ7b">
            Vid riksmötet 2008/09 avslog riksdagen på förslag av konstitutionsutskottet
            (bet. 2008/09:KU4) det senast väckta förslaget, denna gång med
            denna vackra formulering:
          </p>
          <p xml:id="i-5PA6joik4c2E9cWJftwxD5">
            I betänkandet behandlas motionsförslag som rör samma eller i
            huvudsak samma frågor som utskottet har behandlat under riksmötet
            2007/08 i betänkande 2007/08:KU18, och riksdagen har i enlighet
            med utskottets förslag avslagit motionsyrkandena. Utskottet vidhåller
            sin tidigare bedömning i dessa frågor och finner inte skäl att
            nu ta upp dem till närmare behandling.
          </p>
          <p xml:id="i-KZRU7EApofUP7kPvFzSZwa">
            Därefter har i Sverige ägt rum val till EU-parlamentet den 7
            juni 2009 och allmänna val den 19 september 2010.
          </p>
          <p xml:id="i-Nxmg4qNQFY2QJijF8vRkxd">
            I EU-valrörelsen 2009 uttalade förra riksdagsledamoten och partiledaren
            Gudrun Schyman i Sveriges radio att partiet Feministiskt initiativ
            inte ansåg sig ha råd att ens distribuera partiets valsedlar till
            samtliga vallokaler i Sverige, än mindre till alla väljare.
          </p>
          <p xml:id="i-B3SpoZKMaoPhcXP7NRNGCD">
            Detta föranledde musikförläggaren Benny Andersson, i syfte att
            stärka den svenska demokratin, att skänka 1 000 000 kr till det
            nämnda partiet. Också inför valet 2010 tycks partiet Feministiskt
            initiativ på liknande sätt ha fått ekonomiskt bistånd från enskild
            för att kunna ställa upp i val i hela landet.
          </p>
          <p xml:id="i-SGGEhjvFS69sXgEw4ooEPc">
            Få har samma möjlighet att bistå partier som hr Andersson.
          </p>
          <p xml:id="i-51i6ZsrNhsQDL1HbLYx5Lh">
            Den goda gärning han därvid gör avslöjar att i dagens Sverige
            alltfort medborgarrätt heter pengar. Så skall det inte vara.
          </p>
          <p xml:id="i-E3kbERdBZRVYkouPLKKZEM">
            Enligt Valmyndighetens rapport Erfarenheter från valen den 17
            september 2006, utgiven 16 januari 2007, framgick att de allra
            flesta, 99 procent, ansåg sig också veta hur man gör när man röstar.
          </p>
          <p xml:id="i-Sb2kq7GNTcQRY5eDqGAJNR">
            Det är en tillfredsställande och uppmuntrande siffra. Någon motsvarande
            utvärdering för 2010 års val föreligger ännu inte.
          </p>
          <p xml:id="i-5PtRGN1aMq6eT4tU3KUckj">
            Allt är emellertid inte lika bra. Särskilt illa är att intentionerna
            bakom 1994 års personvalsreform inte blivit vad som eftersträvades,
            undantaget EU-valen 1999, 2004 och, tydligen dock endast delvis,
            2009.
          </p>
          <p xml:id="i-6K8yBJJ1T4Ca8QS5werVwL">
            Inte heller 2010 blev personvalsreformen någon stor succé.
          </p>
          <p xml:id="i-2KLDWyeMc7C2axcRkyrbAs">
            Orsaken är till betydande del bristen på distribution av tillförlitliga
            valsedlar: Avsaknaden av aktuella, korrekta, kompletta och tillförlitliga
            valsedlar vid landets alla förhandsröstningsställen utgör i det
            avseendet ett betydande om än inte oöverstigligt problem.
          </p>
          <p xml:id="i-Pwni1rt8Pi7q2iQChDuKsU">
            Denna brist vad gäller distribution av valsedlar kan avhjälpas
            om riksdagen beslutar att regeringen i god tid före valen 2014
            skall ge Valmyndigheten i uppdrag att utnyttja modern distributionstryckteknik
            för valsedlar.
          </p>
          <p xml:id="i-4hLSyvj5v2h1QvhgogTmuF">
            Ser man till den centrala totalkostnaden för genomförandet av
            2002 och 2006 års allmänna val bidrag till kommunernas kostnader
            medräknade på 216 respektive 229 miljoner kr, är varje besparing
            önskvärd. Valet 2010, ännu inte ens färdigräknat, torde ha blivit
            än mer kostsamt.
          </p>
          <p xml:id="i-CCL4rWQYu3dsXhJfCSWzaP">
            Vid de allmänna valen 2006 trycktes exempelvis cirka 680 000
            000 valsedlar (680 miljoner!) med partibeteckning och/eller kandidater.
            Att minska detta antal, liksom distributionen av dem till de 5
            976 vallokalerna 2002, särskilda röstmottagningsställen oräknade,
            och 5 783 vallokalerna 2006, samma undantag, och 6 063 vallokaler
            2010, är önskvärt, inte minst av den anledningen att logistiken
            kräver att partierna mycket lång tid i förväg beslutar om vilka
            kandidater som skall ställas upp och, sedan tryckningslov givits
            vanligen fyra fem månader före valdagen, inträffade händelser
            dödsfall, namnändringar, flyttningar och kanske även partibyten
            eller andra avhopp inte kan beaktas.
          </p>
          <p xml:id="i-RQiLLc9qSzttVn39UbCGjR">
            I 2010 års val inträffade sena förändringar på valsedlar som
            krävde nytryckning av valsedlar, t.ex. ett dödsfall (förstanamnet
            på centerlistan i Västmanland) och en sen partiövergång (Folkpartiet
            i Malmö kommun).
          </p>
          <p xml:id="i-E2JZJJQ1kSgxax1wPmUYfs">
            Att undanröja dessa problem och därmed skapa en mer korrekt och
            tillförlitlig valsituation för väljaren på valdagen är mycket
            angeläget. Det är exempelvis synnerligen otillfredsställande om
            sedan en tid avlidna kandidater väljs in i beslutande församlingar,
            vilket dessvärre hänt.
          </p>
          <p xml:id="i-RuTxMV2ypui36J34NEpEKW">
            Ser vi till de tre senaste riksdagsvalen kan följande statistik
            (Källa: Valmyndigheten) vara intressant (procent):
          </p>
          <table xml:id="i-NvrL2mkrmeG3ZZ5W6fmo4D">
            <row xml:id="i-DaPJrhnacvotPuuEeUD8Wc">
              <cell>
                Val
              </cell>
              <cell>
                Valdeltagande
              </cell>
              <cell>
                Förhandsröstande
              </cell>
              <cell>
                Personkryss
              </cell>
            </row>
            <row xml:id="i-515WosRcesYWgTUyoJ3aJT">
              <cell>
                1998
              </cell>
              <cell>
                81,4
              </cell>
              <cell>
                31,2
              </cell>
              <cell>
                30
              </cell>
            </row>
            <row xml:id="i-Mhg72pJ7iG9euf7tZjJfUk">
              <cell>
                2002
              </cell>
              <cell>
                80,1
              </cell>
              <cell>
                29,8
              </cell>
              <cell>
                26
              </cell>
            </row>
            <row xml:id="i-4RqFLiVkEeKrAqkbXD1Hqj">
              <cell>
                2006
              </cell>
              <cell>
                81,9
              </cell>
              <cell>
                31,8
              </cell>
              <cell>
                22
              </cell>
            </row>
            <row xml:id="i-K72uv9WeveoG3UDWN3Wjog">
              <cell>
                2010
              </cell>
              <cell>
                84,6
              </cell>
              <cell>
                ca 33,0
              </cell>
              <cell>
                25
              </cell>
            </row>
          </table>
          <p xml:id="i-NT7x3en6pnfvYtvWzMfUBy">
            Motsvarande statistik för de tre EU-valen ger följande sifferserie:
          </p>
          <table xml:id="i-AHxx2Jn6pPXobnooePn4FS">
            <row xml:id="i-44jeHLsYMsFoFDX479pJVJ">
              <cell>
                Val
              </cell>
              <cell>
                Valdeltagande
              </cell>
              <cell>
                Förhandsröstande
              </cell>
              <cell>
                Personkryss
              </cell>
            </row>
            <row xml:id="i-KZfru1T6LxfbqEMvgywRX6">
              <cell>
                1995
              </cell>
              <cell>
                41,6
              </cell>
            </row>
            <row xml:id="i-PbhZGubck7Vz1oASbL6YqU">
              <cell>
                1999
              </cell>
              <cell>
                38,8
              </cell>
              <cell>
                32,4
              </cell>
              <cell>
                66
              </cell>
            </row>
            <row xml:id="i-C9Ax2rJe6s9UCzNoy9C5b7">
              <cell>
                2004
              </cell>
              <cell>
                37,9
              </cell>
              <cell>
                25,2
              </cell>
              <cell>
                59
              </cell>
            </row>
            <row xml:id="i-NjA7AdbX3Dxw5a4tsqqmiC">
              <cell>
                2009
              </cell>
              <cell>
                45,5
              </cell>
              <cell>
                30,0
              </cell>
              <cell>
                59
              </cell>
            </row>
          </table>
          <p xml:id="i-Dn7xCqNEqBCXPZ1VLCBB3a">
            Eftersom antalet avgivna röster vid EU-valen varit relativt få
            1995: 2 727 989, 1999: 2 588 514, 2004: 2 584 464 och 2009: 3
            227 561 (mot 5,38 miljoner 2002, 5,65 miljoner 2006 och 6,02 miljoner
            2010 vid riksdagsvalen) har antalet förtidsröstande varit bara
            hälften eller mindre än det jämfört med de allmänna valen, cirka
            840 000 år 1999, 660 000 år 2004 men 966 480 detta år.
          </p>
          <p xml:id="i-CKnsKsbQVoxiU1MhWTEjR9">
            Förtidsröstningen slog 2010 alla tidigare rekord.
          </p>
          <p xml:id="i-WEm7ZB4frfhHNeQfWssEgT">
            Däremot är det intressant att notera att andelen personkryssade
            valsedlar i EU-valen är långt högre än i riksdags- och kommunalvalen,
            även om den 2010 steg till drygt var fjärde, 25,08 procent, i
            riksdagsvalet.
          </p>
          <p xml:id="i-MNwL4oBFgF6r5odqmmYRf6">
            Det finns säkert skilda anledningar den viktigaste är sannolikt
            medieexponeringen i EU-valet av toppkandidaterna tillsammans med
            att det är de mest intresserade av väljarna som deltar i röstandet
            men en anledning kan vara tillgången till personmarkerade valsedlar.
          </p>
          <p xml:id="i-GuzTZkGHHXc1e49o8Jhxj6">
            Vid EU-valet 1999 blev 14 av de 22 EU-parlamentarikerna personvalda
            enligt gällande regler, vid valet 2004 hela 15 av 19, vid 2009
            års val var det 13 av 18 som uppnådde 5-procentsgränsen, varav
            2 inte skulle ha blivit valda eljest. Vid EU-valen har personvalet
            blivit en succé.
          </p>
          <p xml:id="i-WTTWoMGbmtNiQbgL6hT9Dk">
            Från Valmyndigheten erhåller varje väljare information och röstkort
            om var, när, hur och i vilka val vederbörande kan rösta.
          </p>
          <p xml:id="i-KxggdCWgF223hWF4qtYv51">
            Numera ligger ansvaret på kommunerna som huvudsakligen använder
            sina bibliotek för förtidsröstning. Det ankommer på partierna
            att se till att valsedlar finns tillgängliga på alla postkontor,
            så även i/utanför de 6 063 vallokaler som var öppna på valdagen
            2010.
          </p>
          <p xml:id="i-89HiDFHSeMTQis1sJvG4wu">
            Vid EU-valet 2009 hade en förbättring inträffat genom avtal som
            gjorde att fler valsedlar med namn fanns tillgängliga i vallokalerna
            för partier som uppnått 1 procent av väljarnas röster vid något
            av de närmast liggande valen.
          </p>
          <p xml:id="i-6vcnD2MQ9SBvjtYjnbwjCS">
            För alltför många väljare återstår ofta en partivalsedel utan
            namn eller ens valsedel med partibeteckning. Få väljare väljer
            att återkomma för att förtidsrösta, eller rösta i vallokal, på
            grund av att man inte haft tillgång till namnvalsedel vid förtidsröstningstillfället.
          </p>
          <p xml:id="i-9hbzAgxc4MTvSxxVYD36eR">
            Denna tekniska begränsning, frånvaron av tillgång till personmarkerade
            valsedlar, påverkar direkt möjligheterna för partiernas kandidater
            att ta sig över riksdagens 8-procentsspärrar och övriga vals 5-procentsspärrar.
          </p>
          <p xml:id="i-Fp4f2oqZ5QhRqJMgj6vdSS">
            Ett starkt argument för en förändring är just att den tekniska
            begränsningen avsaknad av personmarkerade valsedlar vid valtillfället
            undergräver värdet av personvalet. Hur väljer man person när man
            inte vet vem som kandiderar?
          </p>
          <p xml:id="i-56Go2KSSEdhYTBkNksB8C2">
            Det finns emellertid en tekniskt enkel möjlighet att lätt distribuera
            relevanta valsedlar för registrerade partier till alla röstande.
            Det kan ske genom att det i varje vallokal och hos förtidsröstmottagningarna
            finns en vanlig valsedelsmaskin som levererar de korrekta valsedlarna
            i samma ögonblick som den röstberättigade beslutar sig för att
            rösta.
          </p>
          <p xml:id="i-HAYApjKEYTg4qaSnTUmfWH">
            Genom att på röstkortet från Valmyndigheten anbringa en streckkod
            för väljaren, som identifierar valdistriktet, skulle en enkel
            skrivare, kopplad till Valmyndigheten, kunna leverera valsedlarna
            för de aktuella valen, i korrekta färger, för samtliga registrerade
            partier och med partiernas kandidater.
          </p>
          <p xml:id="i-32gN2hqcii5mLEfp7SjeWu">
            Denna valsedelsmaskin, som inget annat är än en datorstyrd skrivare
            försedd med gula, blåa och vita valsedlar i skrivarfacken, skulle
            på någon sekund leverera samtliga relevanta valsedlar, för registrerade
            partier, för rätt valkrets och val samt med registrerade kandidater.
          </p>
          <p xml:id="i-FfoP39i1QJhc3cFfDcLDVT">
            Själva röstavlämnandet och röstmottagningen skulle inte påverkas.
          </p>
          <p xml:id="i-CLGJv3v7zb6QHBWoUsY5G4">
            En valsedelsskrivare skulle kunna användas redan vid 2014 års
            val. Stundom är också valteknik att vilja, inte bara att välja.
          </p>
          <p xml:id="i-4emePXtKuEwVaWq7tu8DP8">
            När förslag med denna inriktning tidigare väckts har emellertid
            riksmötena beslutat på förslag av konstitutionsutskottet att avslå
            dem med hänvisning till att Grundlagskommittén berett motsvarande
            förslag, vilket betyder att frågan hamnar i långbänk.
          </p>
          <p xml:id="i-MShy3kFqdpkuAbHcSCJtXM">
            Det behövs i stället ett ordentligt uppdrag till Valmyndigheten
            att förverkliga denna reform som skulle underlätta ett korrekt
            val för väljarna och för partierna, samt spara pengar till skattebetalarna
            och stärka demokratin.
          </p>
          <p xml:id="i-HW7iH8dZ4kjqYHV3sopGLb">
            Slutligen finns ytterligare två viktiga skäl som motiverar detta:
          </p>
          <p xml:id="i-3VURXPULSPWVemKNjyKo4q">
            1. Att tvinga partier, särskilt sådana som ännu inte har riksdags-
            eller EU-representation, att själva distribuera sina valsedlar
            framstår som en omotiverad åtgärd i syfte att snarast försvåra
            för det nya partiet att konkurrera med de från förra mandatperioden
            invalda. Partierna bör konkurrera med åsikter, inte genom att
            förhindra att valsedlar finns tillgängliga från alla partier som
            söker väljarnas förtroende.
          </p>
          <p xml:id="i-4fvahpMteHidHWYiD9X3ds">
            2. Dessutom framstår det av miljöskäl som oansvarigt att låta
            trycka miljontals och åter miljontals valsedlar samt att transportera
            dessa kors och tvärs över landet när samma sak kan ske via modern
            dataöverföring.
          </p>
        </div>
        <div xml:id="i-Lgypv5AZcH9BioUMS2njJw" type="motSignatures">
          <list xml:id="i-SohUCb7wFVhSfT34xruH6N">
            <item xml:id="i-Jo3KXhX88DVwmxvYXxmfCM" who="i-XcAqMe3ntVBboWUxqACfz">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
