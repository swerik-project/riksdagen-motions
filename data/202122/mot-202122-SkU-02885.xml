<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SkU-02885">
  <teiHeader>
    <fileDesc>
      <titleStmt>
        <title>Bättre företagarklimat</title>
        <author corresp="i-LmthhHLPxzMMpEiXSys13u">av Ulrika Karlsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2885 av Ulrika Karlsson (M)</title>
          <idno type="rdwebb">H9022885</idno>
          <rs type="number">2885</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H9022885/text</ref>
          <ref type="dokument_url_html">http://data.riksdagen.se/dokument/H9022885</ref>
          <ref type="dokumentstatus_url_xml">http://data.riksdagen.se/dokumentstatus/H9022885</ref>
          <ref type="docx">http://data.riksdagen.se/fil/E6803144-4DD9-4074-B50A-1293A875B51B</ref>
          <ref type="pdf">http://data.riksdagen.se/fil/30298954-6C71-4D21-A499-DE1F92DBA936</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XqaU17SHWZ7Td7mHYUHqnD" type="signed"/>
        <correspContext corresp="i-XqaU17SHWZ7Td7mHYUHqnD">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction type="submitted" xml:id="i-WBc3VGD6aKSxwBmVKGzL36">
          <date when="2021-10-04"/>
          <time when="12:39:04"/>
        </correspAction>
        <correspAction type="reviewed" xml:id="i-WYaY7UwENCF4bt6Gy5FFGc">
          <date when="2021-10-04"/>
          <time when="15:47:24"/>
        </correspAction>
        <correspAction type="referred" xml:id="i-M48uDQAD3ZBxPvpSW2Pymp">
          <date when="2021-10-14"/>
        </correspAction>
        <correspAction type="assigned" xml:id="i-KwE2k4PH6NtAqQdzuzSMxJ">
          <date when="2022-10-07"/>
          <time when="09:50:41"/>
        </correspAction>
        <correspContext corresp="i-KwE2k4PH6NtAqQdzuzSMxJ">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-MVhxcn951X78h2CdBYEH8f"/>
        <correspContext corresp="i-MVhxcn951X78h2CdBYEH8f">
          <ref type="uppgift">2021/22:SkU14</ref>
          <ref type="ref_dok_id">H901SkU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU14</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-F95JaFsin1xE26edYqhMfE"/>
        <correspContext corresp="i-F95JaFsin1xE26edYqhMfE">
          <ref type="uppgift">2021/22:NU12</ref>
          <ref type="ref_dok_id">H901NU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:2885 av Ulrika Karlsson (M) Bättre företagarklimat</div>
      </div>
      <div type="motBody">
        <div type="motProposal" subtype="förslag">
          <head xml:id="i-9UxrqyxPzd22EobgxiPM3p">
            Förslag till riksdagsbeslut
          </head>
          <list style="ol">
            <item xml:id="i-6UprPTsu9ufByPyaNJ5a6x">
              Riksdagen ställer sig bakom det som anförs i motionen om att
              stärka tillgången till riskkapital och tillkännager detta för
              regeringen.
            </item>
            <item xml:id="i-321RW33jpXw81qopydPG4j">
              Riksdagen ställer sig bakom det som anförs i motionen om att
              införa entreprenörskonton och tillkännager detta för regeringen.
            </item>
            <item xml:id="i-W3cwMnKY9sVeGSZ6u2wa3n">
              Riksdagen ställer sig bakom det som anförs i motionen om att
              införa generösare riskkapitalavdrag och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-T7q57n4RJaLHjwdo3qsiHQ">
            Motivering
          </head>
          <p xml:id="i-97UV9FqKxVitzDf4JYhHEo">
            Det är företag och företagare som utgör grunden för jobb, trygghet,
            välstånd och ekono­misk tillväxt. Det är viktigt att Sverige har
            ett gott företagarklimat som gör det enklare och mer lönsamt att
            starta, driva och utveckla företag. I dag tar svenska entreprenörer
            stora risker. De lämnar ofta en trygg anställning bakom sig och
            förlorar därigenom sitt skyddsnät. I de minsta företagen är ägarens
            och företagens ekonomier ofta samman­knutna i form av personlig
            borgen och inteckningar. Riskerna behöver balanseras på ett bättre
            sätt än i dag, och nya finansieringsformer behövs. Vi måste minimera
            riskerna och låta dem som tar dessa risker i högre grad få behålla
            frukterna av sitt risktagande. Det är en bättre väg än höga skatter
            och krångliga och diskriminerande regler för den som vågar stå
            på egna ben och bidra till byggandet av samhället.
          </p>
          <p xml:id="i-Gg5a2WD3qz2qKqkubtMFVP">
            Framtidens tillväxtpotential finns hos dagens små och medelstora
            företag. Sverige förlorar tillväxtkraft när vi inte har möjlighet
            att finansiera och stötta de många verkligt goda idéer som finns
            i existerande och framtida företag. Det är därför av allra största
            vikt att vi skapar bättre förutsättningar för riskkapital. Vi
            behöver således underlätta för privat­personer att våga investera
            i tidiga skeden som normalt medför hög risk. En ”vanlig” riskkapitalist
            investerar inte i dessa lägen. Risken är inte försvarbar när avkastningen
            ska mätas alternativt på aktiemarknaden. Företagen måste ha kommit
            långt i sin utveckling, och därigenom fått en lägre riskfaktor,
            innan riskkapital av traditionell modell blir intres­sant. Erfarenheter
            från länder som infört riskkapitalavdrag är att kostnaden i skatteintäkter
            kompenseras mer än väl av de arbetstillfällen som skapas i små
            företag. Eftersom sparkvoten bland svenskar är låg och skattetrycket
            högt finns det skäl att anta att riskkapitalavdrag kommer att
            ge minst lika bra resultat i Sverige.
          </p>
          <p xml:id="i-GuBys7wBJwpt8fwjf5gpbt">
            Regeringen lade i budgetpropositionen för 2013 fram ett förslag
            om ett investerar­avdrag. Detta var mycket glädjande och ledde
            en bra bit framåt även om problem kvar­stod kring avdragets storlek
            och omfattning. Många bolag behöver uppföljningsinvester­ingar,
            och med ett normalt kapitalbehov på 2–3 miljoner kronor leder
            de avdragsbelopp som fanns i förslaget till att många entreprenörer
            blir tvungna att skaffa mer än en investerare för att uppnå tillräcklig
            finansiering. Detta i sin tur innebär problem vid efterföljande
            kapitaltillskott, då finansiärer i de skedena ofta undviker att
            investera i bolag med alltför spridd ägarkrets. Dessutom är reglerna
            kring löneunderlag i uppstarts­bolagen hämmande liksom reglerna
            kring värdeöverföring till investeraren. Reglerna kring ett riskkapitalavdrag
            bör vara minst lika generösa som det brittiska Enterprise Investment
            Scheme för att ge tillräckliga incitament till investeringar.
          </p>
          <p xml:id="i-XDuBub2ui3NSdUMdrK4vLv">
            Sverige behöver mer privat entreprenörskap, där människor driver
            sina egna företag och förvaltar egna pengar. Det enskilda ägandet
            i landet behöver stärkas, och det finns stora behov av riskvilligt
            kapital till framförallt de små och medelstora företagen. Till­gången
            på riskkapital för små och växande bolag behöver kompletteras.
            Ett sätt att komplettera utbudet av riskkapital vore att införa
            ett så kallat entreprenörskonto efter skogskontomodellen. Grundtanken
            med skogskonton är att yrkesverksamma jord- och skogsbrukare kan
            utjämna inkomsterna över flera år. Användningen av de medel som
            är insatta på skogskonton är reglerad i lag. För att kunna göra
            skattefria avskrivningar måste ägaren återinvestera inom jord-
            och skogsbrukets verksamhetsområde. Liknande regleringar bör gälla
            för entreprenörskontona.
          </p>
          <p xml:id="i-Mky9bMExmaEmuW2s5vqqci">
            Entreprenörskonton skapar möjlighet för privatpersoner och företag
            att skjuta (vinst)skatt framför sig. Exempelvis kan vinster från
            tidigare investeringar beskattas först fem år efter realisering.
            Under dessa fem år har den skattskyldige möjlighet att återinve­stera
            vinsten i andra bolag och därigenom främja tillväxten. Därför
            bör regeringen över­väga att införa entreprenörskonton, efter
            skogskontomodellen, i syfte att skapa en möjlig­het att skjuta
            upp kapitalbeskattningen, ett uppskov vid återinvesteringar i
            onoterade bolag.
          </p>
          <p xml:id="i-Qm3YdzbDg7RdVKn5zG6ETR">
            Dessa i motionen anförda förslag skapar en stimulans för många
            idérika personer med affärsidéer att etablera nya företag samt
            utveckla och expandera existerande före­tag. Det skulle också
            med all sannolikhet göra det lättare att skaffa riskvilligt kapital.
          </p>
          <p xml:id="i-NAJcyZZYBvJfLDV4tiLJ7c">
            Pionjärmarknadsinitiativet, som är en del av EU:s innovationsstrategi,
            öppnar för entreprenörskonton och riskkapitalavdrag. Pionjärmarknadsinitiativet
            syftar till att underlätta marknadsintroduktion av innovativa
            produkter och tjänster genom regel­förenkling, offentlig upphandling
            och andra åtgärder som är inriktade mot insatser där kommissionen
            och medlemsstaterna kan påverka. Den typ av åtgärder som föreslås
            är bland annat rekommendationer för management och en förstärkt
            tillgång till riskkapital. Kommissionens förordning 1998/2006
            tillåter ett försumbart stöd till ett företag på små belopp som
            inte medför att samhandeln påverkas negativt. Stödet kan ges i
            form av riskkapitalåtgärder, under förutsättning att stödet till
            vart och ett av mottagarföretagen ligger under taket för stöd
            av mindre betydelse.
          </p>
        </div>
        <div type="motSignatures">
          <list>
            <item xml:id="i-9HebvfqwUBv7cJhXaPyBdi">
              Ulrika Karlsson (M)
            </item>
          </list>
        </div>
      </div>
    </body>
  </text>
</TEI>
