<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1916/mot_1916__ak__236/mot_1916__ak__236-001.pdf"/>
      <div type="motHeader" xml:id="i-7G64Mwj1wZjFjbEkYDKQLg">
        <div type="motTitle" xml:id="i-7AvLBD5JBbdzvWft5mLCQu"/>
        <div type="motSubmissionInfo" xml:id="i-B3gWtmrDmLFhyf8RzFMuEd"/>
      </div>
      <div type="motBody" xml:id="i-Mt97aiXUjZScSGXtmFUaGX">
        <div xml:id="i-STdkbM2gELZPz4GNyFrEZy">
          <p xml:id="i-7y45g275eFoBimSGDnc6Rd">
            Motioner i Andra kammaren, Nr 236. 13
          </p>
          <p xml:id="i-YVtv3BvmQYuKbGqgMEsLQe">
            Nr 2836.
          </p>
          <p xml:id="i-AMQU6RAj31HA5iHcFmoK8M">
            Av herr Lindhagen, om skrivelse till Kungl. Maj:t angående vissa
            grundlagsändringar, åsyftande den diplomatiska, militära och administrativa
            sekretessens bekämpande.
          </p>
          <p xml:id="i-6B8N3cPkqD9mRNr2h3SXrS">
            Till den i två föregående motioner (nr 234 och 235) berörda frågan
            om en förnuftig ordning i utrikespolitiken genom folkets del-
            tagande i avgörandena hör också borttagandet väsentligen av den
            diplo- matiska sekretessen. Denna angelägenhet sammanhänger jämväl
            med den i och för sig lika äventyrliga sekretessen i den inre
            politiken. I den mån den senare får göra sig gällande giver den
            ytterligare näring åt den förra. Den politiska hemlighetsfullheten
            har visserligen haft sitt berätti- gande i det politiska intrigspelets
            oärlighet och på samma gång varit det mäktigaste medlet för att
            vidmakthålla densamma. Till stor del skapas sådan hemlighetsfullhet
            även av maktlystnad och är av veder- börande makthavare riktad
            lika mycket mot sina egna, som mot veder- delomännen. Öppenhet
            och ärlighet eller som det uttryckes alla korten på bordet är
            ett grundläggande krav även för att politiken och annan offentlig
            verksamhet skall kunna fylla sin uppgift. Detta är en självklar
            sak. Men av fördom och vana vid förtryck vill man aldrig erkänna
            det. Ett uttryck för detta senare oefterrättliga tänkesätt är
            den halv- sekellånga hemlighetsfullhet, som författningen breder
            över statsråds- protokollen. Uti $ 2 mom. 4 andra och tredje styckena
            i tryckfrihets- förordningen stadgas nämligen att protokoll i
            ministeriella ärenden och kommandomål samt statsrådsprotokollen
            med tillhörande handlingar eller berättelser m. m. skola hållas
            hemliga under femtio år. Denna bestäm- melses väsentliga upphävande
            påyrkades i en av mig år 1913 väckt motion (nr 223) och hänvisas
            här till dennas innehåll och anförandet i kammaren till förmån
            för densamma.
          </p>
          <pb facs="riksdagen-motions-pdf/data/1916/mot_1916__ak__236/mot_1916__ak__236-002.pdf"/>
          <p xml:id="i-Luux18eCFcyNcUjvqK7bpE">
            14 Motioner i Andra kammaren, Nr 236.
          </p>
          <p xml:id="i-YBAoouRkC1JonCk91N7wra">
            Ett annat uttryck för den gamla sekretessen och särskilt för
            riks- dagens omyndighetsförklaring i utrikesangelägenheter äro
            stadgandena i S 54 regeringsformen och $ 50 riksdagsordningen
            om rätt för Konungen att av riksdagen äska särskilda deputerade
            att med honom överlägga om ärenden, dem han prövar böra hemlighållas.
            Dessa senare depute- rade utväljas visserligen av kamrarna, men
            äga endast att avgiva ytt- randen över de mål Konungen meddelar
            dem. De skola också avlägga tysthetsed, där Konungen så fordrar.
            Detta så kallade hemliga utskott har företrädesvis kommit till
            användning i och för brydsamma utrikes- politiska situationer.
            Med en omläggning av utrikesärendenas behandling enligt före-
            gående två motioner bör också detta rudiment i författningen till
            ett riksdagens omedelbara deltagande i utrikespolitiken utvecklas
            till någon realitet. För detta ändamål föreslog Emil Molin i Dombäcksmark
            år 1915 uti motion nr 203, att dessa anordningar borde ersättas
            med ett nytt ständigt riksdagsutskott för utrikesärenden med viss
            av honom angiven kompetens. Enligt förslaget borde utskottet jämväl
            utrustas med befogen- het att utse särskilda delegerade att såväl
            under riksdagarna som å tid, då riksdagen ej är samlad, stå till
            Kungl. Maj:ts förfogande för avgivande av yttranden vid utrikespolitiska
            avgöranden. Detta förslag har väsent- ligen återupptagits i en
            detta år av Erik Palmstierna m. fl. väckt motion nr 53. Mot förslaget
            att detta utskott skulle eventuellt kunna bliva en permanent institution,
            som verkar även mellan riksdagarna, kunna må- hända vissa betänkligheter
            resas. Det framhålles i den senare motionen, att respektive partiledare
            torde komma att taga plats i detta utskott, varför »de partiledaresammankomster
            med regeringsledamöter», vilka på senaste tiden förevarit, kunde
            försiggå under ordnade former. Redan i detta uttalande ligger
            ett varsel för den som tror erfarenheten hava visat, att »partiledare»
            böra i sin nuvarande gestalt omvandlas och till en början åtminstone
            ersättas med »partitjänare». En fast institution mellan riks-
            dagarna sammansatt av den högsta riksdagsfunktionarismen kan bliva
            lika farlig som en enväldig regering samt, befriad från den välbehövliga
            närvaron av själva representationen, lätt gå även den sina egna
            vägar, ja kanske till och med förhandla med regeringen emot folkmeningen.
            Slutligen stadgas i tryckfrihetsförordningens $&amp; 3 mom. 10 första
            stycket särskilt straff för kungörelse i tryck av vissa utrikespolitiska
            hand- lingar, beslut, avsikter och värv. Det är givetvis vederbörandes
            rättighet att i utrikespolitiska lika väl som inrikes frågor underlåta
            publicerandet
          </p>
          <pb facs="riksdagen-motions-pdf/data/1916/mot_1916__ak__236/mot_1916__ak__236-003.pdf"/>
          <p xml:id="i-UQ2Fuo7qEV25WUMUoG2b1m">
            Motioner i Andra kammaren, Nr 236. 15
          </p>
          <p xml:id="i-2BVGJXWEE4PrB6tSYnebhu">
            av förberedande förhandlingar och dylikt. Men med den uppfattning
            ovan uttalats böra för framtiden de båda slagen av politik vara
            jämn- ställda och sammansmälta, och några särskilda drakoniska
            lagar för utrikesfrågor således ej heller bibehållas.
          </p>
          <p xml:id="i-QAkAz2DRrDWrkbzceiQjUw">
            Ehuru all denna sekretess, ett utslag av forna tiders mörker,
            allt mer borde ersättas med offentlighetens ljus, hava istället
            krigskulturens oavlåtliga landvinningar även på detta område fört
            oss ännu mer in i barbari. Man har lyckats insmuggla i grundlagen
            en del ytterst svävande bestämmelser, avsedda att öka sekretessen
            samt särdeles tjänliga för militärt godtycke och således även
            för administrativt gottfinnande, vilket senare alltid visat sig
            bliva ett blint verktyg åt det förra. Sålunda har i $ 9 regeringsformen
            införts, att där rikets säkerhet eller eljest synnerligen viktiga
            skäl kräva hemlighållande av mål, som angå rikets förhållande
            till främmande makt, skall över målet föras särskilt statsrådsprotokoll.
            Den gamla bestämmelsen i $ 105 regeringsformen, att konstitutions-
            utskottet må äska protokoll i kommandomål endast i det, som rörer
            allmänt kända och av utskottet uppgivna händelser, har nu genom
            en betänklig ouppmärksamhet utsträckts även till förenämnda särskilda
            protokoll, varemot ministeriella måls jämnställande på senare
            tider med övriga statsrådsärenden ej utgör någon tillräcklig motvikt.
            Slutligen har den speciella militära sekretessen blivit alltmer
            till- godosedd uti tryckfrihetsförordningens $ 2 mom. 4 fjärde
            stycket samt $ 3 mom. 10 andra och tredje styckena. De senaste
            erfarenheterna giva vid handen, hurusom dessa nya möjligheter
            flitigt utnyttjas av de militära myndigheterna och administra-
            tionen. Det börjar vimla av hemliga handlingar, i vilka också
            inneslutas en myckenhet ämnen, som icke alls höra dit men medtagas
            därför att kanske endast ett par rader innehåller något, som man
            anser falla under lagens medgivande om sekretess. På denna godtyckets
            väg går man samtidigt fram till anstormning mot dyrbara medborgerliga
            rättigheter. Mot denna utveckling måste resas ett bestämt motstånd
            och ett övervägande således även äga rum rörande de grundlagsparagrafer,
            som möjliggöra eller tagas till förevändning för densamma. Det
            hemställes alltså,
          </p>
          <p xml:id="i-D1LNCAdbZJoaEAbM6qXQLo">
            att riksdagen till bekämpande av den diploma- tiska, militära
            och administrativa sekretessen ville hos
          </p>
          <pb facs="riksdagen-motions-pdf/data/1916/mot_1916__ak__236/mot_1916__ak__236-004.pdf"/>
          <p xml:id="i-HQcsCYpcFx7iXwkviNir35">
            16
          </p>
          <p xml:id="i-HfvVX4jRLS1eAAUaEgtc2u">
            Motioner i Andra kammaren, Nr 236.
          </p>
          <p xml:id="i-XnVszvAr8PxPf2HkUXyAVv">
            Konungen anhålla om framläggande helst för 1917 års riksdag,
            av förslag till: dels sådan ändring i 2 $ 4 mom. andra och tredje
            styckena i tryckfribetsförordningen, att vad däri stadgas om att
            protokoll i ministeriella ärenden och kommando- mål samt statsrådsprotokollen
            med tillhörande hand- lingar eller berättelser m. m. skola hållas
            hemliga under femtio år måtte väsentligen upphävas; dels sådan
            ändring i $ 9 regeringsformen, att det där givna stadgandet att
            för hemlighållande av vissa mål, som angå rikets förhållande till
            främmande makt, skall föras särskilt statsrådsprotokoll utgår
            eller, om detta ej kan bifallas, sådan ändring i 8 105 regerings-
            formen, att dylikt särskilt protokoll ävensom under alla förhållanden
            protokoll i kommandomål städse skola utan nu stadgad betingelse
            på begäran utlämnas till konsti- tutionsutskottet; dels sådan
            ändring i 8 54 regeringsformen och 3 50 riksdagsordningen, att
            det så kallade hemliga utskottet avskaffas samt ersättes med en
            ordning, som förutsätter ett förtroendefullt och likaberättigat
            sam- arbete i utrikespolitiska angelägenheter mellan regering
            och riksdag; dels en sådan ändring i tryckfrihetsförordningen
            8 2 mom. 4 och $ 3 mom. 10, att den i dessa lagrum omhägnade militära
            sekretessen måtte begränsas till det uppenbart oundgängliga samt
            militärt och admi- nistrativt godtycke i dessa lagrums tillämpning
            varder förebyggt; dels sådan ändring i $ 3 mom. 10 att vad i första
            stycket stadgas om särskilt straff för kungörelse i tryck av vissa
            utrikespolitiska handlingar, beslut, avsikter och värv utgår.
          </p>
          <p xml:id="i-9WetNHhhVPTpHgLZBVzgwu" type="date">
            Stockholm den 18 mars 1916.
          </p>
          <p xml:id="i-7XwoLJiNV8ecHwvxgpJHJF">
            Carl Lindhagen.
          </p>
        </div>
      </div>
    </body>
  </text>
</TEI>
