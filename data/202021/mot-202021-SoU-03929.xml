<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-03929">
  <teiHeader>
    <fileDesc>
      <titleStmt>
        <title>med anledning av prop. 2020/21:132 En förnyad strategi för politiken avseende alkohol, narkotika, dopning, tobak och nikotin samt spel om pengar 2021-2025</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3929 av Karin Rågsjö m.fl. (V)</title>
          <idno type="rdwebb">H8023929</idno>
          <rs type="number">3929</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8023929/text</ref>
          <ref type="dokument_url_html">http://data.riksdagen.se/dokument/H8023929</ref>
          <ref type="dokumentstatus_url_xml">http://data.riksdagen.se/dokumentstatus/H8023929</ref>
          <ref type="docx">http://data.riksdagen.se/fil/C0FFB687-DDF0-4F86-AC63-2D48DF40C289</ref>
          <ref type="pdf">http://data.riksdagen.se/fil/CB14A813-E958-4609-9926-6536B55A89FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8A1iujPe43HKbg9GS6RhCz" type="basedOn"/>
        <correspContext corresp="i-8A1iujPe43HKbg9GS6RhCz">
          <ref>Proposition 2020/21:132</ref>
        </correspContext>
        <correspAction xml:id="i-BvqACM1WwRann5uzoBGdyv" type="signed"/>
        <correspContext corresp="i-BvqACM1WwRann5uzoBGdyv">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-CEfwn5taZ7t6PRdFfu9UWR" type="submitted">
          <date when="2021-04-07"/>
          <time when="09:56:01"/>
        </correspAction>
        <correspAction xml:id="i-KN1ueKsYP6JMuJxQR3KuD8" type="dismissed">
          <date when="2021-04-09"/>
        </correspAction>
        <correspAction xml:id="i-6Anbz7UsT2qS3W5o591MQ7" type="reviewed">
          <date when="2021-04-09"/>
          <time when="11:38:22"/>
        </correspAction>
        <correspAction xml:id="i-59dnrt8AzyGuwCBkcf7BfR" type="referred">
          <date when="2021-04-13"/>
        </correspAction>
        <correspAction xml:id="i-A9nUTcJg8h81xs3Eh3DEi6" type="assigned">
          <date when="2021-06-15"/>
          <time when="13:48:35"/>
        </correspAction>
        <correspContext corresp="i-A9nUTcJg8h81xs3Eh3DEi6">
          <ref type="assignedTo">Socialutskottet</ref>
        </correspContext>
        <correspAction xml:id="i-EyY9Kjx8V2VzdvKMKePas6" type="behandlas_i"/>
        <correspContext corresp="i-EyY9Kjx8V2VzdvKMKePas6">
          <ref type="uppgift">2020/21:SoU25</ref>
          <ref type="ref_dok_id">H801SoU25</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU25</ref>
          <ref type="ref_dok_titel">En förnyad strategi för politiken avseende alkohol, narkotika, dopning, tobak och nikotin samt spel om pengar 2021-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4ogiLtVd8xpZcVzhWnJj7h" type="motHeader">
        <div xml:id="i-v3PPVfRGffd1JkSpXEcZG" type="motTitle">
          Motion till riksdagen 2020/21:3929 av Karin Rågsjö m.fl. (V)
          med anledning av prop. 2020/21:132 En förnyad strategi för politiken
          avseende alkohol, narkotika, dopning, tobak och nikotin samt spel
          om pengar 2021–2025
        </div>
      </div>
      <div xml:id="i-MvZVURAjC9ArEoa81od1RA" type="motBody">
        <div xml:id="i-GUWUv8wHJSA2RYAvvZk6p5" type="motProposal" subtype="förslag">
          <head xml:id="i-9vh8ojYKhLt4foC5KVDhg2">
            1 Förslag till riksdagsbeslut
          </head>
          <list xml:id="i-VXstG5Ysi8JZvfSBEq3kt5" style="ol">
            <item xml:id="i-M3opxcEnETJ5ET3V2YctjX">
              Riksdagen ställer sig bakom det som anförs i motionen om att
              specifika insatser riktade till barn och unga i riskzonen bör
              göras till ett långsiktigt mål och tillkännager detta för regeringen.
            </item>
            <item xml:id="i-Bi4Q7yUruziKrBcngvSP2h">
              Riksdagen ställer sig bakom det som anförs i motionen om att
              särskilda program bör utvecklas i syfte att förebygga barns och
              ungas användning av narkotika, dopningsmedel, tobak och nikotinprodukter
              eller spel om pengar och tillkännager detta för regeringen.
            </item>
            <item xml:id="i-NKjVYgVx7aC7gBoAamfXE8">
              Riksdagen ställer sig bakom det som anförs i motionen om att
              möjliggöra en tydlig mätning av socialdemografiska förutsättningar
              för att få tillgång till reell vård och därigenom en jämlik hälsa
              och tillkännager detta för regeringen.
            </item>
            <item xml:id="i-BKSjFbMYWyBCXRE9FeTQEb">
              Riksdagen ställer sig bakom det som anförs i motionen om att
              Sverige endast bör delta i internationella samarbeten som har
              ett tydligt folkhälsoperspektiv och tillkännager detta för regeringen.
            </item>
            <item xml:id="i-C6a2KEYPrhB4nWpCpxqwgY">
              Riksdagen ställer sig bakom det som anförs i motionen om att
              ett nationellt kunskapscentrum för insatser mot narkotikarelaterade
              skador och dödsfall, med tillhörande kunskapsråd, bör inrättas
              och tillkännager detta för regeringen.
            </item>
            <item xml:id="i-KjC9CPpCPD44a7z6CpDosJ">
              Riksdagen ställer sig bakom det som anförs i motionen om att
              knyta ett forskningsråd till ANDTS-politiskt forum och tillkännager
              detta för regeringen.
            </item>
            <item xml:id="i-CjjUoz31p93W9LQvZxNGJP">
              Riksdagen ställer sig bakom det som anförs i motionen om att
              Folkhälsomyndigheten ska ha ett kansli som tar fram en genomförandeplan
              för förebyggande verksamhet samt sprider forskning inom området
              och tillkännager detta för regeringen.
            </item>
            <item xml:id="i-46HjoRZJAqFtGJLChSMV61">
              Riksdagen ställer sig bakom det som anförs i motionen om att
              skapa förutsättningar för helhetssyn och samordnade insatser för
              personer med samsjuklighet och tillkännager detta för regeringen.
            </item>
          </list>
        </div>
        <div xml:id="i-Hko2rHpW64PNoPMCTAqNPH" type="motContent">
          <head xml:id="i-TFqoJjsrSUoTNQXCrAXb3T" type="h1">
            2 Inledning
          </head>
          <p xml:id="i-PBFV52QWViGu48S3wi34X8">
            Dagens politik på ANDTS-området om alkohol, narkotika, dopning,
            tobak och nikotin samt spel motsvarar inte hur kunskap och behov
            har utvecklats under de senaste åren. Att lagstiftningen inte
            är anpassad till behoven leder till bristande resurser för de
            som behöver och ojämlikhet mellan olika delar av landet. Beroende
            är en komplex proble­matik som kräver olika typer av insatser
            beroende på omfattning och social situation. Ett ofta eftersatt
            område är stöd i återhämtning och integrering i samhället efter
            en tids beroende. Många far illa och de metoder som används inom
            socialtjänst och beroende­vård utgår inte alltid från evidens,
            kunskap och beprövad erfarenhet. Tidig upptäckt och kort rådgivning
            är effektivt för att förhindra en negativ utveckling, men de insatserna
            är sällan systematiserade, vilket leder till ojämna vård- och
            behandlingsinsatser.
          </p>
          <p xml:id="i-5RtRdEezgaLgLaczaDp5nG">
            Vänsterpartiet anser att grundstenen för att möta beroende är
            en väl utbyggd välfärd, solidariskt finansierad utan privata vinstintressen.
            Beroende är inget som uppstår isolerat, utan sociala och psykosociala
            faktorer har en stor påverkan. En framgångsrik beroende­vård måste
            därför inkludera både beroendet och individens sociala situation.
          </p>
          <p xml:id="i-5MZcvdW9QMnQscWFkoWQ5A">
            Ett förebyggande folkhälsoperspektiv är centralt för att beroendevården
            ska leda till lösningar på lång sikt. Detta innebär att ha en
            alkoholpolitik med utgångspunkt i total­konsumtionsmodellen, en
            tobakspolitik som baserar sig på riskanalys samt i övrigt en politik
            inom ANDTS-området som utgår från forskning och evidens.
          </p>
          <head xml:id="i-Nntd1bDewH3niR7Shgtp7X" type="h1">
            3 Barn, unga och jämlika förutsättningar
          </head>
          <p xml:id="i-PeMwEJXaBYqSKD6u7roibr">
            Barn till föräldrar med beroende och/eller psykisk ohälsa far
            ofta illa och löper högre risk att själva utveckla beroende och
            psykisk ohälsa. Dessa barn kan ha behov av särskilda stödåtgärder.
          </p>
          <p xml:id="i-XZcxLuAKM4UFQux81ZLqFH">
            Enligt en tidigare studie som gjorts av Centralförbundet för
            alkohol- och narkotika­upplysning (CAN) visade att de barn som
            uppvisade symtom erbjöds stöd i högre ut­sträckning än de som
            inte gjorde det, vilket indikerade att inte alla barn som växer
            upp i missbruksmiljöer uppmärksammades. Vidare syntes att stödinsatser
            inte heller sattes in tidigt som en preventiv åtgärd utan först
            senare när barnen blivit äldre och då utifrån deras eget beteende.
            Frågan har lyfts av flera organisationer och föreningar inom om­rådet
            och det har framförts som angeläget att erbjuda alla barn tillhörande
            målgruppen anpassat stöd tidigt.
          </p>
          <p xml:id="i-3xKkz1ShSq7hUJefPQovbQ">
            Socialstyrelsen har under ett antal år i enlighet med tidigare
            ANDTS-strategier arbetat med att stärka stödet till bl.a. barn
            i familjer med beroende, men målet att barn som anhöriga ska få
            adekvat stöd och hjälp har inte uppnåtts. I det arbete som har
            be­drivits finns t.ex. stödgrupper som har utvärderats med god
            effekt. Att i så hög utsträck­ning som möjligt förebygga ett framtida
            beroende hos barn och unga i riskzon är en investering, både för
            individen och för samhället. Särskilt prioriterat är detta utifrån
            vetskapen om att vuxna barn till missbrukare löper fyra till sju
            gånger större risk för eget missbruk senare i livet och att för
            tidig död är två till tre gånger vanligare för dessa personer.
            Vart fjärde barn som växer upp i familjer med beroendeproblem
            går dessutom ut grundskolan utan gymnasiebehörighet, vilket är
            dubbelt så många som i andra familjer. Den enskilt största förebyggande
            betydelsen har en fungerande jämlik förskola och skola där målet
            är att samtliga elever går vidare från grundskolan till gymnasiet.
            Att misslyckas i skolan är en tydlig indikation på en ökad risk
            för beroende. Barns rätt till eget stöd är en fråga som Vänsterpartiet
            tidigare lyft, bl.a. i motion 2020/21:169.
          </p>
          <p xml:id="i-GtrtZnDutitWTScvhwqyAg">
            Med anledning av ovanstående är det viktigt att specifika insatser
            riktade till barn och unga i riskzon görs till ett långsiktigt
            mål i den förnyade ANDTS-strategin. Detta bör riksdagen ställa
            sig bakom och ge regeringen till känna.
          </p>
          <p xml:id="i-CyJCDKnncdc8eVe8TMZhEP">
            Det förebyggande perspektivet ska utgå från ett bredare folkhälsoperspektiv.
            Det finns ett stort behov av att hitta arbetssätt för att tidigt
            upptäcka om det finns ett be­gynnande eller utvecklat missbruk
            bland unga. Ett stort antal personer inom kommun, region, myndigheter
            och civilsamhälle möter barn, unga och unga vuxna dagligen och
            kan därmed ha en viktig roll i att uppmärksamma problemen. Många
            behöver dock en ökad kunskap om risk- och skyddsfaktorer. I regeringens
            proposition 2020/21:132 över­vägs att stärka det förebyggande
            arbetet mot narkotika. Vänsterpartiet är positivt till det men
            saknar konkreta förslag på hur detta ska ske. Önskvärt hade varit
            ett specifikt material som angav en tydligt förebyggande strategi
            riktad till barn och unga, detta då inga kraftfulla förebyggande
            åtgärder hittills har vidtagits för att nå unga utsatta eller
            beroende. Av den anledningen behöver särskilda program utvecklas
            i syfte att förebygga barns och ungas användning av narkotika,
            dopningsmedel, tobak och nikotinprodukter eller spel om pengar.
            Detta bör riksdagen ställa sig bakom och ge regeringen till känna.
          </p>
          <p xml:id="i-Cmrt6rMudeys6cfW3ebFXd">
            Vänsterpartiet vill satsa på att stärka det folkhälsoarbete som
            syftar till att få en jäm­lik folkhälsa. Det finns en ojämlikhet
            mellan olika socioekonomiska grupper, och hälsa blir därmed en
            tydlig jämlikhetsfråga. Det mest effektiva sättet att minska framtidens
            vårdbehov är ett bra förebyggande och hälsofrämjande arbete. Särskilt
            viktiga att upp­märksamma är de grupper som löper störst risk
            att drabbas av ohälsa, i syfte att kunna planera för deras framtida
            tillgång till vård och omsorg. För att kunna synliggöra detta
            och arbeta för förändring behöver vård- och omsorgsinsatser kunna
            mätas och följas upp. Det är viktigt att statistik förs över de
            faktorer som leder till ojämlikhet eftersom det i sin tur får
            konsekvenser för människors hälsa. Att göra en genomlysning av
            föruts­ättningarna för tillgång till vård och behandling inom
            ANDTS-området anser Vänster­partiet är viktigt såväl som att t.ex.
            följa utvecklingen av antalet personer som får be­handling på
            behandlingshem, antalet avgiftningsplatser i regionerna uppdelat
            på kvinnor och män, unga vuxnas förutsättningar att få vård och
            behandling osv. Att särskilt lyfta kvinnors situation och utsatthet
            utifrån alkohol- och drogprevention är angeläget, och här saknas
            ett genusperspektiv. Vänsterpartiet önskar att det tydligare hade
            angetts i den förnyade ANDTS-strategin vilka incitament som ökar
            jämlikheten.
          </p>
          <p xml:id="i-RhHFWfiHo2rCtpThYDpQAX">
            Med anledning av ovanstående är det viktigt att möjliggöra en
            tydlig mätning av socialdemografiska förutsättningar för att få
            tillgång till reell vård och därigenom en jämlik hälsa. Detta
            bör riksdagen ställa sig bakom och ge regeringen till känna.
          </p>
          <head xml:id="i-2Eo4dtPY52fn8TLY8fhGMp" type="h1">
            4 Solidarisk alkoholpolitik
          </head>
          <p xml:id="i-NEsLrJqctEum7jcUmBqGMi">
            Vänsterpartiet står för en solidarisk alkoholpolitik som innebär
            att vi anser att tillgäng­ligheten av alkohol ska vara begränsad
            genom höga skatter, ett starkt systembolag och inte minst strängare
            regler för privatinförsel. Alkohol är ett av våra största folkhälso­problem.
            Ju mer alkohol som konsumeras, desto större blir skadorna.
          </p>
          <p xml:id="i-Q8qBMw9WKLZL2WJmfT6wve">
            En lägre totalkonsumtion innebär att den alkoholrelaterade ohälsan
            och dödligheten minskar. Det gäller både enskilda personer och
            befolkningen i stort, och skadorna drabbar även dem som inte dricker
            alkohol. Alkohol är ingen vanlig vara, vilket innebär att vinstintresse
            och konkurrens ska hållas borta från handel med alkohol. Vi måste
            bekämpa den ökande konsumtionen och återskapa den restriktiva
            alkoholpolitiken som har sin grund i ett folkhälsoperspektiv och
            som är solidarisk i stället för egoistisk.
          </p>
          <p xml:id="i-RWW5qRxE57771oiH2ZQZaw">
            Sverige behöver återupprätta en alkoholpolitik som utgår från
            totalkonsumtions­modellen där tillgänglighet och pris är de viktigaste
            instrumenten för minskad alkohol­konsumtion. Ett främjandeförbud
            för distanshandel med alkohol bör införas i Sverige. Det innebär
            att ta bort möjligheten för företag att gå förbi monopolet och
            förmedla alko­hol via t.ex. internet direkt från försäljare till
            privatpersoner. Annars riskeras System­bolagets monopol både i
            praktiken och från en EU-rättslig synvinkel. Ett sådant förbud
            finns redan i den svenska lotterilagen, som har accepterats av
            EU-domstolen. Utan ett förbud kan kommersiella aktörer i Sverige
            förmedla och främja försäljning av alkohol på distans. Ett förbud
            mot främjande av kommersiell försäljning föreslogs i Alkohol­leveransutredningen
            2014 men har inte genomförts. Vänsterpartiet har tidigare framfört
            förslag om en lagändring om främjandeförbud för distanshandel
            med alkohol. I dag finns inga restriktioner och det kan locka
            fram olika typer av affärsverksamheter som riskerar att urholka
            det svenska alkoholmonopolet. Svenska företag, alltifrån livsmedels­handlare
            med fysiska butiker till nätbutiker med hemleverans, skulle i
            dag kunna ha s.k. showrooms med alkoholdrycker som kan köpas från
            utlandet där kunden kan få hjälp med att beställa varor över nätet,
            ordna transport samt anmäla alkoholskatten till Skatte­verket.
            De senaste åren har nya typer av försäljningsverksamheter dykt
            upp i Sverige, vilket riskerar att undergräva monopolet och därmed
            i slutändan även Sveriges restriktiva alkoholpolitik. Vänsterpartiet
            har tidigare påtalat behov av att regeringen utreder införan­det
            av restriktioner mot kommersiell förmedling av alkohol som riskerar
            att undergräva detaljhandelsmonopolets rättsliga ställning.
          </p>
          <head xml:id="i-Xu7z1xLVvj1FM8tPf2M5sn" type="h1">
            5 Utvärdering, implementering och vetenskap
          </head>
          <p xml:id="i-HMGEi6Q5pZidQ63uuJWkz9">
            Vänsterpartiets narkotikapolitik vilar på två ben. Det behövs
            ett kraftfullt arbete mot narkotika samtidigt som människor med
            beroende inte ska stigmatiseras. Det är positivt att det inte
            är lika socialt accepterat i Sverige att bruka narkotika som i
            många andra länder, men kriminaliseringen bidrar till ett repressivt
            synsätt på personer med beroende. Många stämplas som brottslingar
            och straffas i stället för att få vård och behandling.
          </p>
          <p xml:id="i-Md5ZqvtipWYS2GBapiozhA">
            FN, som tidigare har kritiserat den svenska narkotikapolitiken,
            uppmanar samtliga medlemsstater att avkriminalisera narkotikabruk
            eftersom de har sett att en bestraffande narkotikapolitik inte
            minskar vare sig införsel, tillgång eller brukande. Förutom att
            en avkriminalisering av eget bruk skulle innebära en mer human
            och långsiktig narkotika­politik skulle den öppna upp för en mer
            effektiv brottsbekämpning. Med dagens lag­stiftning finns det
            en uppenbar risk att polisen lägger mer resurser på att beivra
            brotts­lighet som rör eget bruk än på de grovt kriminella som
            tjänar stora pengar på narkotika­försäljning. Det är viktigt att
            Sverige håller sig informerat om länders hållning och poli­tiska
            riktning inom ANDTS-rådet samt utbyter erfarenheter, men det är
            av stor vikt att Sverige endast deltar i internationella samarbeten
            som har ett tydligt folkhälsoperspektiv. Detta bör riksdagen ställa
            sig bakom och ge regeringen till känna.
          </p>
          <p xml:id="i-35216MGFxBME4QwwgUxQRA">
            I regeringens proposition 2020/21:132 anges den nationella strategin
            nu efter tio år vara väl förankrad hos myndigheter, organisationer,
            kommuner och regioner samt att den utgör ett viktigt verktyg för
            ett samlat arbete på nationell, regional och lokal nivå. Vidare
            står det att det är en framgångsfaktor att strategin omfattar
            hela befolkningen och sträcker sig från prevention till vård och
            behandling och består av både tillgänglighets­begränsande och
            efterfrågebegränsande insatser. Vänsterpartiet ställer sig frågande
            till hur det går att veta att strategin är framgångsrik. Det framgår
            inte om och hur vården blivit mer tillgänglig, om färre avlidit
            i alkohol- och narkotikarelaterade dödsfall eller om färre ungdomar
            utvecklat ett beroende. Vår uppfattning är att regeringen och
            tidigare regeringar konsekvent ignorerat den höga narkotikadödligheten.
            Totalt sett ökade dödligheten i läkemedels- och narkotikaförgiftningar
            bland personer 15 år och äldre med 79 procent under perioden 2006–2018.
            Det finns behov av både utveckling och spridning av metoder samt
            uppföljning av dödlighet och andra konsekvenser. Ett nationellt
            kunskapscentrum för insatser mot narkotikarelaterade skador och
            dödsfall, med tillhörande kunskapsråd, bör därför inrättas. Detta
            bör riksdagen ställa sig bakom och ge regeringen till känna.
          </p>
          <p xml:id="i-DU7obYsjLyGxddRuordFB3">
            Ett problem som Vänsterpartiet ser det är att ingen utvärdering
            gjorts av de två tidi­gare ANDTS-strategierna som skulle kunna
            ge en vägledning för hur en förnyad strategi bör utformas. Riksdagen
            har efterfrågat en utvärdering av den svenska narkotikapoliti­ken.
            Detta låter sig nu väntas på då den brutits ut ur propositionen
            och fortfarande är under beredning. Rimligt hade varit att få
            ta del av en utvärdering för att kunna ta ställning till nu föreslagen
            ANDTS-strategi. Ett av de få konkreta förslagen är att polis­insatserna
            ska skärpas. Antalet tvångsprov av kroppsvätskor för att konstatera
            konsum­tion av narkotika och lagföringar, varav de flesta är just
            för konsumtion och mindre innehav, har aldrig tidigare varit så
            stort som under 2020. I propositionen saknas upp­gifter om huruvida
            polisens insatser anses ha haft någon positiv effekt på problematiskt
            bruk av narkotika. Vänsterpartiet vill framhålla, mot bakgrund
            av de stora resurser som läggs på att lagföra narkotikabrott,
            att alkohol är det största folkhälsoproblemet sam­tidigt som få
            prövar narkotika första gången utan att vara berusade. Generellt
            gäller även att det i proposition 2020/21:132 inte tas upp kontrollkostnader,
            antalet poliser som utför kontroller på gatunivå, diskriminering
            utifrån klass och etnicitet, det stigande antalet falskt negativa
            prov, det ökande antalet dömda för narkotikabrott i fängelse och
            likaså det stigande antalet personer i fängelse som anses ha ett
            problematiskt bruk av narkotika samt det lidande rättsväsendets
            insatser innebär för gamla brukare som anser sig använda narkotika
            för självmedicinering. Att en utvärdering av den nationella strate­gin
            är viktig är inte bara Vänsterpartiets åsikt. De organisationer
            och föreningar inom området som har formulerat den s.k. skuggstrategin
            har efterlyst att målen i ANDTS-strategin måste vara mätbara och
            följas upp regelbundet. Detta är viktigt för att ”kunna vidareutveckla
            och eventuellt planera om insatser under såväl som efter avslutat
            strategi­period”. I proposition 2020/21:132 bedömer regeringen
            att strategin ska utvärderas årligen, vilket Vänsterpartiet välkomnar.
            Ytterligare en förbättring som skulle kunna göras är att koppla
            handlingsplaner till respektive långsiktigt mål i strategin som
            också skulle utvärderas årligen, i syfte att konkretisera vad
            som ska uppnås.
          </p>
          <p xml:id="i-W8iraqhqaM8UsR72G4ZHW9">
            Av propositionen framgår vidare att regeringen överväger att
            inrätta ett ANDTS-politiskt forum som ska utveckla och sprida
            kunskap samt kvalitetssäkra, implementera metoder och göra systematiska
            uppföljningar. Vänsterpartiet är positivt till ett sådant forum
            men vill poängtera vikten av att ha en pluralistisk ingång där
            de organisationer och forskare som ska ingå i forumet har en bred
            bas och bakgrund. Ett forskningsråd bör därför knytas till ANDTS-politiskt
            forum. Detta bör riksdagen ställa sig bakom och ge regeringen
            till känna.
          </p>
          <p xml:id="i-DmmbxvPgcptvJS4M2PtKXr">
            Endast metoder som bygger på kunskap, beprövad erfarenhet och
            evidens ska er­bjudas personer med beroende eller risk för att
            utveckla beroende, och särskilt fokus bör vara på förebyggande
            insatser. I synnerhet bör nationella program utvecklas i syfte
            att ge stöd till unga vuxna som befinner sig i riskzon. Det är
            också viktigt att personer med beroende får tillgång till ett
            brett spektrum av åtgärder. Hälsoupplysningar är en efter­frågad
            åtgärd som ryms inom regionernas uppdrag att bedriva hälsokommunikation
            gentemot olika målgrupper i samhället. Att implementering av metoder
            fungerar ända­målsenligt är nödvändigt på regional och lokal nivå
            och här har ANDTS-samordnare en viktig uppgift att fullgöra som
            skulle kunna kopplas till Folkhälsomyndigheten. Det be­tonas enligt
            den s.k. skuggstrategin ”att analyser är en väsentlig del i ett
            proaktivt pre­ventivt förhållningssätt där analysresultat snabbt
            vävs in i bedömningar av hur insatser ska utformas och verksamheter
            styras”. Detta håller Vänsterpartiet med om. Folkhälso­myndigheten
            ska ha ett kansli som tar fram en implementeringsplan för förebyggande
            verksamhet samt sprider forskning inom området. Detta bör riksdagen
            ställa sig bakom och ge regeringen till känna.
          </p>
          <head xml:id="i-TD61F98abb58X59qG9HFY2" type="h1">
            6 Samsjuklighet
          </head>
          <p xml:id="i-XM5BNmhsNy5Fp8yMcRCK3u">
            För personer med beroende är det vanligt att ha flera hälsoproblem
            samtidigt. Ofta handlar det om beroende i kombination med psykisk
            ohälsa. I regeringens proposition 2020/21:132 påpekas att huvudmännen,
            dvs. kommunen och regionen, har ett gemen­samt ansvar för att
            träffa överenskommelser om samverkan. Det har framförts flera
            gånger tidigare att samarbetet och ansvaret brister och risken
            är därför stor att personer bollas fram och tillbaka mellan hälso-
            och sjukvård, psykiatri och socialtjänst i stället för att få
            den hjälp som de behöver. I juni 2018 tillsatte regeringen en
            särskild utredare med uppdrag att se över hur insatser för personer
            med samsjuklighet skulle kunna ske mer samordnat. För Vänsterpartiet
            var det en mycket efterlängtad tillsättning.
          </p>
          <p xml:id="i-KBYkmyKyjvR51Uf84YxPYd">
            I uppdraget ingick bl.a. att komma med förslag på hur ansvaret
            för personer med samsjuklighet skulle kunna samlas hos en huvudman.
            En punkt som lyftes i utredningen var att förflyttning av behandlingsansvaret
            till regionerna skulle öka förutsättningarna för att skapa en
            mer likvärdig vård och omsorg för personer med samsjuklighet.
            De flesta personer med missbruk eller beroende ville också helst
            söka hjälp inom hälso- och sjuk­vården och inte inom socialtjänsten.
            I de flesta jämförbara länder organiseras vården annorlunda än
            i Sverige. De har också lägre dödstal. Av EU:s 28 länder har sjukvården
            i 25 länder ett samordnat behandlingsansvar. Endast Sverige och
            två andra länder har kvar parallella huvudmän. För Vänsterpartiet
            är det en angelägen fråga att vård och behand­ling ges som en
            sammanhållen insats till personer över 18 år från regionernas
            beroende­enheter. Det behöver i högre grad skapas förutsättningar
            för helhetssyn och samordnade insatser för personer med samsjuklighet.
            Detta bör riksdagen ställa sig bakom och ge regeringen till känna.
          </p>
          <p xml:id="i-YWRkY3PF3XFMs7shkrjcpT">
            Vidare anges i regeringens proposition 2020/21:132 att det för
            att motverka tillgång till narkotika på särskilda ungdomshem och
            LVM-hem har getts i uppdrag till Statens institutionsstyrelse
            (Sis) att redovisa åtgärder för att förhindra insmuggling av narko­tiska
            preparat. Utan att göra ett särskilt yrkande i den frågan vill
            Vänsterpartiet ändå påtala behovet av ökad kvalitet, gällande
            både kompetens och arbetsmetoder inom Sis särskilda ungdomshem,
            speciellt för de intagnas problematik vad gäller psykiatriska
            diagnoser i kombination med riskbruk eller beroende. Det råder
            brist på vård- och behandlingsmöjligheter för barn och unga med
            drogrelaterad problematik.
          </p>
          <p xml:id="i-3qG8oEvtfMHHQ7sasNCrqk">
            Ett alternativ till institutionsvård är behandlingsfamilj med
            ett förstärkt stöd, där familjehemsföräldrarna har genomgått en
            specialutbildning. Behandlingsfamiljen tar bara emot en person
            i taget, och kontakten med andra unga som har liknande problem
            blir därmed mer begränsad än vid vård på institution. Forskning
            visar att jämfört med placering på institution leder placering
            i en sådan behandlingsfamilj till mindre krimi­nalitet och färre
            intag på låst avdelning. De unga som bott i behandlingsfamilj
            verkar också i mindre grad ha psykisk ohälsa och använda mindre
            narkotika än de som placerats på institution. Nya alternativa
            placeringsformer för barn och unga med beroende och psykisk ohälsa
            bör tas fram och behandlingsfamiljer med förstärkt stöd bör prioriteras
            framför institutionsvård.
          </p>
        </div>
        <div xml:id="i-JohXH49GPrVKqFDnM52zRK" type="signatureBlock">
          <list xml:id="i-Kqgk9ajqsUnBy8A8QMfsJB">
            <item xml:id="i-EhywikbjiwqKBSTymJhWXZ" type="signature">
              Karin Rågsjö (V)
            </item>
            <item xml:id="i-XLBC1toPm5uSfZeTgkw2si" type="signature">
              Ida Gabrielsson (V)
            </item>
            <item xml:id="i-RjaT1Z3tMWPgRjkaq3Ptjb" type="signature">
              Momodou Malcolm Jallow (V)
            </item>
            <item xml:id="i-E1CAQMtqKm9hXrWSuUPSww" type="signature">
              Maj Karlsson (V)
            </item>
            <item xml:id="i-9A9YF37zC7VjwumddKNY5r" type="signature">
              Daniel Riazat (V)
            </item>
            <item xml:id="i-G62MJjR7FRh5SQZ7fhgyJu" type="signature">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
