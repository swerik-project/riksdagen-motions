<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00230">
  <teiHeader>
    <fileDesc>
      <titleStmt>
        <title>Avvecklande av monarkin</title>
        <author corresp="i-KhCf7Li1jUJ7dRtgidL66D">av Stefan Wikén (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avvecklande av monarkin</title>
          <idno type="rdwebb">GX02K230</idno>
          <rs type="number">K230</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K230/text</ref>
          <ref type="dokument_url_html">http://data.riksdagen.se/dokument/GX02K230</ref>
          <ref type="dokumentstatus_url_xml">http://data.riksdagen.se/dokumentstatus/GX02K230</ref>
          <ref type="doc">http://data.riksdagen.se/fil/632E2756-87B2-4A76-ADC7-C97EA7E811EB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KhCf7Li1jUJ7dRtgidL66D</idno>
            <name>Stefan Wikén</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FQ4fSjKVcSKGotAz8AtsfG" type="signed"/>
        <correspContext corresp="i-FQ4fSjKVcSKGotAz8AtsfG">
          <note type="signatory" corresp="i-KhCf7Li1jUJ7dRtgidL66D"/>
        </correspContext>
        <correspAction type="numbering" xml:id="i-EEFypvYCHZAD9WKd1743A1">
          <date when="2009-10-01"/>
        </correspAction>
        <correspAction type="submission" xml:id="i-QF5WsNq9yGdYNgcwwRfj26">
          <date when="2009-09-30"/>
        </correspAction>
        <correspAction type="transfer" xml:id="i-MnAZKK6pq2sZtNuSb8iRT8">
          <date when="2009-09-29"/>
        </correspAction>
        <correspAction type="assigned" xml:id="i-5V3SMnwxLVcNaNsaW72aPX"/>
        <correspContext corresp="i-5V3SMnwxLVcNaNsaW72aPX">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-R1BByR639e8JLULySq6eG9">
            Förslag till riksdagsbeslut
          </head>
          <p xml:id="i-UfDLQYN2DmXcHZnoVBqNyT">
            Riksdagen tillkännager för regeringen som sin mening vad som
            anförs i motionen om att avveckla monarkin.
          </p>
        </div>
        <div type="motContent">
          <head type="h1" xml:id="i-MqFAYkijQtuSxiLD44kqeD">
            Motivering
          </head>
          <p xml:id="i-5vev5wsUouGDuVTvaGWLjn">
            Sverige är ett av få länder som fortfarande har ett arvkungadöme,
            vilket innebär att statschefen inte väljs utan föds till sin position.
            Detta system är i grunden oförenligt med principen om alla människors
            lika värde. Det är inte rätt att en viss position i samhället
            är vigd åt enbart en ätt.
          </p>
          <p xml:id="i-6XJzdpng3Hw4AXbHzMA826">
            Efter andra världskriget har antalet demokratier i världen ökat
            stort, och de demokratiska principerna är i dag universellt vägledande
            inom det internationella samfundet. Fundamentet för de demokratiska
            principerna är alla människors lika värde. Det nuvarande arrangemanget
            där statschefsämbetet är vikt åt en utvald ätt är oförenligt med
            principen om alla människors lika värde.
          </p>
          <p xml:id="i-9FSXzq6qmxgrctj4AE7EEj">
            Principen att offentliga ämbeten ska gå i arv är för länge sedan
            förlegad. För detta finns det en bred samsyn bland folket och
            bland de politiska partierna i Sverige. En följd av denna övertygelse
            är att politiska uppdrag och tjänster inom offentlig förvaltning
            måste stå öppna på lika villkor för alla medborgare.
          </p>
          <p xml:id="i-XhqKq9wjiMTZXPu3Ft7oEj">
            I Sverige gäller det alla uppdrag och tjänster utom det främsta
            ämbetet i Sverige som statschef. Tillsättandet av vår statschef
            sker i praktiken genom ett genetiskt lotteri. Sveriges främsta
            ämbete utses vare sig utifrån kompetens eller utifrån förtroende.
            Dessutom är ämbetsperioden livslång och statschefen oavsättbar.
            Detta är självklart orimligt och oacceptabelt i en nation som
            vill vara både modern och demokratisk.
          </p>
          <p xml:id="i-RQYqfFfM249aAL9LgCYJxk">
            Monarkins nuvarande ställning i grundlagen formades för över
            trettio år sedan i den s.k. Torekovskompromissen mellan fyra av
            dagens sju riksdagspartier: Socialdemokraterna, Centern, Moderaterna
            och Folkpartiet.
          </p>
          <p xml:id="i-69fcnzL2sbNwRQR8wu32zg">
            En kompromiss som är över trettio år gammal, gjord i en annan
            tid med andra förutsättningar, är tillräckligt mogen för att i
            grunden kunna omprövas. En kompromiss som var omodern redan då.
            Redan 1918 sa Hjalmar Branting i riksdagen: Den demokratiska republiken
            kommer att bli den allmänna och gängse författningen inom de civiliserade
            staterna, inom de allra flesta länder i Europa och andra världsdelar.
          </p>
          <p xml:id="i-B5fisvZRLmE7viz6gQoEZG">
            Regeringsformens inledningsmening är: All offentlig makt i Sverige
            utgår från folket. Monarkin strider mot denna inledningsmening
            och är i ett principiellt perspektiv oförenlig med demokrati.
          </p>
          <p xml:id="i-VrxZKf4tZ2iVUHF4VRLuW9">
            Riksdagen behöver därför ta ett initiativ till att avveckla monarkin.
            I detta bör självklart ingå hur en bred demokratisk process ska
            genomföras kring frågan hur Sveriges statschef ska kunna utses
            på demokratisk grund. En sådan diskussion kan bara gynna en fortsatt
            demokratisering och modernisering av vår författning och vår nation.
            Senare bör riksdagen även överväga att ställa frågan under folkets
            prövning i en folkomröstning.
          </p>
        </div>
        <div type="motSignatures">
          <list>
            <item xml:id="i-VnuTm2ENkyFn7EhokLHh72" who="i-KhCf7Li1jUJ7dRtgidL66D">
              Stefan Wikén (s)
            </item>
          </list>
        </div>
      </div>
    </body>
  </text>
</TEI>
