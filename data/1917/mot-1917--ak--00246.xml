<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__246/mot_1917__ak__246-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 246. 13
          </p>
          <p>
            Nr 246.
          </p>
          <p>
            Av herr Welin, om skrivelse till Kungl. Maj:t angående införande
            av sådan bestämmelse i strafflagen, att kupering av hästar betraktas
            såsom straffbart djurplågeri.
          </p>
          <p>
            Sedan rätt lång tid tillbaka har det förekommit, att man verkställt
            s.k. kupering av svansen på hästar. XKuperingen består uti, att
            större delen av svanstången avskäres. Som skäl för densamma anföres
            vanligen, att hästen skulle få ett vackrare utseende. Det kan
            emellertid vara en smaksak, vad som i all- mänhet är vackert,
            men det måste väl erkännas, att varje stympning av en levande
            varelse är ett våld mot naturens skönhet. Den åsikten, att en
            kuperad häst har ett fördelaktigare utseende än en icke kuperad,
            synes vara i hög grad grundad på fördom och modehänsyn. Numera
            vill man göra gällande, att ardennerhästens utseende blir mera
            tilltalande, om hans svans är kuperad. Men så har man förut sagt
            om hästar av nordsvensk och varmblodig ras. Detta visar, att vad
            man i detta avseende tycker är vackert eller icke vackert är en
            modesak. Och det visar, att man vid bedömandet av kuperingen helt
            och hållet bör lämna smakfrågan ur räk- ningen. Det verkliga skälet
            för kuperingen, där den ej, såsom vanligen torde vara fallet,
            är en ren lyxoperation, tyckes vara det, att en del hästupp- födare
            anse, att de genom det fördelaktiga utseende, som hästen förmenas
            erhålla genom kuperingen, skola kunna betinga sig ett högre försäljnings-
            pris för djuret. Vare sig man betraktar kuperingen som »försköningsåtgärd»
            eller som en möjlighet att få högre betalning för hästen, kan
            den ej försvaras, all- denstund den medför stor smärta under utförandet
            och permanenta olägen-
          </p>
          <pb facs="riksdagen-motions-pdf/data/1917/mot_1917__ak__246/mot_1917__ak__246-002.pdf"/>
          <p>
            14 Motioner 1 Andra kammaren, Nr 246.
          </p>
          <p>
            heter för hästen. Det är en självklar sak, att kuperingen skall
            utgöra ett grymt djurplågeri dels genom själva operationen, dels
            det sätt, varpå man i regel försöker hämma den starka blödningen
            efter densamma. Van- ligen brännes sårytan med glödande järn.
            Hästen lider också mycket av den bremsning, som väl i de flesta
            fall förekommer under operationen. Bremsningen, som företages
            på en ytterst känslig kroppsdel, överläppen, är i hög grad smärtsam.
            Mången tror, att hästen genom denna åtgärd förlorar känseln, men
            detta är en stor villfarelse. Verkliga förhållandet är, att hästens
            skenbart minskade känslighet för operativa ingrepp under bremsningen
            har sin orsak däri, att smärtan, som framkallas genom brems- ningen
            är så intensiv, att den avleder hästens uppmörksamhet från annan
            smärta, som vid sådant tillfälle tillfogas honom. Bremsningen
            måste ju tillgripas vid en del för hästens hälsa nödvändiga operationer,
            men den försvarar i detta fall sin användning. Vid onödiga operationer
            förvärrar den endast saken. Utom det att kuperingen är ett djurplågeri,
            medför den andra olägen- heter för hästen. Han berövas sitt naturliga
            skydd mot flygfän. Kupe- ringen nedsätter även hästens tjänstbarhet
            därigenom, att han så kan oroas av insekter, att han icke äter
            sig mätt och därigenom icke erhåller de krafter, som han behöver
            för arbetet. En häst med kuperad svans är även mindre pålitlig
            än en sådan med lång svans. Insektplågan kan göra honom besinningslös
            och därigenom bringa den, som färdas med honom, i fara. De veterinära
            fackmännen ha också på det bestämdaste uttalat sig mot kuperingen.
            Sålunda förekom frågan vid Sydvästra Sveriges veterinär- förenings
            möte i Göteborg den 13 december 1913. Föreningen uttalade sig
            emot utförandet av denna lyxoperation annat än då tvingande nöd-
            vändighet, såsom sjukdom, missbildning eller dylikt, bjuder densamma,
            samt överlämnade frågan till Svenska veterinärläkareföreningen
            för vidare åt- gärders vidtagande. Denna förening tog upp saken
            vid sitt årsmöte i Stockholm den 28 november 1915, därtill föranledd
            bland annat av en skrivelse från Göte- borgs djurskyddsföreningens
            styrelse, och beslöt mötet göra följande ut- talande: »Föreningen
            ställer sig av skilda skäl principiellt avvisande mot kupering
            av svansen på hästar som lyx- eller modeoperation och anser att
            det i varje särskilt fall bör åt veterinär överlåtas att avgöra,
            när operation är berättigad eller icke.»
          </p>
          <pb facs="riksdagen-motions-pdf/data/1917/mot_1917__ak__246/mot_1917__ak__246-003.pdf"/>
          <p>
            Motioner i Andra kammaren, Nr 246. 15
          </p>
          <p>
            Vid mötet meddelades, att även Östergötlands veterinärförening
            be- slutat ingå till Svenska veterinärläkareföreningen med anhållan,
            att denna ville göra något för att stävja ofoget med kupering
            av hästsvansar, och särskilt ville föreningen framhålla önskvärdheten
            av, att infödda, kuperade hästar bleve uteslutna från premiering.
            Som ett bevis på, att kuperingen på vederhäftigt håll anses som
            olämplig, må anföras, att svenska armén numera icke inköper såsom
            remont en enda häst med kuperad svans — skälet härtill må sedan
            vara av praktiskt eller djurskyddsvänligt slag. Riksdagens militieombudsman
            vill gå ännu längre, såsom framgår av följande. Redaktör L. E.
            Björkman i Borås hade 1 december 1915, med påpekande av den grymhet,
            som be- ginges genom kuperingen, hemställt om M. O:s ämbetsbiträde
            för utver- kande av förbud för officerare att i tjänsten använda
            hästar med kuperad svans, dock med undantag för redan anskaffade
            sådana hästar. I anledning av denna hemställan inhämtade M. O.
            utlåtande av lärare- kollegiet vid veterinärhögskolan samt inspektören
            för kavalleriet. Lärare- kollegiet förklarade sig »gärna se, att
            lämpliga medel vidtoges för mot- arbetande av ett mod, varigenom
            hästen onödigtvis plågades», men ansåg ett förbud för officerare
            att använda kuperade hästar mindre välbetänkt. Kavallerinspektörens
            yttrande gick i ungefär samma riktning. Ett sådant förbud »skulle
            omöjliggöra för officerare att till tjänstehästar köpa i övrigt
            lämpliga hästar, endast därför att svansen vore kuperad, men då
            kupering av hästar i allmänhet vore en onödig och olämplig åtgärd,
            hade han intet att erinra emot en bestämmelse i tjänstgöringsreglementet
            för armén av innehåll, att tjänstehäst i allmänhet icke finge
            kuperas.» I skrivelse till Konungen av den 12 februari 1916 refererar
            M. O. till ovanstående utlåtanden och säger, att dessa synas giva
            vid handen, att en åtgärd till förekommande av kupering av hästar,
            då ej särskilt skäl därför föreligger, är både berättigad och
            önskvärd. Ett allmänt förbud för officerare atti tjänsten använda
            kuperade hästar anser han dock knap- past kunna komma i fråga.
            M. O. ifrågasätter, huruvida icke en even- tuell bestämmelse mot
            kupering borde innehålla, att kupering, då särskilt skäl ej för
            densamma föreligger, anses kunna föranleda ansvar för uppen- bar
            grymhet i behandling av djur. Sedermera har uti det av Kungl.
            Maj:t fastställda tjänstgöringsregle- mentet för armén intagits
            följande bestämmelse: »På godkänd egen tjänste- häst får manen
            icke avklippas eller svansen kuperas, med mindre veder-
          </p>
          <pb facs="riksdagen-motions-pdf/data/1917/mot_1917__ak__246/mot_1917__ak__246-004.pdf"/>
          <p>
            16 Motioner i Andra kammaren, Nr 246.
          </p>
          <p>
            börande chef, som enligt denna paragraf har att godkänna tjänstehäst
            efter veterinärs hörande därtill lämnat sitt medgivande. Därest
            tjänste- hästen vid godkännandet haft kortklippt man, får densamma
            fortfarande klippas.» Kuperingen har flera gånger blivit dragen
            inför rätta, och ehuru den synes böra komma under de bestämmelser
            angående straff för djurplågeri, som innehållas i 18 kap. 16 8
            strafflagen, har det visat sig, att dom- stolarna döma mycket
            olika. Jag vill anföra tvenne fall, där domen gått i rakt motsatt
            riktning såväl i underrätt som i hovrätt. År 1903 väckte Örebro
            djurskyddsförening åtal vid rådsturätten i Örebro mot ryttmästaren
            Ö., för det denne kuperat svansen på två honom tillhöriga hästar.
            Rådsturätten frikände Ö., dock skulle han betala rätte- gångskostnaderna.
            Häröver anförde Ö. själv besvär i Svea hovrätt. Då hovrätten ansåg
            behandlingen ha förorsakat djuren avsevärt, om ock kort- varigt
            lidande, och då ingen omständighet i målet förekommit till stöd
            för, att ryttmästare Ö. låtit verkställa nämnda kupering av annan
            anled- ning än för att följa ett rådande mod, fann hovrätten skäligt
            fälla Ö., för det han genom berörda kuperingar visat uppenbar
            grymhet mot ifrågakomna hästar, att böta 50 kronor och skulle
            Ö. vidkännas utgifterna i målet. Domen blev icke överklagad. En
            alldeles motsatt utgång erhöll ett annat, i övrigt liknande mål.
            Allmänna åklagaren hade instämt sjökaptenen L. till Skånings och
            Valle häradsrätt med yrkande, att L., som låtit kupera svansen
            å nio hästar, måtte ådömas ansvar för djurplågeri. MHäradsrätten
            dömde den 10 mars 1916 L. att för djurplågeri böta 400 kronor
            till kronan samt betala rätte- gångskostnaderna. L. anförde besvär
            i Göta hovrätt, som befriade L. från ansvar i målet och honom
            däri ålagd ersättningsskyldighet, »enär L. icke genom sin åtgärd
            att låta kupera svansarna å ifrågavarande hästar gjort sig skyldig
            till djurplågeri&gt;. Allmänna åklagaren anhöll hos justitie- kanslersämbetet
            om rätt att fullfölja talan hos Kungl. Maj:t, men äm- betet fann
            ej skäl bifalla denna anhållan. Målet kunde därför icke komma
            att underställas Kungl. Maj:ts prövning. Att så olika domar som
            de här refererade kunna fällas i alldeles likartade mål, visar,
            att lagen är otillräcklig uti ifrågavarande avseende. Det erfordras
            en lagbestämmelse, som säger, att all kupering av hästar är straffbar
            såsom uppenbart djurplågeri, därest icke en sådan operation på
            grund av djurets hälsovård eller andra särskilda skäl av veterinär
            anses nödvändig och av honom utföres.
          </p>
          <pb facs="riksdagen-motions-pdf/data/1917/mot_1917__ak__246/mot_1917__ak__246-005.pdf"/>
          <p>
            Motioner i Andra kammaren, Nr 246.
          </p>
          <p>
            På grund av vad jag sålunda anfört, får jag vördsamt hemställa,
          </p>
          <p>
            att riksdagen ville besluta att i skrivelse till Kungl. Maj:t
            anhålla, det Kungl. Maj:t behagade låta utarbeta och för riksdagen
            framlägga förslag till sådan bestämmelse i strafflagen, att kupering
            av hästar — därest den icke av uteslutande veterinära skäl anses
            nödvändig — skall betraktas som straffbart djurplågeri.
          </p>
          <p>
            Stockholm den 26 januari 1917. SS. Welin.
          </p>
          <p>
            Bihang till riksdagens protokoll 1917. 4 saml. 107 häft. (NP
            245—-246.) 3
          </p>
        </div>
      </div>
    </body>
  </text>
</TEI>
