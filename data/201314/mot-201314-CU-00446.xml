<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00446">
  <teiHeader>
    <fileDesc>
      <titleStmt>
        <title>Familjerätt</title>
        <author corresp="i-DXYijt8wprzTgm7zCTJYc3">av Veronica Palm m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Familjerätt</title>
          <idno type="rdwebb">H102C446</idno>
          <rs type="number">C446</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C446/text</ref>
          <ref type="dokument_url_html">http://data.riksdagen.se/dokument/H102C446</ref>
          <ref type="dokumentstatus_url_xml">http://data.riksdagen.se/dokumentstatus/H102C446</ref>
          <ref type="doc">http://data.riksdagen.se/fil/74D834F0-8836-4432-922E-AD85BF33E71D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2J3r8zwqpPMPgVzdyt5mXb</idno>
            <name>Katarina Köhler</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xc2gauHt5Y4GsTNbgqrrAo</idno>
            <name>Yilmaz Kerimo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-L2jZQY1rmXeXy9EGfsxUKG</idno>
            <name>Lars Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-weNeNJ3HHWgUyB3jEs4zR" type="signed"/>
        <correspContext corresp="i-weNeNJ3HHWgUyB3jEs4zR">
          <note type="signatory" corresp="i-2J3r8zwqpPMPgVzdyt5mXb"/>
          <note type="signatory" corresp="i-Xc2gauHt5Y4GsTNbgqrrAo"/>
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-L2jZQY1rmXeXy9EGfsxUKG"/>
        </correspContext>
        <correspAction xml:id="i-3ysvLc9CpF33KMK1Vejn5c" type="numbering">
          <date when="2013-10-08"/>
        </correspAction>
        <correspAction xml:id="i-PWgVV7mUX5E128mEb4UGDH" type="submission">
          <date when="2013-10-04"/>
        </correspAction>
        <correspAction xml:id="i-S8dVwSz4TRc4sTHCMHVJjj" type="transfer">
          <date when="2013-10-01"/>
        </correspAction>
        <correspAction xml:id="i-Q5cvHsEkmahA1kTm3wmdHe" type="assigned"/>
        <correspContext corresp="i-Q5cvHsEkmahA1kTm3wmdHe">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-kxnmYgzuNDzCF2msNhjfq" type="motHeader"/>
      <div xml:id="i-9nUyMiz8g8fpVF7npbGYtQ" type="motBody">
        <div xml:id="i-2miZmUq12Sszyz2U9hTrvf" type="motProposal" subtype="förslag">
          <head xml:id="i-XSSp6n2NeLi4LXmEvupTab">
            Förslag till riksdagsbeslut
          </head>
          <list xml:id="i-BNbZjQk7dZYNAd6K5sABx9" style="ol">
            <item xml:id="i-4rig7s4YQEz3WSsLSf4h46">
              Riksdagen tillkännager för regeringen som sin mening vad som
              anförs i motionen om vårdnadstvister.
            </item>
            <item xml:id="i-96tNCRCZDTNqYgWZsFTYSd">
              Riksdagen tillkännager för regeringen som sin mening vad som
              anförs i motionen om juridiska biträden för barn.
            </item>
            <item xml:id="i-EikigbENwGqd8qWLdCDzKz">
              Riksdagen tillkännager för regeringen som sin mening vad som
              anförs i motionen om föräldrapresumtion.
            </item>
            <item xml:id="i-Ar2Avv2k6yPU2u54NUL65X">
              Riksdagen tillkännager för regeringen som sin mening vad som
              anförs i motionen om barnets rätt till vårdnadshavare.
            </item>
            <item xml:id="i-SFChx45nk4vbrmC7v25C4N">
              Riksdagen tillkännager för regeringen som sin mening vad som
              anförs i motionen om besittningsrätt för efterlevande maka eller
              make.
            </item>
            <item xml:id="i-8P9mX5Zt8LToE1G958W5wb">
              Riksdagen tillkännager för regeringen som sin mening vad som
              anförs i motionen om stödet till vigselförrättare.
            </item>
          </list>
        </div>
        <div xml:id="i-D5siyGFns8FAU97Z3VbHD7" type="motContent">
          <head xml:id="i-BJkhR7YaMw2n1mctBsN4H5" type="h1">
            Vårdnadstvister
          </head>
          <p xml:id="i-BUJgkZJ7TBrgWALo3K3sfj">
            År 2006 genomfördes en lagändring i föräldrabalken som bland
            annat syftade till att få föräldrar att samarbeta bättre och göra
            att färre fall av vårdnadstvister gick till domstol. Tidiga insatser
            i form av samtal eller medling med barnens bästa för ögonen genom
            den kommunala socialtjänstens försorg ska vara den första instansen
            där man försöker lösa tvisten. Tyvärr har detta inte slagit ut
            på det vis som önskades, istället har det blivit fler vårdnadstvister
            och fler fall som går till domstol. Domstolarna använder i sin
            tur medling endast i 1,7 procent av fallen.
          </p>
          <p xml:id="i-DyHC58yhbPyG2DYUGVqdhy">
            I samband med att det har blivit fler vårdnadstvister som går
            till domstol har också fler pappor upplevt att de inte riktigt
            tas på allvar och inte ses som potentiella vårdnadshavare av rätten
            och socialtjänsten. Mamman ses ofta som det självklara valet när
            det gäller vårdnad och boende.
          </p>
          <p xml:id="i-Lvi2yYRVxM4WRG9gLMWPgk">
            Socialnämnden ska göra en riskbedömning i utredningar om vårdnad,
            boende och umgänge. Denna skyldighet infördes i föräldrabalken
            redan i början av 1990-talet, men den 1 juli 2006 förtydligades
            lagstiftningen. I utredningar om vårdnad, boende och umgänge bedöms
            risken för om barnet eller någon annan i familjen utsätts för
            övergrepp, om barnet olovligen förs bort eller om barnet hålls
            kvar eller annars far illa. Familjerättens bedömning utgör sedan
            underlag för domstolens beslut om barnets vårdnad, boende och
            umgänge. En enkätundersökning som Socialstyrelsen genomfört tyder
            på att det förekommer brister i riskbedömningarna och att kommuner
            efterfrågar vägledning kring detta.
          </p>
          <p xml:id="i-9gvXzGgpJRvCxmTNSCfwRp">
            Mot denna bakgrund bör regeringen ges i uppdrag att följa upp
            den nya lagstiftningen och utvärdera hur lagskärpningen om riskbedömningarna
            har fallit ut och utvärdera om mammor och pappor behandlas jämställt
            av rätten. Utgångspunkten för hela översynen av den nya lagstiftningen
            ska vara barnets bästa. Regeringen bör därefter komma med förslag
            på hur man ska komma till rätta med att så många fall går till
            domstol.
          </p>
          <p xml:id="i-WhTQ3TxvAxmpC6UK8vhQXA">
            För att skydda de barn vars föräldrar befinner sig i en vårdnadstvist
            med hög konfliktnivå vill vi också införa en möjlighet för rätten
            att kunna förordna ett juridiskt biträde till barn, detta för
            att säkra att barns rätt tas tillvara och att de ges möjlighet
            att föra fram sin vilja och önskningar.
          </p>
          <head xml:id="i-69X32UDqXSC2zunxrU9J9A" type="h1">
            Föräldrapresumtion
          </head>
          <p xml:id="i-SiQXyT7bBNKyvZ4t3kovqv">
            Sedan könsneutrala äktenskap infördes 2009 har inga större familjerättsliga
            reformer genomförts. Samtidigt upplever fler och fler familjer
            brister i lagstiftningen som gör att de inte har det lagliga skydd
            som familjer kan förvänta sig. Problem uppstår främst för samkönade
            par som väljer att bilda familj på andra sätt än på de sätt som
            det offentliga erbjuder.
          </p>
          <p xml:id="i-LcHVc2nQMby5grY13wBE9f">
            Idag blir båda mannen och kvinnan i ett olikkönat äktenskap automatiskt
            juridiska föräldrar redan från barnets födsel, men om två gifta
            kvinnor skaffar barn utan hjälp av den svenska sjukvården blir
            endast kvinnan som fött barnet juridisk förälder. Den andra mamman
            måste då ansöka om adoption. Barnet har då bara en förälder fram
            tills adoptionen är klar. Detta skapar en otrygg start för den
            nya familjen. Barn har en självklar rätt till båda sina föräldrar
            och rätt till vetskap om sin bakgrund.
          </p>
          <p xml:id="i-9oCYYdVwaZDy3Vxbv6B95j">
            För att trygga barnets rätt till båda sina föräldrar anser vi
            att regeringen bör komma med förslag om könsneutral föräldraskapspresumtion.
          </p>
          <head xml:id="i-MuC1RbzbGuZLqHX1j6eKdk" type="h1">
            Barns rätt till vårdnadshavare
          </head>
          <p xml:id="i-5z9yb184zC3BsqCHuroeFz">
            Dagens familj är inte självklart en kärnfamilj med en mamma,
            en pappa och barn. Familjerna kan se olika ut. Vi socialdemokrater
            vill värna mångfalden och stjärnfamiljen och ser brister i dagens
            lagstiftning. Tydligast blir problemen för barn som lever med
            skilda föräldrar och för barn som har kommit till när två samkönade
            par har valt att skaffa barn gemensamt. För barnen innebär det
            att de i lagens mening har två vårdnadshavare, de biologiska föräldrarna,
            som kan fatta beslut rörande t.ex. skola, sjukvård och annat.
            Samtidigt exkluderas föräldrarnas partners, eller de facto-föräldrarna,
            som inte är biologiska föräldrar i de samkönade paren från den
            juridiska rätten att vara med och fatta beslut rörande barnet.
            Det kan leda till att barnet inte får den hjälp och det stöd det
            behöver. Vi är väl medvetna om att detta är svåra frågor och vi
            anser att barnets bästa alltid ska sättas i främsta rummet. Därför
            behöver lagstiftningen ses över i enlighet med den problematik
            som kan uppstå rörande vårdnadshavare i stjärnfamiljer.
          </p>
          <head xml:id="i-Evto5GtHKymHp7nW8QihQh" type="h1">
            Besittningsrätt för efterlevande make/maka
          </head>
          <p xml:id="i-49RBZVG8Q9fB5fsPqN59iz">
            I ärvdabalkens 3 kap. finns särskilda regler som reglerar makars
            arvsrätt. De idag gällande reglerna innebär att när en make går
            bort har de gemensamma barnen inte rätt till arv förrän båda föräldrarna
            har avlidit. Syftet har varit att skydda den efterlevande, som
            tidigare kunde bli tvungen att gå från hus och hem när barnen
            krävde sin del av arvet, när en fastighet funnits i den gemensamma
            egendomen.
          </p>
          <p xml:id="i-BKcrfw3x3TuKDpbs4qPgev">
            För makar som har barn som inte är parets gemensamma, så kallade
            särkullbarn, är dock den efterlevande fortfarande oskyddad. Barnen
            till den avlidne har rätt att omedelbart få ut sin del av arvet,
            vilket gör att den fastighet som den efterlevande bor i kanske
            måste säljas. Det innebär att i en familj där det finns både ett
            gemensamt barn och ett särkullbarn, kan särkullbarnet kräva sin
            andel av arvet omedelbart, medan det andra barnet måste vänta
            tills båda makarna har avlidit. I de fall där arvet inkluderar
            fastighet som bebos av kvarvarande make/maka skulle en lagändring
            som ger den efterlevande besittningsrätt av bostaden till eget
            frånfälle eller försäljning kunna skapa trygghet för den efterlevande.
            Frågan om en lagändring som ger efterlevande besittningsrätt av
            bostaden till eget frånfälle eller försäljning måste dock avvägas
            mot särkullbarns rätt att omedelbart få del av sitt arv.
          </p>
          <head xml:id="i-PXmD776GdY6UxuD4gRLD6S" type="h1">
            Stöd till vigselförrättare
          </head>
          <p xml:id="i-MXCZa8GanLtScts86vevbN">
            Ersättning för borgerliga vigselförrättare är idag 110 kr för
            första vigseln och därefter 30 kr per vigsel om detta sker under
            samma dag. Antalet brudpar som väljer att viga sig borgerligt
            har ökat kraftigt. Vigselförrättarna har således fler vigslar
            att förrätta och fler par önskar ett större ceremoniellt innehåll
            för sin vigsel. En naturlig följd är då att stödet för vigselförrättarna
            att utföra sitt uppdrag bör öka samt att arvodet bör ses över.
          </p>
        </div>
        <div xml:id="i-UgjWq1mL7bKRFozrAJpBLw" type="motSignatures">
          <list xml:id="i-URF7iPovF4hzUvTrHCyN5E">
            <item xml:id="i-YEpFTnTBzmdCoZbraByMGi">
              Veronica Palm (S)
            </item>
            <item xml:id="i-A7UC2Rnf2JYsM1kiX8P41v">
              Carina Ohlsson (S)
            </item>
            <item xml:id="i-5LdCsLo5FxYUpKZownXvXd">
              Hillevi Larsson (S)
            </item>
            <item xml:id="i-W1bhdebjgBfziaEsXZ5K4h">
              Jonas Gunnarsson (S)
            </item>
            <item xml:id="i-7Rm8DimxAH9q14FPMkUtdx">
              Katarina Köhler (S)
            </item>
            <item xml:id="i-LJCYU6fmCbGvFkEANMqL8y">
              Yilmaz Kerimo (S)
            </item>
            <item xml:id="i-MCpKKUuQBPVpEvvhe5aoLs">
              Lars Eriksson (S)
            </item>
          </list>
        </div>
      </div>
    </body>
  </text>
</TEI>
