<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00390">
  <teiHeader>
    <fileDesc>
      <titleStmt>
        <title>Sverigedemokraternas bostadspolitik</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sverigedemokraternas bostadspolitik</title>
          <idno type="rdwebb">H102C390</idno>
          <rs type="number">C390</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C390/text</ref>
          <ref type="dokument_url_html">http://data.riksdagen.se/dokument/H102C390</ref>
          <ref type="dokumentstatus_url_xml">http://data.riksdagen.se/dokumentstatus/H102C390</ref>
          <ref type="doc">http://data.riksdagen.se/fil/7DE3F406-5432-4F66-92C1-31F6EB92FCD8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-B4vuPy7LeL4zTBuYFbfC9S" type="signed"/>
        <correspContext corresp="i-B4vuPy7LeL4zTBuYFbfC9S">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-G6h5eGLouuQFhsrn32jgsV"/>
        </correspContext>
        <correspAction xml:id="i-4GKpYT7syP3iMXWh3qt71J" type="numbering">
          <date when="2013-10-07"/>
        </correspAction>
        <correspAction xml:id="i-2t87WncCfhuW7WjL9QDZMy" type="submission">
          <date when="2013-10-04"/>
        </correspAction>
        <correspAction xml:id="i-Boj8pS6gJU1osek1WDn3md" type="transfer">
          <date when="2013-10-02"/>
        </correspAction>
        <correspAction xml:id="i-UWWDNSQn71RM7byJ8hRtLA" type="assigned"/>
        <correspContext corresp="i-UWWDNSQn71RM7byJ8hRtLA">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WmGBj4LrpjymrseJLMcHnP" type="motHeader"/>
      <div xml:id="i-DonMvbAKLvA6kpa6j1c9JP" type="motBody">
        <div xml:id="i-R8WiF8MVid7aBnnEn5FHxm" type="motProposal" subtype="förslag">
          <head xml:id="i-Va3wNVHtfnmiHkSUiFt1e8">
            Förslag till riksdagsbeslut
          </head>
          <list xml:id="i-VMLDnhjSM3ur4YhVivsec8" style="ol">
            <item xml:id="i-Ko6Utb9pukFw8xt3MD2ev8">
              Riksdagen tillkännager för regeringen som sin mening vad som
              anförs i motionen om att se över den s.k. EBO-lagen. 1
            </item>
            <item xml:id="i-CqnAFS4vBhc4DtVEAbgB1c">
              Riksdagen tillkännager för regeringen som sin mening vad som
              anförs i motionen om att införa gemensamma nationella byggregler.
            </item>
            <item xml:id="i-TLzdJb8p9t5bnU5CEzBQwD">
              Riksdagen tillkännager för regeringen som sin mening vad som
              anförs i motionen om att förenkla plan- och bygglagen.
            </item>
            <item xml:id="i-3KvRm2v2QDLhTv5b5e5aEt">
              Riksdagen tillkännager för regeringen som sin mening vad som
              anförs i motionen om att låta mark- och miljödomstolen bli första
              överklagandeinstans.
            </item>
            <item xml:id="i-4CnP1mhw16GYYSMe7uSnHZ">
              Riksdagen tillkännager för regeringen som sin mening vad som
              anförs i motionen om att se över och förenkla byggnormerna.
            </item>
            <item xml:id="i-GTX1NuzgEy73WmzwBAcrcD">
              Riksdagen tillkännager för regeringen som sin mening vad som
              anförs i motionen om enklare krav för studentbostäder.
            </item>
            <item xml:id="i-7WH9mJ6nRbtJPWjNm6zdrz">
              Riksdagen tillkännager för regeringen som sin mening vad som
              anförs i motionen om att studentlägenheter ska betraktas som elevhem.
              2
            </item>
            <item xml:id="i-Y1vPh76XCCywcRiR3iKYMN">
              Riksdagen tillkännager för regeringen som sin mening vad som
              anförs i motionen om att införa energieffektiviseringslån och
              nationella energikrav. 3
            </item>
            <item xml:id="i-AG9aTYTsV3MFJVFMfPmVAs">
              Riksdagen tillkännager för regeringen som sin mening vad som
              anförs i motionen om att flytta översiktsplaneringen från kommunal
              nivå till regional nivå.
            </item>
            <item xml:id="i-XEuifXg6GTNqnRkKViMg8L">
              Riksdagen tillkännager för regeringen som sin mening vad som
              anförs i motionen om att ta bort den kommunala fastighetsavgiften
              för hyresrätter. 2
            </item>
            <item xml:id="i-VvgAyqwR6RjT69rpTtfNAD">
              Riksdagen tillkännager för regeringen som sin mening vad som
              anförs i motionen om att införa skattefria underhållsfonder för
              hyresrätter. 2
            </item>
            <item xml:id="i-Mtnz3rJEnV2RM7pGddgYYX">
              Riksdagen tillkännager för regeringen som sin mening vad som
              anförs i motionen om att införa ROT-avdrag för hyresrätter. 2
            </item>
            <item xml:id="i-GtyVGVehW1BKA4BE2UGccV">
              Riksdagen tillkännager för regeringen som sin mening vad som
              anförs i motionen om sänkningen av stämpelskatten och byggmomsen.
              2
            </item>
            <item xml:id="i-9gdGvFPhajg1bnzh7nyGWf">
              Riksdagen tillkännager för regeringen som sin mening vad som
              anförs i motionen om att stärka skyddet för historiskt värdefulla
              byggnader ytterligare i plan- och bygglagen.
            </item>
            <item xml:id="i-XNGcBpE7eUWs3STHAEesCL">
              Riksdagen tillkännager för regeringen som sin mening vad som
              anförs i motionen om skattefrihet för delvis uthyrning av bostad.
              2
            </item>
            <item xml:id="i-E2bW8wsx12KSpfS4EHQCmN">
              Riksdagen tillkännager för regeringen som sin mening vad som
              anförs i motionen om att se över jordabalkens bestämmelser om
              när arrendetiden löper ut.
            </item>
          </list>
          <p xml:id="i-LhKKfGvGz7FhgZCE5RD4RY">
            1 Yrkande 1 hänvisat till SfU.
          </p>
          <p xml:id="i-QR6kz5S79tFYYnPpDb2tnD">
            2 Yrkandena 7, 10–13 och 15 hänvisade till SkU.
          </p>
          <p xml:id="i-2x1u5V9YxF1ESswj5fQKWs">
            3 Yrkande 8 hänvisat till NU.
          </p>
        </div>
        <div xml:id="i-UrnJCZ5BnfQfYispDeBgea" type="motContent">
          <head xml:id="i-87b8pyyxgbb88DnVSpSYrY" type="h1">
            Se över EBO-lagen
          </head>
          <p xml:id="i-56mNMPNnVQmAaKi4gEjo65">
            Under alltför många år har Sverige tagit emot fler invandrare
            än vad samhället har klarat av. Olika bostadsområden har blivit
            allt mer segregerade, vilket är ett av de tydligaste bevisen för
            att det har gått för långt. Det handlar bland annat om vissa bostadsområden
            som har en befolkningsstruktur som skapar såväl ekonomiska som
            sociala problem.
          </p>
          <p xml:id="i-BnAFBHseNFW7ucex6UXbWw">
            När nyanlända invandrare koncentreras till vissa särskilda områden
            kan segregationen öka, utanförskapet förstärks och trångboddheten
            blir allt värre. Detta är början på en ond cirkel som i slutändan
            skapar ytterligare problem i form av svag sysselsättning, högt
            bidragsberoende, bristande utbildning, ökad otrygghet, högre kriminalitet
            osv. Kontentan av detta är kort sagt att en alltför stor invandring
            till Sverige är ohållbar, och segregerade bostadsområden gör befintliga
            problem ännu värre.
          </p>
          <p xml:id="i-LDPm5jaKz5gU5PJNFXhvyb">
            Det är en rättighet för alla i Sverige att få bosätta sig var
            man vill. Denna rättighet kan dock ställa orimligt höga krav på
            vissa kommuner, inte minst då såväl allmän kommunal service som
            det privata näringslivet måste anpassa sig till kommuninvånarna.
          </p>
          <p xml:id="i-22oP286Q1BVuiaW63xXBby">
            Den 30 mars 1994 utfärdades lagen (1994:137) om mottagande av
            asylsökande, vilket innebär att asylsökande tillåts anordna ett
            eget boende i Sverige. Idag finns ingen möjlighet ens för redan
            hårt ansatta kommuner att undantas från lagen om eget boende,
            EBO. Redan hårt ansatta kommuner bör få de förutsättningar de
            behöver för att erbjuda kommuninvånarna den service de har rätt
            till utan försämrad kvalitet.
          </p>
          <p xml:id="i-EBp734TwyzGYXDYMJ4PwAH">
            På samma premisser som svenska medborgare bör nyanlända få de
            bästa tänkbara förutsättningarna som är möjligt för att snabbt
            komma in i arbete. För att få ett arbete, och överhuvudtaget kunna
            bygga ett liv i Sverige, kan vikten av att komma in och bli en
            del av det svenska samhället inte nog poängteras. Vi Sverigedemokrater
            anser att en första åtgärd för att mildra de akuta problem som
            finns idag är att reformera EBO-lagen, som idag är en bidragande
            orsak till utanförskap och segregation.
          </p>
          <head xml:id="i-YPfFyZ2PrBNBapLy6xW8AA" type="h1">
            Se över plan- och bygglagen
          </head>
          <p xml:id="i-4ozqwKiAxE3gw7u9aJTbaq">
            Plan- och bygglagen ska vara tydlig, enkel och förutsägbar samtidigt
            som plan- och byggprocessen ska effektiviseras och byråkratin
            minskas. För att korta ned tiden för plan- och bygglovsärenden
            föreslår Sverigedemokraterna att mark- och miljödomstolen blir
            första överklagandeinstans. Gemensamma, nationella byggregler
            är ett måste för att öka graden av industriellt byggande, vilket
            således också leder till lägre priser för bostadsbyggande vilket
            kan sänka priserna för villor och bostadsrätter samt sänka hyrorna
            för hyresrätter. Med nationella byggregler kan konkurrensen på
            marknaden öka samt bli mer rättvis.
          </p>
          <head xml:id="i-HcteTJZDsn562VBqTMx3W3" type="h1">
            Förenkla byggnormerna
          </head>
          <p xml:id="i-Y43S7Kd2JY6CuY2Hv6QZFD">
            289 kommuner i Sverige svarade på den s.k. Bostadsmarknadsenkäten
            2013, vilket ger den en unik status då den kan ge en lägesrapport
            över hur det ser ut runt om i landet. Enligt denna enkät har cirka
            85 procent av kommunerna brist på hyresrätter och det är många
            grupper som konkurrerar om främst små hyresrätter. Samtidigt som
            detta sker ökar antalet kommuner som har balans mellan tillgång
            och efterfrågan av bostäder. Inte minst byggnation av hyresrätter
            har den senaste tiden halkat efter, vilket till stor del beror
            på att det är dyrt att bygga, vilket således också inte gör det
            tillräckligt lönsamt med hyresbostäder.
          </p>
          <p xml:id="i-PyTg2U7EKc98sCVFPzjGLv">
            Vi vill förenkla byggnormerna för att göra det billigare att
            bygga fastigheter. Främst är det hissnormen och andra normer på
            studentlägenheter som vi vill förändra så att det smidigare och
            billigare skall gå att producera t.ex. studentlägenheter eller
            små vindslägenheter för unga människor.
          </p>
          <p xml:id="i-RRhnJMU7rSwGksYkgszTcP">
            Studentbostäder bör betraktas som elevhem, vilket således gör
            att fastighetsavgiften slopas då det räknas som ett undantag i
            fastighetstaxeringslagen.
          </p>
          <p xml:id="i-9rZGiuTZfWUukuwphiUL2N">
            Att bostäder är anpassade för funktionshindrade är en förutsättning
            för att samtliga medborgare i samhället ska ha samma möjligheter,
            men med för mycket byråkrati riskerar det förstöra hela marknaden
            – även för funktionshindrade. Hänsyn måste med andra ord tas till
            olika förutsättningar och olika behov och vi ser det därför som
            en viktig satsning att se över krav på hiss för studentbostäder
            för att hitta nya lösningar till den nuvarande bostadsbristen.
          </p>
          <head xml:id="i-42ajECfgwD4Asv82hTKGSm" type="h1">
            Enklare krav för studentbostäder
          </head>
          <p xml:id="i-6uq4Vmbpi8P86Att5Z8BeP">
            På de flesta av Sveriges högskoleorter, inte minst i storstäderna,
            är det brist på studentbostäder. Trots att flertalet företrädare
            för regeringen talar om att bygga fler studentbostäder har byggandet
            fortfarande inte kommit igång och enligt SCB:s statistik har byggandet
            av dessa bostäder i princip upphört. Dessa bostäder borde vara
            klassade som elevhem, vilket således skulle befria dem från fastighetsavgiften
            samt skapa ytterligare stimulans för nybyggnation.
          </p>
          <p xml:id="i-BBdqEYsAvaWXhFaTzs1guw">
            Studenter är generellt sätt inte särskilt kräsna och de flesta
            som väljer en populär studieort kan tänka sig att bo enklare,
            bara de får möjligheten till en bostad. Trots att efterfrågan
            för enklare och billigare studentbostäder finns, inte minst i
            storstäderna, saknar byggherrarna och kommunerna idag möjligheten
            att bygga enkla och billiga bostäder. För att underlätta för byggnation
            av mindre lägenheter, främst på de mest populära studieorterna,
            bör byggnormerna för studentlägenheter förenklas. Av naturliga
            skäl är boendet i studentlägenheter begränsat i tid vilket också
            gör att studenter kan bo under något enklare förhållanden under
            studietiden.
          </p>
          <p xml:id="i-RbDBYbU94HkMaFiqTnVUxB">
            Krav på förvaringsutrymmen, badrumsstorlek och hiss bör tas bort
            samtidigt som möjligheten till att bo i enklare vindslägenheter
            möjliggörs. Enklare och enhetliga byggregler möjliggör således
            också att flertalet bostäder kan massproduceras i fabrik, viket
            sänker såväl materialkostnad som byggtid. Det är en av de absolut
            bästa lösningarna för att möjliggöra billigare bostäder.
          </p>
          <p xml:id="i-68EWgRjJ9XXFS7GMkfTbAM">
            Även kortare tider för plan- och bygglovsärenden samt nationella
            byggregler istället för kommunala särkrav är ett måste för att
            öka byggnationen av studentbostäder vilket framgår av andra motioner.
          </p>
          <head xml:id="i-Y3J8kppJkB1JKNHpNJA7j7" type="h1">
            Studentbostäder bör betraktas som elevhem
          </head>
          <p xml:id="i-6WXv8XNWfb37ccqSRdMygW">
            På de flesta av Sveriges högskoleorter, inte minst i storstäderna,
            är det brist på studentbostäder, vilket riskerar slå mot såväl
            tillväxten som utbildningsväsendet. Det handlar om ett växande
            problem i form av utbredd osäkerhet, långa köer, trångboddhet,
            långpendling och i många fall en växande svart marknad med diverse
            kontrakt. I Stockholmsområdet ligger den genomsnittliga kötiden
            för studentbostäder på över två år, vilket i många fall är efter
            halva studietiden. När en bostad väl blivit ledig får studenten
            betala orimligt höga hyror. Det är inte rimligt med dessa förhållanden
            för våra studenter. Det finns 350 000 studenter i Sverige men
            enbart 80 000 studentbostäder och nyproduktionen ligger på endast
            100–200 per år. Situationen i Stockholm är extra besvärande, där
            det enbart finns cirka 12 000 studentbostäder fördelat på drygt
            80 000 studerande.
          </p>
          <p xml:id="i-BbFNMNELeDR4UTfDJ3VA9D">
            Trots att flertalet företrädare för regeringen talar om att bygga
            fler studentbostäder har byggandet fortfarande inte kommit igång
            och enligt SCB:s statistik har byggandet av dessa bostäder i princip
            upphört.
          </p>
          <p xml:id="i-YRfSbEHXVfzn1YumsTbyj2">
            Studentbostäder borde vara klassade som elevhem, vilket skulle
            befria dem från fastighetsavgiften samt skapa stimulans för nybyggnation.
          </p>
          <head xml:id="i-YT9kGqdVuGU1tjLw8GBY9g" type="h1">
            Inför energieffektiviseringslån och nationella energikrav
          </head>
          <p xml:id="i-SjbWNrELVMKhCvo4vvTcMk">
            Energieffektiviseringen går idag alltför långsamt. Finansiering
            av viktiga klimatinvesteringar genom energieffektiviseringslån
            kan skapa både fler arbetstillfällen och energieffektiva bostäder.
            Med bättre finansieringsmöjligheter för att genomföra upprustning
            och renovering av bostadsbeståndet påskyndas samhällsnödvändig
            energieffektivisering. Det är således också problematiskt med
            kommunala särkrav rörande energin. Med nationella energikrav kan
            lågenergihus bli billigare, samtidigt som man successivt kan skärpa
            de nationella energikraven för en hållbar och miljövänlig utveckling
            i hela landet. Likaså ser Sverigedemokraterna positivt på ett
            nationellt energiklassningssystem för byggande då det kan underlätta
            genomgripande energirenoveringar och industriellt byggande av
            lågenergihus.
          </p>
          <head xml:id="i-365APH85yCjd2JM6se7M78" type="h1">
            Flytta översiktsplaneringen från kommunal nivå till regional
            nivå
          </head>
          <p xml:id="i-BGReiqJqzGxgjrwVvACojp">
            Den strategiska översiktsplaneringen behöver flyttas från kommunal
            till regional nivå, åtminstone i de tre storstadsregionerna, för
            att stärka bostadsförsörjningen i kommunerna. Bostadsförsörjningsansvaret
            är idag kommunalt men är otidsenligt när arbetsmarknaden blivit
            alltmer regional. Det krävs då ett ökat regionalt samarbete för
            att klara bostadsförsörjningen.
          </p>
          <head xml:id="i-DyBWSGjjgB2t1vui4Jveg4" type="h1">
            Ta bort den kommunala fastighetsavgiften för hyresrätter
          </head>
          <p xml:id="i-23unNmSghSrF11EEXAW8t2">
            Tillsammans med övriga åtgärder för att stimulera byggandet vill
            vi ta bort den kommunala fastighetsavgiften för hyresrätter. Detta
            kan innebära en stimulans för hyresrätten och samtidigt rätta
            till den obalans i skattesystemet som nu råder mellan upplåtelseformerna.
            För enskilt ägda och kommunägda bostadsföretag tillämpas konventionell
            beskattning. Då gäller som huvudregel att kostnader för underhåll
            och reparationer är omedelbart avdragsgilla.
          </p>
          <head xml:id="i-HvkLLAakfWHAEEHYYTRgPr" type="h1">
            Inför skattefria underhållsfonder
          </head>
          <p xml:id="i-TVzW6Fxj4uhtq6MU6CfJUL">
            Konventionell beskattning tillämpas på enskilt ägda och kommunägda
            bostadsföretag och som huvudregel är utgifterna för underhåll
            och reparationer omedelbart avdragsgilla. Förutom löpande underhåll
            räknas även åtgärder i det periodiska underhållet in som underhåll
            samtidigt som kostnader för ny-, till- och ombyggnadsåtgärder
            får dras av i form av årliga värdeminskningsavdrag. Avsättningar
            av medel till en underhållsfond för att finansiera framtida underhåll
            får däremot inte dras av. En underhållsfond måste således finansieras
            med beskattade vinstmedel.
          </p>
          <p xml:id="i-73y6W5DBxnLFHjc4kaUni8">
            För de fastigheter som ägs av bostadsrättsföreningar tillämpas
            schablonbeskattning och som intäkt ska redovisas 3 procent av
            taxeringsvärdet. Avdrag för detta medges i huvudsak enbart för
            räntekostnader, vilket innebär att bostadsrättsföreningar kan
            sätta av medel till underhållsfonder för att finansiera framtida
            underhåll. Bostadsrättsföreningarna kan göra detta utan att det
            överskott under vissa år som krävs för detta också blir beskattat.
            Detta var en möjlighet även för allmännyttiga bostadsföretag fram
            till mitten av 1990-talet eftersom de då var schablonbeskattade.
          </p>
          <p xml:id="i-RkaZPuMwrs4QfruxZtQsVc">
            Med ett införande av skattefria underhållsfonder och införandet
            av ROT-avdrag även för hyresrätter förbättras förutsättningarna
            för att rusta upp förfallna och dåligt skötta fastigeter.
          </p>
          <head xml:id="i-9o4579wXaTPAkDQiuGoVwP" type="h1">
            Inför ROT-avdrag för hyresrätter
          </head>
          <p xml:id="i-KPcyV58Kf4sm11PpuWgXUS">
            Det omfattande upprustningsbehovet av miljonprogrammets flerbostadshus
            kostar enorma belopp och både kommuner och bostadsbolag har tuffa
            utmaningar framför sig när det gäller att rusta upp hårt slitna
            bostadsbestånd. Vi menar att det är nödvändigt att staten tar
            ett större ansvar genom att förbättra förutsättningarna för fastighetsägare
            att renovera befintliga bostäder, bland annat genom att införa
            ROT-avdrag för hyresrätter men också genom införandet av skattefria
            underhållsfonder.
          </p>
          <head xml:id="i-B9MY2s9WYhF4LYgzjYS374" type="h1">
            Sänkt stämpelskatt och byggmoms
          </head>
          <p xml:id="i-VWQzjPoHCXkC5Tt8e2Wug6">
            Det långsiktigt hållbara sättet att få igång bostadsbyggande
            är att det göra det mer lönsamt att äga och producera lägenheter
            samt förenkla rådande regler. Byggsubventioner kan vara bra som
            en tillfällig lösning, men för att på riktigt få igång byggandet
            krävs det förbättrade förutsättningar för byggföretag och byggherrar.
            Oövertänkta subventioner riskerar att snedvrida konkurrensen,
            vilket vare sig är bra för branschen eller för samhället i stort.
            Vi vill istället skapa långsiktigt stabila villkor för byggande,
            skapa bra förutsättningar för investeringar och för att förvalta
            fastigheter. Vi föreslår bland annat en sänkning av stämpelskatten
            och byggmomsen.
          </p>
          <head xml:id="i-NcGh6qwsbAayy1bUs1vMpT" type="h1">
            Stärkt skydd för kulturhistoriska byggnader i plan- och bygglagen
          </head>
          <p xml:id="i-3eAEb3av5f3G5hvtJeEG14">
            Vikten av att förvalta det vi ärvt av tidigare generationer åt
            kommande är stor och betydelsefull. Sverigedemokraterna anser
            att arkitektoniskt vackra och sällsynta historiska byggnader är
            viktiga att bevara för eftervärlden och kommunerna skall ta hänsyn
            till i detta i sin planering av detaljplanen. Det finns redan
            skydd för dessa byggnader i plan- och bygglagen men detta skydd
            bör stärkas ytterligare.
          </p>
          <head xml:id="i-Dcw5nbEYP5CAocc18yD8r1" type="h1">
            Skattefrihet för uthyrning av bostad
          </head>
          <p xml:id="i-3JD2QWRre5g1dUm5gNqYWP">
            Nästan 25 000 bostäder i Stockholms län står idag tomma enligt
            Stockholms Handelskammare. Det handlar alltså om bostäder som
            skulle kunna användas av tiotusentals som idag är i akut behov
            av en bostad i närheten av Stockholm. På många håll är bostadsbristen
            ett akut problem, som dessutom bara växer, inte minst i storstadsregionerna.
          </p>
          <p xml:id="i-GmRF85dYnsyGCa2HeT769x">
            I december 2010 lät Stockholms handelskammare intervjua 1 000
            personer om andrahandsuthyrning. Av dem som inte redan idag hyr
            ut sin bostad svarade sju procent att de skulle kunna tänka sig
            att göra det. Just i storstäderna finns det begränsat med utrymme
            för nya bostäder, vilket givetvis också är ett skäl till att efterfrågan
            är hög. Urbaniseringen gör att det blir allt viktigare att ta
            tillvara på dessa bostäder.
          </p>
          <p xml:id="i-Ur4mv5oJ8FvboFzaALoEq6">
            Att hyra ut sin egendom till en kanske helt främmande person
            är inte helt enkelt för alla. Det är många som kanske väljer att
            inte göra det om det inte är tillräckligt lönsamt. Av den anledningen
            kan fler hyra ut sina bostäder om det vore skattefritt att hyra
            ut upp till halva bostaden, något som redan införts i vårt grannland
            Norge. Det skulle inte heller innebära någon större kostnad för
            staten, samtidigt som flera oanvända bostäder skulle kunna användas
            av personer som idag är i ett stort behov av dem. Kombinerat med
            mer flexibla regler för andrahandsuthyrning kan en dålig och olönsam
            marknad för uthyrning av bostäder förändras och bli mer hållbar.
          </p>
          <head xml:id="i-RXY98dYTuMbjLEUiyA6vxe" type="h1">
            Förbättrade villkor kring arrende
          </head>
          <p xml:id="i-UAHwtmWfA5vTs5F8oJMZZ8">
            I vissa fall är en boende beroende av någon annans mark för att
            komma åt eller nyttja sin egen bostad. De tvingas då arrendera
            marken, vilket således också brukar kosta en summa.
          </p>
          <p xml:id="i-PeTyzkUgEX2xBByPnGESHp">
            Många av dessa arrenderade tomter har upplåtits som arrendetomter
            för bostads- eller fritidshusbyggnation för en mycket lång tid
            sedan, inte alltför sällan med en stark prisutveckling i området.
            Privata markägare har då haft möjlighet att begära betydligt högre
            arrendeavgifter än tidigare, vilket kan innebära en chockavgift
            för arrendatorn som dessutom riskerar att förlora arrenderätten
            om avgiften inte betalats i tid. Teoretiskt kan en hög prisutveckling
            i ett område innebära att en arrendator som kanske ägt ett boende
            en mycket lång tid tvingas sälja boendet på grund av chockhöjda
            arrendeavgifter. Även om så inte skulle vara fallet kan det inte
            anses rimligt att en arrendator får chockhöjda arrendeavgifter
            efter en förnyelse av arrendet som ibland är tre, fyra eller femdubbelt
            så höga som när senaste arrendeavtalet skrevs.
          </p>
          <p xml:id="i-RXGkQPd3xkitu3cp5woLnF">
            Det kan hända att arrendatorn har ärvt boendet eller möjligtvis
            köpt det för många år sedan. Särskilt om arrendatorn är pensionär
            finns det en stor risk att ekonomin helt enkelt inte klarar av
            en chockhöjd avgift. Det kan alltså vara ett mycket svårt slag
            för enskilda personer som tvingas göra sig av med ett boende.
            Av den anledningen bör regeringen se över jordabalken för att
            man som arrendator inte ska drabbas av en chockhöjd arrendeavgift
            när arrendetiden löper ut.
          </p>
        </div>
        <div xml:id="i-CAQ2Erz8c5BcwqDcsqBYxU" type="signatureBlock">
          <list xml:id="i-GFDivHjXBE7tVFFDCHMtbz">
            <item xml:id="i-8VRzrThifjvRdkWVhP46do" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-AwLrsGwzagdxt4gRHtFprX" who="i-9P5NZaksQybZxn8tBxUxvh" type="signature">
              Carina Herrstedt (SD)
            </item>
            <item xml:id="i-W2kXwXNBnvEdSfXtUAYGzY" who="i-TKwDinNn4twnLieK52EXRu" type="signature">
              Björn Söder (SD)
            </item>
            <item xml:id="i-L7AMmwVHMm3y2cdKYKMAi8" who="i-G6h5eGLouuQFhsrn32jgsV" type="signature">
              Johnny Skalin (SD)
            </item>
          </list>
        </div>
      </div>
    </body>
  </text>
</TEI>
