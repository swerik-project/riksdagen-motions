<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00015">
  <teiHeader>
    <fileDesc>
      <titleStmt>
        <title>angående jämlikhet och rättvisa i beskattningen.</title>
        <author>av herr Sjöholm</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående jämlikhet och rättvisa i beskattningen.</title>
          <idno type="rdwebb">FW0215</idno>
          <rs type="number">15</rs>
          <ref type="dokument_url_text">http://data.riksdagen.se/dokument/FW0215/text</ref>
          <ref type="dokument_url_html">http://data.riksdagen.se/dokument/FW0215</ref>
          <ref type="dokumentstatus_url_xml">http://data.riksdagen.se/dokumentstatus/FW0215</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MJi2EpNpLStR2Rke7Db78j</idno>
            <name>STEN SJÖHOLM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7YDVZZtyG58g173DEirrzF" type="signed"/>
        <correspContext corresp="i-7YDVZZtyG58g173DEirrzF">
          <note type="signatory" corresp="i-MJi2EpNpLStR2Rke7Db78j"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__15/mot_1973__15-001.pdf"/>
      <div type="motHeader" xml:id="i-244v8ezxUNMy2xgojkTjHm">
        <div type="motTitle" xml:id="i-XZYp6x7Mnrpv5bFZvD437K"/>
        <div type="motSubmissionInfo" xml:id="i-SstrfaTGS48tRvrrCDTxvD"/>
      </div>
      <div type="motBody" xml:id="i-DAJHx3s36WjLQy16DRF7KL">
        <div xml:id="i-K3SATtGsh3xcjSMQ9KTaE3">
          <p xml:id="i-M4UFvjz9vD9RMQnazQnrZr">
            Mot. 1973:15 8
          </p>
          <p xml:id="i-NeTkHnGDpa2PboxNgpEKyN">
            Nr 15
          </p>
          <p xml:id="i-HvmcTYeBAAZEXJMsHoqbSB">
            av herr Sjöholm angående jämlikhet och rättvisa i beskattningen.
          </p>
          <p xml:id="i-4bBuECGFfQXV7275mxagkJ">
            Det är en sanning höjd över varje rimligt tvivel att jämlikheten
            i samhället inte är mycket att yvas över så länge jämlikheten
            och rättvisan i beskattningen är så illa tillgodosedda som i vårt
            svenska skattesystem. Skattefusket är vida utbrett och kryphålen
            för skatteflykt så många och så inbjudande att inte ens valda
            representanter för Sveriges folk drar sig för att begagna dem.
            Den rika floran av avdragsmöjligheter i laga ordning ökar ojämlikheten
            i beskattningen eftersom de i praktiken står öppna endast för
            större inkomsttagare och är oåtkomliga för alla med låga eller
            medelstora inkomster. Dessa senare kategorier har därför att dras
            med ett skattetryck som de mest ihärdiga bland de många kverulerande
            hög- inkomsttagarna lärt sig känna endast som slagord i sina egna
            klagovisor. Ett första steg på väg mot rättvisa borde vara att
            omgående och en gång för alla sluta upp med att använda beskattningen
            som ett instrument för tillgodoseende av än det ena än det andra
            ändamålet. Låt beskatt- ningen vara sig själv nog och inrikta
            den på att tjäna ingenting annat än rättvisa och likformighet.
            Att ställa den i andra syftens tjänst ökar orättvisorna och fördelar
            skattetrycket efter andra grunder än den strikta rättvisans. Vi
            måste komma bort från dessa metoder. Finansministern har aviserat
            någon form av generalklausul mot skatteflykt. En sådan måste hälsas
            med tillfredsställelse. En nödvändig förutsättning för att kampen
            mot den landsfientliga skatteflykten skall kunna bli effektiv
            torde vara en radikal utrensning av det rikhaltiga urvalet av
            avdragsmöjligheter vid taxeringen. En sådan reducering skulle
            rent allmänt kunna bidraga till väsentligt högre beskattningsbara
            inkoms- ter, och skatteuttaget skulle därigenom kunna sänkas för
            alla — och sålunda också för dem som bäst skulle behöva det. Enligt
            uppgift uppgår summan avdrag för premier till pensionsförsäkringar
            enbart under ett år till omkring sjuhundra miljoner kronor, varmed
            sålunda det beskattnings- bara beloppet minskas årligen. Andra
            avdrag kostar det allmänna betydligt mera. En vettig princip i
            fråga om avdragsmedgivanden borde vara att endast avdrag som bedömes
            såsom nödvändiga i de skilda inkomstkällorna godtages. Detta har
            givetvis också varit lagstiftarens intentioner. Möjlig- heten
            att få avdrag för ränteutgift har rimligtvis erbjudits för sådana
            fall där lånet tagits av tvingande skäl i brist på egna ekonomiska
            resurser. Denna avdragsmöjlighet har numera tänjts ut långt utöver
            all rim och reson. Personer med miljontillgångar lånar upp ytterligare
            miljoner av renodlade skatteskäl för att kunna tillgodogöra sig
            ränteavdragen. Detta är otvivelaktigt att utnyttja skattelagarna
            på ett sätt som strider mot
          </p>
          <pb facs="riksdagen-motions-pdf/data/1973/mot_1973__15/mot_1973__15-002.pdf"/>
          <p xml:id="i-C9e3mxsfykY5FPFrBLXhsw">
            Mot. 1973:15 9
          </p>
          <p xml:id="i-9LucvM1brdZfMMtAUcQNph">
            dessa lagars djupare innebörd, och här borde en allmän skatteflykts-
            bestämmelse ha en viktig uppgift. Det torde komma att stöta på
            betydande svårigheter att utforma en bestämmelse om stopp för
            avdrag som inte kan anses som nödtvungna på sådant sätt att den
            personliga friheten inte trädes för när. Möjligheterna härtill
            bör emellertid utredas. Avdragen för inteckningsräntor på egna-
            hem har blivit en irritationskälla för många men borde rimligtvis
            vara det endast i de fall där lånen tagits i skattesänkningssyfte
            och inte där skuldsättningen skett som en tvingande förutsättning
            för att byggna- tionen skulle kunna komma till stånd. Problematiken
            i samband med avdragen för räntor på inteckningslån kan möjligen
            lösas med hjälp av en bestämmelse som den ovan antydda. En grundförutsättning
            för en rättvis och likformig beskattning är givetvis att taxeringsmyndigheterna
            är sin uppgift vuxna och att deklarationerna granskas med sakkunskap
            och oväld. Ovälden är sanno- likt tillfredsställande företrädd
            men så ingalunda sakkunskapen. Det borde vara hög tid att såsom
            jag tidigare framfört motionsvägen övergå till tjänstemannataxering
            i de lokala skattemyndigheternas regi för att därmed tillgodose
            de oavvisliga kraven på sakligt korrekt bedömning och likformighet.
            Med åberopande av det anförda hemställer jag att riksdagen måtte
            hos Kungl. Maj:t anhålla att denna motion överlämnas till den
            nu arbetande skatteutredningen för dess prövning av de i motionen
            framförda förslagen.
          </p>
          <p xml:id="i-141FkE2k9tey9Z2zmTkLSR">
            Stockholm den 10 januari 1973 STEN SJÖHOLM (fp)
          </p>
        </div>
      </div>
    </body>
  </text>
</TEI>
