<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-01050">
  <teiHeader>
    <fileDesc>
      <titleStmt>
        <title>Delningsekonomi</title>
        <author corresp="i-AFto3gTmjTfTgomtq31hLZ">av Jessica Rosencrantz (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1050 av Jessica Rosencrantz (M)</title>
          <idno type="rdwebb">H3021050</idno>
          <rs type="number">1050</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H3021050/text</ref>
          <ref type="dokument_url_html">http://data.riksdagen.se/dokument/H3021050</ref>
          <ref type="dokumentstatus_url_xml">http://data.riksdagen.se/dokumentstatus/H3021050</ref>
          <ref type="docx">http://data.riksdagen.se/fil/18717810-239E-45C2-96D0-D57B8CC12CC6</ref>
          <ref type="pdf">http://data.riksdagen.se/fil/DFA066C9-7B04-4616-94E0-A6AEE8C83781</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AFto3gTmjTfTgomtq31hLZ</idno>
            <name>Jessica Rosencrantz</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NYSi1xDKNas1yBHMmcQBz" type="signed"/>
        <correspContext corresp="i-NYSi1xDKNas1yBHMmcQBz">
          <note type="signatory" corresp="i-AFto3gTmjTfTgomtq31hLZ"/>
        </correspContext>
        <correspAction type="submitted" xml:id="i-PfEEjhdfb8TaRrgsfYsnAM">
          <date when="2015-10-05"/>
          <time when="10:19:35"/>
        </correspAction>
        <correspAction type="referred" xml:id="i-XVLudDnp3oYwo3BRRvvmLy">
          <date when="2015-10-13"/>
        </correspAction>
        <correspAction type="assigned" xml:id="i-A5QvyfFKDJ4GxbWHxdfCwB">
          <date when="2016-05-18"/>
          <time when="14:01:25"/>
        </correspAction>
        <correspContext corresp="i-A5QvyfFKDJ4GxbWHxdfCwB">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-CG1B199WaDQmjXkQqtqxtx"/>
        <correspContext corresp="i-CG1B199WaDQmjXkQqtqxtx">
          <ref type="uppgift">2015/16:NU12</ref>
          <ref type="ref_dok_id">H301NU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU12</ref>
          <ref type="ref_dok_titel">Politik för hållbart företagande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9cP5HDhf5J82qBaAudNV4s"/>
        <correspContext corresp="i-9cP5HDhf5J82qBaAudNV4s">
          <ref type="uppgift">2015/16:AU7</ref>
          <ref type="ref_dok_id">H301AU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-33W4GfrYGfrrVhvFErB7ES"/>
        <correspContext corresp="i-33W4GfrYGfrrVhvFErB7ES">
          <ref type="uppgift">2015/16:NU15</ref>
          <ref type="ref_dok_id">H301NU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU15</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1050 av Jessica Rosencrantz (M) Delningsekonomi</div>
      </div>
      <div type="motBody">
        <div type="motProposal" subtype="förslag">
          <head xml:id="i-GcXE5MciMRKWYjcbYPqqUQ">
            Förslag till riksdagsbeslut
          </head>
          <list style="ol">
            <item xml:id="i-LV78XMug64Qq5XiRG2PJc7">
              Riksdagen ställer sig bakom det som anförs i motionen om att
              Sverige ska bli världsledande i att skapa goda förutsättningar
              för delningsekonomins framväxt och tillkännager detta för regeringen.
            </item>
            <item xml:id="i-V19Z31mmqMGzRARnKjJ2e4">
              Riksdagen ställer sig bakom det som anförs i motionen om att
              uppdatera regelverk som berör delningsekonomin och tillkännager
              detta för regeringen.
            </item>
            <item xml:id="i-93FL1Cb6LkmUQJqCDEhLdH">
              Riksdagen ställer sig bakom det som anförs i motionen om att
              tillsätta en utredning för att analysera hur regler kring arbetsmarknad,
              skatt m.m. kan moderniseras för att inte gå miste om delningsekonomins
              möjligheter samtidigt som schysta villkor säkerställs och tillkännager
              detta för regeringen.
            </item>
            <item xml:id="i-CoiPwSzLJ5Jp6tEPT3eJGc">
              Riksdagen ställer sig bakom det som anförs i motionen om att
              skapa en kommission med representanter från olika sektorer av
              delningsekonomin och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-S5Rwau9qSZdFGF66kkvvWP">
            Motivering
          </head>
          <p xml:id="i-Aouquw3ZV6Ns6xVixAAZAk">
            Delningsekonomin, som innebär att vi delar alltmer på våra resurser
            i form av samåkningstjänster, uthyrning av lägenheter och bytestjänster
            på nätet, breder ut sig. Det är bra både för klimatet, för människors
            privatekonomi och för att få fram nya innovativa tjänster som
            leder till jobb och tillväxt. Vi politiker måste uppmuntra denna
            utveckling samtidigt som vi säkerställer att schysta villkor fortsatt
            ska gälla och skatt betalas genom att uppdatera lagar och regler.
          </p>
          <p xml:id="i-RCs15yf3ukPYtsAxnETren">
            Delningsekonomin har en enorm potential. Enligt en rapport från
            PWC omsätter delningsekonomin redan i dag cirka 100 miljarder
            kronor och väntas öka till 2400 miljarder år 2025. Det går alltså
            att nyttja våra resurser på ett mer hållbart sätt och samtidigt
            skapa en grund för nya innovationer, jobb och ökad tillväxt. Men
            när ekonomin förändras måste även regelverk uppdateras och alla
            vi som vill att dessa nya företag ska starta och växa i Sverige
            måste verka för att lagar och regler uppdateras så att de möjliggör
            och inte försvårar för delningsekonomin.
          </p>
          <p xml:id="i-WuBwjTLjTgr4n4nT1tEfZQ">
            I dag har den svenska it-politiken som mål att Sverige ska bli
            bäst i världen på att använda digitaliseringens möjligheter. Detta
            bör naturligtvis gälla också delningsekonomin som är intimt sammankopplad.
            Digitaliseringen möjliggör en effektiv delningsekonomi.
          </p>
          <p xml:id="i-73R7kyxszbPquiPZa9bwER">
            Storbritanniens regering har uttalat att landet ska bli ett Mecka
            för delningsekonomin och arbetar aktivt för att skapa goda villkor.
            Sverige bör anamma den inriktningen och ha som ambition att bli
            världsledande i att skapa goda förutsättningar för delningsekonomins
            framväxt.
          </p>
          <p xml:id="i-JE4sHN3ydRgmiajRgC1mEj">
            En avgörande åtgärd för att nå dit och ta del av de fördelar
            som delningsekonomin för med sig är att uppdatera befintliga regelverk
            för att säkerställa både innovation och utveckling samt schysta
            villkor. Precis som när vårt samhälle tidigare genomgått hastiga
            förändringar är det snarare regel än undantag att lagar inte hinner
            anpassas i tillräcklig takt. Det är viktigt att skyndsamt göra
            en översyn och uppdatera regelverken som berör delningsekonomin.
          </p>
          <p xml:id="i-9mjGpCeASgSbFT4eLZiybs">
            För det första ser vi en radikal förändring av arbetsmarknadens
            utformning. Företag som Uber och Airbnb betraktar sig inte som
            arbetsgivare. De erbjuder digitala plattformar där utförare och
            brukare av tjänster kan mötas med tryggheten av en tredje part
            som samordnar relationerna. I delningsekonomin deltar allt fler
            som privatpersoner vid sidan av den traditionella relationen arbetsgivare–anställd.
            En följd är att fackförbund och kollektivavtal inte spelar samma
            roll som vi är vana vid. Vi måste utforma ett system där lagar
            och regler skyddar även den som är egen. Frågan kring skatt är
            även den central. Enligt nuvarande lagar och regler råder osäkerhet
            kring vem som ansvarar för att rapportera ekonomiska data och
            betala in skatter. En analyserande utredning med syftet att förtydliga
            gällande regler kring arbetsmarknad och skatter samt modernisera
            dessa är därför nödvändig.
          </p>
          <p xml:id="i-Wxi8hEuXpQfgntQeyAQBew">
            För det andra väcker delningsekonomin frågor om risk- och ansvarsfördelning.
            Det handlar om att en traditionell hemförsäkring kanske inte täcker
            problem som uppstår i samband med uthyrning av din bostad via
            till exempel Airbnb. Hur kan vi uppdatera våra regelverk så att
            de nya tjänsterna omfattas? Det kan också handla om vem som bär
            ansvaret om en viss tjänst eller vara inte lever upp till utlovad
            standard, tillhandahållaren av mötesplatsen eller utföraren?
          </p>
          <p xml:id="i-8x7yo1ghMrT5CZrXAzFjUE">
            För det tredje ställer den digitala revolutionen och delningsekonomin
            frågor om integritet och cybersäkerhet. Med all den information
            som processas dagligen aktualiseras frågan om vem som äger informationen
            och vem som ansvarar för skyddet av uppgifter och integritet,
            hos såväl de som erbjuder tjänsterna som användarna.
          </p>
          <p xml:id="i-BMjSjY3rLC69f3r3K92jzB">
            Regeringen bör även skapa en kommission med representanter från
            olika sektorer av delningsekonomin. Dessa skulle ha möjlighet
            att lyfta fram specifika branschbehov men också diskutera gemensamma
            standarder och principer för att skapa ordning och reda i den
            nya ekonomin. Det vore ytterligare ett sätt att säkerställa att
            samhället tar vara på alla de möjligheter som delningsekonomin
            för med sig samtidigt som schysta villkor garanteras.
          </p>
          <p xml:id="i-ANR3rKE1j9dEqUnibmVWS1">
            Sverige har mycket att tjäna på delningsekonomin i form av bättre
            klimat, nya tjänster, fler jobb och ökad tillväxt. Företag ska
            göra rätt för sig, betala skatt och följa svenska regelverk, men
            även lagstiftningen måste uppdateras. Den får inte vara ett hinder
            för innovation och ny teknik.
          </p>
        </div>
        <div type="motSignatures">
          <list>
            <item xml:id="i-RmPKtAEKTiU4iSL6B3c38c" who="i-AFto3gTmjTfTgomtq31hLZ">
              Jessica Rosencrantz (M)
            </item>
          </list>
        </div>
      </div>
    </body>
  </text>
</TEI>
