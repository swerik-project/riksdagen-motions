<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__367/mot_1952__fk__367-001.pdf"/>
      <fw xml:id="i-EgwcspK4qhMaMW1mS6eYqV">
        4 Motioner i Första kammaren, nr 367.
      </fw>
      <div type="motHeader" xml:id="i-Rm6CrNyH8z7vGRvYa2q61d">
        <div type="motTitle" xml:id="i-GuQLYUAWhCLw3QvWnPoaNH"/>
        <div type="motSubmissionInfo" xml:id="i-WSrQnM8wRsP3CZa7TRC4BN"/>
      </div>
      <div type="motBody" xml:id="i-DbJKyQpwY2VH7VaTvbz5iR">
        <div xml:id="i-WT87fHRcZcCgStqhx9XPo5">
          <p xml:id="i-XKpZHVhWXG6meKVcggAgyn">
            Nr 367.
          </p>
          <p xml:id="i-7nbrsJGM38iFfRuu6pqnuK">
            Av herr Sundvik, i anledning av Kungl. Maj:ts proposition med
            förslag till förordning angående ändring i förordningen den 26
            juni 1931 (nr 280) om erkända sjukkassor.
          </p>
          <p xml:id="i-RBL4VuJBvKJHECgfmytUxy">
            I Kungl. Maj:ts proposition nr 35 med förslag till förordning
            angående ändring i förordningen den 26 juni 1931 (nr 280) om erkända
            sjukkassor angivas vissa i anslutning till de föreslagna ändringarna
            i sjukkasseförord- ningen erforderliga ändringar i kungörelsen
            den 26 juni 1931 (nr 282) angå- ende statsbidrag åt sjukkassor.
            Enligt min mening är det önskvärt, att samtidigt med de i propositionen
            angivna ändringarna i nämnda kungörelse ändring vidtages jämväl
            av de i 8 4 kungörelsen intagna bestämmelserna angående sjukdagsbidrag.
            Enligt $ 4 statsbidragskungörelsen utgår statsbidrag (sjukdagsbidrag)
            med 50 öre för varje dag erkänd sjukkassa utgivit sjukpenning
            om minst en krona eller lämnat ersättning för sjukhusvård. Från
            denna regel göras emellertid vissa undantag. Sålunda stadgas bland
            annat, att sjukdagsbidrag ej må beräknas för dag, då medlem, vilken
            är på stadigvarande sätt och med full sysselsättning anställd
            i statens tjänst, på grund av denna anställ- ning åtnjutit avlöning
            eller annan ersättning av statsmedel med minst en krona. I 34
            8 första stycket sjukkasseförordningen stadgas, att de fasta avgif-
            terna för medlemmar, för vilka statsbidrag eller viss del därav
            icke må beräknas, skola utgå med högre belopp än för övriga medlemmar,
            därvid skillnaden skall skäligen motsvara vad å envar av de senare
            belöper av bidraget. Den förenämnda undantagsbestämmelsen i $
            4 statsbidragskungörelsen medför alltså, att statstjänstemännen
            skola betala högre avgifter för sjuk- penningförsäkringen än de
            icke statsanställda. I de flesta erkända sjuk- kassor har denna
            fråga lösts på sådant sätt, att sjukpenningen till stats- tjänstemän,
            som betala samma avgiftsbelopp som övriga medlemmar, utgår med
            50 öre lägre belopp. I de övriga kassorna ha särskilda avgiftstillägg
            fastställts för statstjänstemännen. Ifrågavarande undantagsbestämmelse
            i $ 4 statsbidragskungörelsen har sedan år 1942, då kristillägg
            å sjukpenning (numera ersatt av barntillägg, se 20 8 sista stycket
            sjukkasseförordningen) infördes, även fått till följd en annan
            skillnad i sjukförsäkringshänseende mellan statstjänstemän och
            övriga. En förutsättning för att barntillägg, som utgör ett av
            statsmedel bekostat tillägg till sjukpenningen för medlemmar som
            ha barn, skall utgå
          </p>
          <pb facs="riksdagen-motions-pdf/data/1952/mot_1952__fk__367/mot_1952__fk__367-002.pdf"/>
          <fw xml:id="i-Jagrn9o1yVFJFWkWGWtV5r">
            Motioner i Första kammaren, nr 367. 5
          </fw>
          <p xml:id="i-K7yHqtQCWdKAj1z1Uu7v4p">
            är nämligen, att utgivandet av sjukpenningen medför rätt till
            statsbidrag. Enär sjukpenningen till statsanställda enligt undantagsbestämmelsen
            ej medför sådan rätt, äga dessa icke erhålla barntillägg. Det
            barntillägg, som de statsanställda sålunda gå miste om, utgår
            med 50 öre för dag, då barn- antalet är högst två, och eljest
            med en krona för dag. Den åtskillnad mellan medlemmar, som äro
            statstjänstemän, och övriga medlemmar, vilken sålunda är en följd
            av att sjukdagsbidrag regelmässigt icke skall utgå för statstjänstemän,
            har i praktiken visat sig leda till stora olägenheter. Angående
            dessa må följande framhållas. Det är uppenbart, att särskiljandet
            av en grupp medlemmar på sätt fram- går av det föregående medför
            betydande arbete av administrativ natur för sjukkassorna och för
            den myndighet, pensionsstyrelsen, som har stats- bidragsutanordningen
            om hand. Att detta arbete, även om det utföres med stor noggrannhet,
            icke får till resultat att undantagsbestämmelsen tillämpas i tillnärmelsevis
            alla de fall, då så rätteligen skulle ske, är också klart. Det
            är mången gång svårt för kassorna att vid nyinträde få kännedom
            om huruvida sökanden innehar statsanställning (som yrke uppges
            t. ex. stä- derska, chaufför e. d.). Ännu svårare är det givetvis
            att få reda på när med- lem, som vid inträdet icke var statsanställd,
            därefter erhåller anställning i statstjänst. Redan nu angivna
            förhållande, att bestämmelsen, även om stort administrativt besvär
            och därmed också oproportionerligt stora kost- nader nedläggas,
            omöjligt kan göras effektiv, talar för att bestämmelsen bör utgå.
            En bestämmelse, som sålunda i stor utsträckning icke kan följas,
            skapar olust hos dem som drabbas av den och hos dem som ha att
            tillämpa den. Denna olust ökas av att avlöningsförmånerna vid
            sjukdom numera för många icke statsanställda äro desamma som för
            de statsanställda. Som exempel må nämnas, att de anställda vid
            av staten helägt bolag (dessa äro icke att anse som anställda
            i statens tjänst) ofta äro tillförsäkrade exakt samma löneförmåner
            vid sjukdom som de statsanställda. Den omständig- heten att staten
            valt bolagsformen föranleder sålunda att de anställda bli bättre
            ställda i sjukförsäkringshänseende. Till olusten hos sjukkassefunktionärerna
            bidrager också, att det är mot dem oförståelsen för och missnöjet
            med ifrågavarande undantagsbestäm- melse i första hand riktar
            sig samt att de äga erfarenhet av den skada ur rekryteringssynpunkt
            som bestämmelsen förorsakar den erkända sjukkasse- rörelsen.De
            äga också insikt om att bestämmelsen föranleder administra- tionskostnader,
            vilka i vissa kassor torde vara av ungefär samma storleks- ordning
            som det inbesparade statsbidraget. Funktionärerna kunna därför
            med skäl fråga sig, om det ur det allmännas synpunkt ej vore bättre
            att de pengar, som sålunda gå till administrationskostnader, i
            stället komme de sjuka statsanställda till godo. En god bild av
            sjukkassefunktionärernas syn
          </p>
          <pb facs="riksdagen-motions-pdf/data/1952/mot_1952__fk__367/mot_1952__fk__367-003.pdf"/>
          <fw xml:id="i-RsauW8eBvHuVD9hdoSD2uV">
            6 Motioner i Första kammaren, nr 367.
          </fw>
          <p xml:id="i-SpCQCAjA8VzgN8h5GY1bYE">
            på denna fråga ge två diskussionsinlägg i Svensk Sjukkassetidning
            år 1951 (nr 3—4 s. 85—387). Följande utdrag ur det ena inlägget
            må citeras: Om de ärade lagstiftarna hade kunnat ana hur mycket
            split och oenighet den citerade lagbestämmelsen skulle giva anledning
            till tror jag säkert be- stämmelsen skulle ha uteblivit. Lika
            säkert tror jag varje sjukkasseföreståndare skulle med glädje
            hälsa den dag då sjukpenningen till de statsanställda finge utbetalas
            utan avdrag. Att bestämmelserna leder till hetsiga diskussioner
            och i många fall ut- träde ur kassan, den saken är klar. Och här
            på vår ort (sollefteåtrakten) är det numera hart när omöjligt
            att värva en statsanställd för inträde i sjukkassan. Det är heller
            inte att undra på om nu medlemmarna har svårt att förstå tillämpningen
            av de ifrågavarande bestämmelserna. Att för de statsanställda
            föreligger ett klart behov av att kunna sjuk- penningförsäkra
            sig i erkänd sjukkassa finner jag uppenbart. Jag anser vidare
            att erfarenheten visat, att det sätt att reglera de statsanställdas
            för- måner vid sjukdom, som tagit sig uttryck genom undantagsbestämmelsen
            i $ 4 statsbidragskungörelsen, av skäl som framgå av det föregående
            icke är lämpligt. Bestämmelsen bör därför enligt min mening utgå.
            Jag finner också att så bör kunna ske utan att i anledning därav
            ändring behöver vidtagas i de bestämmelser, som i övrigt reglera
            de statsanställdas förmåner vid sjukdom. Därest de statsanställda
            sjukkassemedlemmarna i fråga om sjukdags- bidrag och barntillägg
            likställas med övriga medlemmar, torde statens årliga kostnader
            för sjukförsäkringen enligt vad jag inhämtat från pensionssty-
            relsens sjukkassebyrå komma att öka med uppskattningsvis 3/4 miljon
            kronor. Under åberopande av vad sålunda anförts får jag hemställa,
            att riksdagen måtte fatta de beslut som erfordras för att i statens
            tjänst anställda medlemmar av erkänd sjukkassa skola i fråga om
            sjukdagsbidrag och barntillägg bli jäm- ställda med övriga medlemmar
            i sådan kassa.
          </p>
          <p xml:id="i-LrLXbQCQH7qMF15ickZZMW">
            Stockholm den 6 februari 1952.
          </p>
          <p xml:id="i-JdX8xjq21vukqStx1vZbqg">
            And. Sundvik.
          </p>
        </div>
      </div>
    </body>
  </text>
</TEI>
