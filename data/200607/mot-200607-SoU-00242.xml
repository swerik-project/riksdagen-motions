<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00242">
  <teiHeader>
    <fileDesc>
      <titleStmt>
        <title>Tillståndsplikt för försäljning av folköl</title>
        <author corresp="i-HNZrYrLbstv8KywRLm2FMv">av Gunilla Carlsson i Hisings Backa (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillståndsplikt för försäljning av folköl</title>
          <idno type="rdwebb">GU02So242</idno>
          <rs type="number">So242</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So242/text</ref>
          <ref type="dokument_url_html">http://data.riksdagen.se/dokument/GU02So242</ref>
          <ref type="dokumentstatus_url_xml">http://data.riksdagen.se/dokumentstatus/GU02So242</ref>
          <ref type="doc">http://data.riksdagen.se/fil/856AF038-368D-4EFA-BBD4-6D5F739A57D9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson i Hisings Backa</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MniCPyUjcBafQGFr27GmyH" type="signed"/>
        <correspContext corresp="i-MniCPyUjcBafQGFr27GmyH">
          <note type="signatory" corresp="i-HNZrYrLbstv8KywRLm2FMv"/>
        </correspContext>
        <correspAction type="referral" xml:id="i-MiaeiQUCDCuupiVNMa6QiH">
          <date when="2006-11-07"/>
        </correspAction>
        <correspAction type="dismissal" xml:id="i-TJM6BQhJKhTD743PeGT6gt">
          <date when="2006-11-07"/>
        </correspAction>
        <correspAction type="submission" xml:id="i-9Y9PdyYseagNqdH2vvHqwQ">
          <date when="2006-10-31"/>
        </correspAction>
        <correspAction type="numbering" xml:id="i-8AamXenQ5KMXm5AUbjw6w3">
          <date when="2006-10-30"/>
        </correspAction>
        <correspAction type="transfer" xml:id="i-C7NF6i7KbSSGTCTtb79KWz">
          <date when="2006-10-26"/>
        </correspAction>
        <correspAction type="assigned" xml:id="i-VCx82LDTiXxxPhhnDVbWAM"/>
        <correspContext corresp="i-VCx82LDTiXxxPhhnDVbWAM">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BcnHzhg27VUy8o6wPvbDCi">
            Förslag till riksdagsbeslut
          </head>
          <p xml:id="i-3R5zCK2h5EVFJx8c72VwKF">
            Riksdagen tillkännager för regeringen som sin mening vad i motionen
            anförs om ändringar i alkohollagen avseende folkölsförsäljningen.
          </p>
        </div>
        <div type="motContent">
          <head type="h1" xml:id="i-RwSBStgA6z8vBXuAi9qpLw">
            Tillståndsplikt för försäljning av folköl
          </head>
          <head type="h1" xml:id="i-U6Fbri3VkAQ9KFVdrVkMja">
            Motivering
          </head>
          <p xml:id="i-7TKJTuyeJERBJjrePmZwMk">
            Det finns stora brister i dagens alkohollag avseende folkölet.
            Genom vissa förändringar i alkohollagen skulle stora förbättringar
            kunna göras så som tidsvinster, bättre samordning mellan myndigheter,
            en mer effektiv tillsyn samt en mer rättssäker bedömning vad gäller
            avstegen från alkohollagen. Alkohollagen bygger på att folkölsförsäljningen
            är knuten till en villkorad rättighet, vilket är en ovanlig lagteknisk
            lösning.
          </p>
          <p xml:id="i-5aaZmqJ7QjNDNSXudR5bMW">
            För polis och åklagare som arbetar med en mängd lagstiftningar
            blir det ett extra steg att sätta sig in i alkohollagens ganska
            otydliga regler för när rättigheten har uppkommit. Detta gör att
            polisen hellre avskriver än utreder olaglig försäljning av folköl.
            Som exempel kan nämnas att det under 2003 gjordes 22 anmälningar
            av tillsynsansvariga i Göteborg om försäljning av folköl utan
            rättighet till polisen, men enbart en av dessa ledde till åtal.
            Denna typ av svårigheter uppstår inte i det gemensamma arbetet
            med polis runt serveringstillstånd för starköl, vin och sprit.
            Konsekvensen av att så få ärenden följs upp av polis och åklagare
            blir att det uppstår illojal konkurrens från butiker som inte
            följer alkoholagens villkor för försäljning. Incitamentet för
            att vara en skötsam butik minskar då inga följder uppstår för
            grannbutiken som nonchalerar alkohollagens regler.
          </p>
          <p xml:id="i-HycUfxwJVkB1iU54VS4Xzo">
            Vidare innebär konstruktionen med en rättighet att matkravet
            inte får den tillgänglighetsbegränsande effekt som lagstiftaren
            har avsett. En orsak är att det är så många ärenden som inte utreds
            av polis utan avskrivs. För dessa butiker blir det i praktiken
            inget matkrav alls. Vidare måste åklagaren i de få ärenden som
            tas upp i domstol visa uppsåt i ett brottmål. De ärenden som prövats
            är butiker med mycket begränsat matutbud eller ingenting alls.
            Om tillståndsplikt införs skulle det vara sökanden som skall visa
            att matkravet är uppfyllt och inte som idag att åklagaren skall
            visa uppsåt. Frågan om mat­kravet skulle överföras till en förvaltningsrättslig
            prövning i kommunen i stället för som idag en straffrättslig prövning.
            Det är också kommunen som har detaljkunskaper i alkohollagen.
            Sannolikheten ökar då för att matkravet skall kunna användas som
            den begränsning av tillgängligheten som lagstiftaren avsett.
          </p>
          <p xml:id="i-EpNPaYZugR9KUbAGZjNjAG">
            Detta visar att tillsynsverksamheten idag är en mycket komplex
            och tidskrävande process. Mycket tid går åt i tillsynen för att
            över huvud taget fastställa att butiken har rätt att sälja folköl.
            Detta omfattande kartläggningsarbete ger en felprioritering av
            kommunernas tillsynsresurser. Arbetet får inte fokus på det som
            var lagstiftarens avsikt, nämligen att 18-årsgränsen efterlevs,
            utan ett omfattande utredningsarbete sker i stället om rättigheten
            att sälja folköl över huvud taget föreligger.
          </p>
          <p xml:id="i-TXJNHjgyn1w2YxDkDX5B76">
            Vi tror inte att byråkratin kommer att öka om en tillståndsplikt
            införs. 1995 då tillståndsplikten avskaffades uppstod nämligen
            en byråkrati som lagstiftaren inte förutsåg, nämligen den om kartläggningsarbetet
            och utredandet av om rättigheten föreligger eller inte. Denna
            byråkrati skulle minska avsevärt genom en tillståndsplikt, eftersom
            det då skulle ligga på butiksägaren att visa att han uppfyller
            lagens krav. Eftersom lagstiftningen då skulle bli tydligare blir
            det också enklare för butiksägaren att följa lagstiftningen och
            detta skulle i sig begränsa byråkratin.
          </p>
          <p xml:id="i-No6NrPuc5km3QArUtSF4tX">
            Kostnaderna för den enskilde butiksägaren behöver heller inte
            öka trots att kommunerna visserligen skulle behöva införa en ansökningsavgift,
            men tillsynsavgiften skulle kunna sänkas. Behovet av denna del
            av tillsynen skulle minska samtidigt som resurser skulle frigöras
            för att utveckla tillsynen av 18-årsgränsen. I praktiken skulle
            kostnaden bli den samma för den enskilde butiksägaren. Problemet
            idag är inte att det finns för lite resurser, utan att prioriteringen
            av resurserna blir felaktig. Kommunen skulle, om en tillståndsplikt
            införs, få möjlighet att omfördela tillgängliga medel där de bäst
            behövs.
          </p>
          <p xml:id="i-GVCVBz8wYb4oALjS8fKfNo">
            Vi föreslår därför att en tillståndsplikt avseende försäljning
            av folköl införs. För att få sälja folköl skulle det krävas ett
            ansökningsförfarande där handlaren tillsammans med sin ansökan
            skulle bifoga ett registreringsbevis från PRV, ett livsmedelsgodkännande,
            en beskrivning av butikens matsortiment samt ett egentillsynsprogram.
            Villkoret för att få tillstånd är således att sökanden kan visa
            att han har en godkänd livsmedelslokal, att försäljning av matvaror
            sker i lokalen (i tillräcklig omfattning) samt att sökanden har
            ett för verksamheten lämpligt egentillsynsprogram. Om ansökan
            godkänns skall ett tillståndsbevis översändas till handlaren.
            Vi anser dock inte att det är aktuellt med en lämplighetsprövning
            av sökanden i samband med ansökan. Däremot bör det finnas en karenstid
            för de fall då sökanden fått sitt försäljningstillstånd återkallat.
            Karenstiden torde kunna löpa på samma tid som nuvarande förbud,
            det vill säga sex månader eller ett år.
          </p>
        </div>
        <div type="motSignatures">
          <list>
            <item xml:id="i-48KK3dNKJfT5fbCDc4yPSU" who="i-HNZrYrLbstv8KywRLm2FMv">
              Gunilla Carlsson i Hisings Backa (s)
            </item>
          </list>
        </div>
      </div>
    </body>
  </text>
</TEI>
