<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KrU-02211">
  <teiHeader>
    <fileDesc>
      <titleStmt>
        <title>Filmpolitik</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2211 av Aron Emilsson m.fl. (SD)</title>
          <idno type="rdwebb">H4022211</idno>
          <rs type="number">2211</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H4022211/text</ref>
          <ref type="dokument_url_html">http://data.riksdagen.se/dokument/H4022211</ref>
          <ref type="dokumentstatus_url_xml">http://data.riksdagen.se/dokumentstatus/H4022211</ref>
          <ref type="docx">http://data.riksdagen.se/fil/D0E67E9B-1B5E-47EF-AF19-73B55913AF88</ref>
          <ref type="pdf">http://data.riksdagen.se/fil/77131020-5321-46F1-BA43-70AF4458D037</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VxsbUrESEWZoSuxq4jRwxG</idno>
            <name>Sara-Lena Bjälkö</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UKZrMEsV5ez1o8CxudohfX" type="signed"/>
        <correspContext corresp="i-UKZrMEsV5ez1o8CxudohfX">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-VxsbUrESEWZoSuxq4jRwxG"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-JLt3gGXUcxXUiSShigAYMW" type="submitted">
          <date when="2016-10-05"/>
          <time when="11:41:02"/>
        </correspAction>
        <correspAction xml:id="i-Hyu3dQHjrpBHt7ss3qrDqb" type="reviewed">
          <date when="2016-10-05"/>
          <time when="13:32:41"/>
        </correspAction>
        <correspAction xml:id="i-VDzCsstXN6H6c1YuEFJN1R" type="referred">
          <date when="2016-10-14"/>
        </correspAction>
        <correspAction xml:id="i-AUycrD3UQkVUgeFQUsrB4T" type="assigned">
          <date when="2017-06-13"/>
          <time when="13:14:04"/>
        </correspAction>
        <correspContext corresp="i-AUycrD3UQkVUgeFQUsrB4T">
          <ref type="assignedTo">Kulturutskottet</ref>
        </correspContext>
        <correspAction xml:id="i-P26FUUuNcaKhsCqaqJ1Axp" type="behandlas_i"/>
        <correspContext corresp="i-P26FUUuNcaKhsCqaqJ1Axp">
          <ref type="uppgift">2016/17:KrU10</ref>
          <ref type="ref_dok_id">H401KrU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU10</ref>
          <ref type="ref_dok_titel">Konstarter och kulturskaparnas villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:2211 av Aron Emilsson m.fl. (SD)
          Filmpolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-AhJwhxJvt5v93vVKLxioF4">
            Förslag till riksdagsbeslut
          </head>
          <list style="ol">
            <item xml:id="i-WW5dXRvTVnJqmacnMbWuoU">
              Riksdagen ställer sig bakom det som anförs i motionen om visioner
              för den svenska filmpolitiken och tillkännager detta för regeringen.
            </item>
            <item xml:id="i-FroBejXpPyMRL2ioGmV5TW">
              Riksdagen ställer sig bakom det som anförs i motionen om mål
              för den nationella filmpolitiken, dvs. vårt ställningstagande
              vad gäller jämställdhetskrav och vår begäran att regeringen förtydligar
              yttrandefrihetsmålet, och tillkännager detta för regeringen.
            </item>
            <item xml:id="i-UPruGE2izEecPz6C2K7Ucf">
              Riksdagen ställer sig bakom det som anförs i motionen om att
              kulturarvsfilmproduktioner bör vara ett mål för filmpolitiken
              och tillkännager detta för regeringen.
            </item>
            <item xml:id="i-Du2Wrf2jtGzd9d94ixp5FK">
              Riksdagen ställer sig bakom det som anförs i motionen om att
              utmanande filmer inte behöver vara smala filmer och att det att
              publiken utmanas inte behöver vara någon begränsning för en films
              publika framgångar och tillkännager detta för regeringen.
            </item>
            <item xml:id="i-YcHQszUg7yy96jLyLgf8EX">
              Riksdagen ställer sig bakom det som anförs i motionen om styrningen
              av och inflytandet över filmpolitiken, Filminstitutets roll och
              vår begäran att regeringen bör motivera Filminstitutets organisationsform
              ytterligare, och detta tillkännager riksdagen för regeringen.
            </item>
            <item xml:id="i-JUqy1zARd1X5pAgPJV6hCi">
              Riksdagen ställer sig bakom det som anförs i motionen om finansiering
              av svensk film och tillkännager detta för regeringen.
            </item>
            <item xml:id="i-FcZQ2Ly4p4SW97RBwQ6RD2">
              Riksdagen ställer sig bakom det som anförs i motionen om att
              tillsätta en förutsättningslös utredning om möjligheterna för
              en differentierad biografavgift för inhemsk film och utomeuropeisk
              film och tillkännager detta för regeringen.
            </item>
            <item xml:id="i-4vDMVWTtQ1iERmrx7ZVyHs">
              Riksdagen ställer sig bakom det som anförs i motionen om insatser
              mot olovlig hantering av film och tillkännager detta för regeringen.
            </item>
            <item xml:id="i-WFzxUJAi5MB4TNKtQPSPTL">
              Riksdagen ställer sig bakom det som anförs i motionen om att
              stärka Sveriges konkurrenskraft som produktionsland genom att
              införa produktionsincitament för film och tillkännager detta för
              regeringen.
            </item>
            <item xml:id="i-N4eN9S6L9zfgxDNFjaP5D1">
              Riksdagen ställer sig bakom det som anförs i motionen om småortsbiografernas
              framtid och deras vikt för landsbygden samt tillkännager detta
              för regeringen.
            </item>
            <item xml:id="i-FPAnT7pCvLRAAFBzRKoUSx">
              Riksdagen ställer sig bakom det som anförs i motionen om nationella
              filmstöd och tillkännager detta för regeringen.
            </item>
            <item xml:id="i-6PR17v7jxKSBpF1bYssxr5">
              Riksdagen ställer sig bakom det som anförs i motionen om att
              det nordiska filmpolitiska arbetet bör utökas och tillkännager
              detta för regeringen.
            </item>
            <item xml:id="i-3b1K4KfMNZt65sdff4pBY7">
              Riksdagen ställer sig bakom det som anförs i motionen om det
              samiska filminstitutet och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-CLiDyN216mJvSpE8u32H1G" type="h1">
            Motivering
          </head>
          <p xml:id="i-Qby1hiniTwHZb6PKwCFdRB">
            Den 8 maj 2015 utannonserade kultur- och demokratiminister Alice
            Bah Kuhnke att filmavtalet sägs upp den 1 januari 2017. Det var
            regeringens första utspel kring det som skulle bli deras nya,
            helstatliga, filmpolitik. Regeringen kritiserades då hårt för
            att detta beslut saknade parlamentarisk förankring. Alice lovar
            att alla pusselbitar kommer att falla på plats när filmpropositionen
            släpps. Filmpropositionen släpps under våren 2016, och en riksdagsmajoritet
            röstar då emot stora delar av propositionens innehåll, bland annat
            förslaget om att säga upp filmavtalet.
          </p>
          <p xml:id="i-3FR2Q8N2jakLerTU4K7kMp">
            Svensk filmpolitik är i behov av reformer och Sverigedemokraterna
            anser att det är bra att frågan har behandlats. Samtidigt har
            riksdagen underkänt regeringens förslag till lösningar på filmbranschens
            problem. Det gamla filmavtalet har tjänat Film-Sverige i många
            år, men besvarar inte alla aktuella frågor. För oss är det tydligt
            att bästa vägen för att nå lösningarna som filmbranschen behöver,
            går genom samtal och samråd mellan branschen och riksdagens partier
            och vi hade föredragit om regeringen inlett sin parlamentariska
            samrådsprocess innan de fattade beslut om att slopa filmavtalet.
            Vi menar att en förlängd samrådsprocess är nödvändig till dess
            att vi funnit en långsiktig lösning för framtidens filmproduktion
            i Sverige. Dessvärre ser vi att regeringen väljer att genomföra
            sina filmpolitik, trots att riksdagen underkänt den. I 2017 års
            budgetproposition motiverar regeringen detta med följande:
          </p>
          <p xml:id="i-QgkaPKu1bajaeg7Zf7VB9W">
            En livskraftig filmbransch kräver stabila ekonomiska förutsättningar.
            Det finns en bred samsyn, i såväl politiken som filmbranschen,
            om att filmavtalet inte längre är en långsiktigt hållbar lösning.
            Flera utredningar har sedan slutet av 1990-talet fram till i dag
            analyserat alternativa finansieringslösningar för filmpolitiken.
            Att i nuläget genomföra nya, omfattande utredningar skulle orsaka
            oro och instabilitet under ytterligare minst ett år och därmed
            skada den svenska filmproduktionen. Regeringen anser därför att
            den nya filmpolitiken bör utvärderas när konsekvenserna av införandet
            kan bedömas. Syftet bör bl.a. vara att utvärdera de ekonomiska
            konsekvenserna för branschens olika aktörer. (Budgetpropositionen
            2017, Utgiftsområde 17, s. 34)
          </p>
          <p xml:id="i-AxCfP8KjvrwGrAaLbfpYpn">
            Vi kan utläsa att regeringen inte avser att foga sig efter riksdagens
            vilja, utan väljer att iscensätta en filmpolitik där de långtgående
            konsekvenserna är omtvistade och inte överensstämmer med regeringens
            ideologiska konsekvensanalys. Det innebär att regeringen, i en
            fråga som behandlas av demokratiministern, väljer att handla mot
            det beslutande organ som på högsta nivå representerar folkets
            intressen. Riksdagen beslutade att ytterligare utredning av filmfrågan
            var nödvändig och att biografmomsen inte skulle höjas. Vi förväntar
            oss att regeringen respekterar det beslutet, och tillgodoser de
            beslut som svenska folkets demokratiskt valda representanter fattat.
          </p>
          <p xml:id="i-DHyQPedXQqbnqeWEeft7gk">
            Framtidens filmpolitik måste försöka bemöta de svårigheter som
            filmbranschen står inför och filmbranschens huvudsakliga problem
            är att det är svårt att få filmproduktioner att gå runt ekonomiskt.
            Eftermarknaden har i stort sett försvunnit till följd av den tekniska
            utvecklingen, som möjliggjort såväl illegal som legal spridning
            av film genom internet. Dessvärre inbringar inte de legala tjänster
            som finns för spridning av film via internet några större intäkter
            som kompenserar för inkomsttappet av den försvunna vhs-, dvd-
            och Blu-ray-försäljningen. Samtidigt kan de illegala tjänsterna
            distribuera upphovsrättskyddade filmer till ett obegränsat antal
            mottagare och då ofta med högre filmkvalité än de legala alternativen.
            Vi anser att regeringens svar på detta problem, det vill säga
            en marginell höjning av filmstöden samt ett förstatligande av
            filmpolitiken, är otillräckligt för att kompensera för det inkomstbortfall
            som drabbat filmbranschen.
          </p>
          <p xml:id="i-NpBfudTESurwAVi3gypm8q">
            För att komma till bukt med ovanstående problem krävs breda lösningar
            över flera politikområden. Även om regeringen har inlett samråd
            med bland annat Justitiedepartementet om möjligheterna till skärpt
            lagstiftning mot fildelning, så hade vi föredragit om den processen
            färdigställts innan regeringen bestämt sig för att förändra filmpolitiken.
            Nuvarande filmpolitiska förslag är ofullständigt vilket är en
            av anledningarna till att vi motsatt oss förslaget. Det är tydligt
            att regeringen uppfattat filmbranschens grundläggande utmaningar
            kring teknikutveckling, illegal nedladdning och visningsfönster,
            men man presenterar inga verktyg för att bemöta detta. Åtgärdsförslag
            saknas på grundläggande områden.
          </p>
          <p xml:id="i-KaL81kniqRoZd1Zmf8B8nm">
            Nedan presenterar vi våra visioner för filmpolitiken och våra
            förslag på hur filmbranschens situation kan förbättras.
          </p>
          <head xml:id="i-NGNdZ9jUR8w2pHCBeyuF9C" type="h2">
            Filmstöd till kulturarvsfilm
          </head>
          <p xml:id="i-NWvNMj145N5dL9Yzpvakf3">
            Sverigedemokraterna anser att det bör vara ett mål att levandegöra
            det svenska kulturarvet, och då inte enbart genom restaurering
            av gamla svenska filmer, utan även genom filmatiseringar som utspelar
            sig i historiska svenska miljöer. Producenter av historisk film
            och kulturarvsfilm verkar ofta under särskilda och ibland fördyrande
            villkor. Genren tenderar att hamna mellan stolar i fråga om bidragsgivning.
          </p>
          <p xml:id="i-VuTckL7XmtZaDvDvRvFxQp">
            Sverigedemokraterna menar att det vore önskvärt med ett särskilt
            stöd riktat mot nyproduktioner som lyfter upp och levandegör den
            svenska historien och det svenska kulturarvet. Genom att känna
            vår historia känner vi oss själva; vårt gemensamma arv utgör själva
            fundamentet för vårt samhällsbygge. Det är vår övertygelse om
            att stärkta möjligheter till produktion av historisk film skulle
            bidra till ökad gemenskap och en mer sammanhållen nation.
          </p>
          <p xml:id="i-NPzSfv2AUBCKpvRuNgJmoG">
            Vi anser att det är bra att regeringen har för avsikt att fortsätta
            digitaliseringen av filmarkiven, vi anser att det är av yttersta
            vikt att detta arbete fortgår och kommer att bevaka att regeringen
            fullföljer det man åtagit sig kring detta.
          </p>
          <head xml:id="i-5jTh9YmuMsR6JghA7zK65K" type="h2">
            Kvalitet och avgränsningar
          </head>
          <p xml:id="i-36kQLnY4bqzkN7utYxjyK2">
            I 2017 års filmproposition uttrycker regeringen följande: ”Värdefull
            svensk film ska omfatta såväl filmer med en bred målgrupp som
            smalare filmer som på olika sätt utmanar publiken, såväl långfilm,
            barn- och ungdoms-, kort- och dokumentärfilm som animation.” (prop.
            2015/16:132, s. 21). Det innebär att regeringen gör en distinktion
            mellan bred film som är populär och smal film som utmanar publiken,
            underförstått innebär detta att bred film är mindre kapabel att
            utmana publiken. Att anta att det finns en motsättning mellan
            breda filmer och filmer som utmanar publiken är inte bara märkligt
            utan direkt felaktigt. Klarar inte filmen av att förmedla ett
            budskap som utmanar publiken samtidigt som den är bra kan det
            bero på många olika faktorer. Det går till och med att hävda att
            det kan vara tvärtom, och att det är i de fall som publiken utmanas
            och detta görs på ett för publiken tilltalande sätt, som filmerna
            blir riktigt populära, på det finns flera exempel genom den svenska
            filmhistorien.
          </p>
          <head xml:id="i-A23j8cnZBedFqfpwbYuw3t" type="h2">
            Angående jämställdhetskrav
          </head>
          <p xml:id="i-ETVwFx8x12mi29wMuF9BqU">
            Sverigedemokraterna anser att det inte bör ingå i filminstitutets
            målsättning att anslå medel efter könsfördelning. Bedömning av
            innehåll och kvalitetssäkring bör vara de primära kriterierna
            för huruvida en film får produktionsstöd, framför olika former
            av kvotering. Jämställdhet innebär för Sverigedemokraterna att
            män och kvinnor är lika inför lagen, har samma rättigheter och
            skyldigheter och att alla människor oavsett könstillhörighet har
            rätt och möjlighet att välja sin egen väg i livet. Vi menar således
            att jämställdhet per definition inte innebär att män och kvinnor
            måste göra exakt samma saker i exakt samma omfattning.
          </p>
          <p xml:id="i-CmHyJYfURWVRT7yFwcqnGZ">
            Av den anledningen anser vi att framtidens filmpolitik, oavsett
            form, inte ska ha någon målsättning för att ettdera könet ska
            ha en bestämd minimiandel av produktionsstöden.
          </p>
          <p xml:id="i-BUdch75iHHSgbUnuim5nAB">
            I sin konsekvensanalys hävdar regeringen att ”jämställdhet och
            mångfald i alla delar av produktionen bidrar till att stärka kvaliteten
            i svensk film”. Vi anser att detta inte är ett sant antagande.
            Sverigedemokraterna anser som sagt inte att en människas hantverksskicklighet
            sitter i hennes hudfärg, politiska ställningstaganden, könstillhörighet
            eller sexuella läggning. Om vi håller föregående ansatser för
            sanna påverkas inte filmernas kvalitet av procentandel kvinnor
            eller män som verkar i filmbranschen, utan det är andra faktorer
            som är avgörande för hur hög kvalitet en filmproduktion håller.
            Det är troligtvis filmmakarnas begåvning som är den avgörande
            oberoende variabeln för filmernas kvalitet.
          </p>
          <head xml:id="i-K8gmNdNY5bivifZJ6J7KWC" type="h2">
            Finansiering av ny svensk film
          </head>
          <p xml:id="i-RoySU4CwFgpZc55DnkYwok">
            Filmavtalet har funnits i över 50 år som en väl fungerande modell/organisation.
            Dock så har vi kunnat konstatera att teknikens utveckling gjort
            flera hål i avtalet. Den största anledningen, och även startskottet
            till upphörandet av filmavtalet, är finansieringsunderskottet
            som årligen växte. Eftermarknaden finns inte längre kvar idag
            i samma utsträckning och nya modeller att laga hålen har inte
            prioriterats från den styrande politiken. Att förstatliga filmpolitiken
            återuppväcker inte eftermarknaden och regeringens förslag visar
            ingen vilja till att kompensera filmbranschen ekonomiskt i en
            nivå som täcker filmbranschens ekonomiska bortfall från eftermarknadens
            sjunkande försäljning. Om inte detta är möjligt kan det tyda på
            att ett förstatligande av filmpolitiken inte är rätt väg att gå.
          </p>
          <p xml:id="i-RvPAdPEbD8EC7KMuWicLXC">
            Att riva upp filmavtalet är inte förankrat vare sig från politikens
            eller branschens sida och det löser inte heller filmbranschens
            problem. Även om filmavtalet haft många brister de senaste åren
            är det ogenomtänkt att riva upp filmavtalet så nära inpå innan
            det löper ut utan att ha kunnat presentera ett genomtänkt ersättningsförslag.
            Ett avtal som löper kontinuerligt, oavsett politisk styrning,
            bör rimligtvis även ha en så bred politisk förankring som möjligt.
            Detta visar sig nu inte vara fallet.
          </p>
          <p xml:id="i-9ojoAncdVy88Mj4kU9MoFm">
            Vi Sverigedemokrater vill se ett moderniserat filmavtal. Med
            det menar vi att de hål som vi har kunnat identifiera i nuvarande
            filmavtal måste lösas med hållbara och starka lösningar. Grundtanken
            med att både staten och branschen finansierar filmpolitiken är
            något vi stödjer. Det innebär inte att framtidens filmavtal behöver
            vara utformat som dagens och vi anser att filmavtalets framtida
            utformning bör utredas där ömsesidigt engagemang finns från såväl
            branschens som statens sida. Om det betyder en helt annan form
            av filmpolitiskt samarbete med branschen är vi öppna för att titta
            på sådana lösningar efter att våra föreslagna utredningsförslag
            för framtidens filmavtal presenterats.
          </p>
          <p xml:id="i-Dp8pcfujCwmjDMGrjoYzfR">
            För att täppa igen dessa hål så bör vi fokusera på den delen
            av filmbranschen som fungerar. Filmavtalet tecknades med såväl
            biograferna som leverantörerna till eftermarknaden. Som vi nämner
            ovan så har eftermarknaden försvunnit vilket inneburit att den
            enda kommersiella avtalsparten inom filmavtalet faktiskt levererar
            betydande summor till den svenska filmpotten är biograferna. Därför
            föreslår vi en förutsättningslös utredning av en differentierad
            biografavgift för inhemsk film och utomeuropeisk film. Det skulle
            kunna ge den svenska filmen ett välbehövligt tillskott samtidigt
            som det ökar svensk films inhemska konkurrenskraft. Sverigedemokraterna
            är initialt beredda att diskutera statens möjlighet att anslå
            en medeltillökning i paritet med den ökning som branschen lyckas
            inbringa genom ovanstående förslag.
          </p>
          <head xml:id="i-CCvQBvizmerVVsiN5fuBQ1" type="h2">
            Insatser mot olovlig hantering av film
          </head>
          <p xml:id="i-5mb2KcEffEa3YCieWoXJKp">
            Det är politikens uppgift att försöka finna sätt att strama åt
            och skärpa lagstiftningen kring olovlig visning och hantering
            av film. Sverigedemokraterna anser att regeringen borde ha väntat
            med att presentera sin nya filmpolitik till efter de rundabordssamtal
            som Kulturdepartementet inlett med aktörer som är berörda av olovlig
            hantering av upphovsrättsskyddat material nått några slutsatser
            och lett till samråd med Justitiedepartementet. Eftersom den olovliga
            hanteringen av film är en del av kärnproblemet för filmindustrin
            hade det varit lämpligt om förslag till ny lagstiftning på området
            presenterats innan man sa upp filmavtalet. Då grundproblematiken
            är så omfattande borde man rimligtvis ha beaktat detta också i
            nya filmpolitiken.
          </p>
          <p xml:id="i-DW8S3CYEEt1DD98zfhaktM">
            Vi anser att filmbranschen bör åta sig att försöka förse marknaden
            med legala digitala visningslösningar som kan konkurrera och leverera
            en bättre film och konsumentupplevelse än de illegala lösningarna.
            De så kallade svarta fönstren bör elimineras som en förebyggande
            åtgärd mot piratkopiering och illegal spridning. Undersökningar
            har visat att konkurrenskraftiga legala alternativ kan konkurrera
            ut illegal fildelning, och detta har skett i Norge på musikområdet.
            Även om den politiska makten kan skärpa lagstiftningen på fildelningsområdet
            så är troligtvis den mest effektiva lösningen mot illegal kopiering
            att filmbranschen efterliknar det musikbranschen klarat av, det
            vill säga skapa ett konkurrenskraftigt legalt visningsfönster
            med stort och brett utbud. Vi uppmuntrar branschen att börja tänka
            i samma banor som musikbranschen gjort och försöka lösa problematiken
            av egen kraft.
          </p>
          <head xml:id="i-Sw63XDxx7qxthvUHTNaCwv" type="h2">
            Sveriges konkurrenskraft som produktionsland
          </head>
          <p xml:id="i-HAnzaKqKoWpn7PYZyFWEMy">
            I flera europeiska länder har man med framgång infört produktionsincitament
            för film. Produktionsincitamentens form varierar länder emellan,
            men en populär modell är det så kallade rabattsystemet som ger
            en procentuell rabatt på alla produktionskostnader. Sverige har
            redan gått miste om flertalet internationella och inhemska filmprojekt
            på grund av konkurrensen från andra länder – detta trots att Sverige
            har de intressanta miljöerna, en god infrastruktur och den kompetens
            som krävs för filmproduktion i världsklass. I maj 2015 publicerades,
            på uppdrag av filmbranschen, en rapport som utreder möjligheterna
            för produktionsincitament i Sverige.
            <ref target="i-2rx7zRh5wFu8XiFsTVB1VS">
              [1]
            </ref>
            Rapporten förordar att Sverige bör införa en rabatt om 20 procent
            på filmproduktion. Denna åtgärd är väl beprövad i ett flertal
            länder och har visat sig vara självfinansierande. Det är också
            en åtgärd som efterfrågas av svenska filmproducenter. Ett produktionsstöd
            kan stärka svensk filmindustri i den internationella konkurrensen
            och ta bort de barriärer som finns för filmproduktion i Sverige.
            Riksdagen har ställt sig bakom detta förslag och tillkännagett
            detta för regeringen, vi förväntar oss att regeringen snarast
            tar tag i frågan, och påbörjar den utredning som ska utreda införandet
            av produktionsincitament i Sverige.
          </p>
          <head xml:id="i-Sp1tgaernmo6Y2FajN6AEG" type="h2">
            Småstadsbiografernas framtid
          </head>
          <p xml:id="i-Rdd7tPq6BQ3RDqzoSCWSZQ">
            Sverigedemokraterna anser att regeringen noggrannare bör utreda
            hur deras föreslagna momshöjning påverkar småortsbiograferna.
            Många småortsbiografer har larmat om att de inte kommer kunna
            upprätthålla sin verksamhet efter momshöjningen och dessa biografer
            är i många fall kulturförmedlaren på orten. Sverigedemokraterna
            anser att kulturlivet på landsbygden ska leva och småstadsbiografernas
            vara spelar en viktig roll i detta. Det stöd som regeringen lovat
            till småortsbiograferna är tidsbegränsat, samtidigt som den formen
            av subventioner skapar barriärer för biografer som befinner sig
            i gränslandet mellan att klassa sig som småortsbiograf och mellanstor
            biograf. Regeringen bör arbeta fram ett bättre förslag för att
            värna om småortsbiograferna och gå igenom finansieringsfrågan
            ännu en gång för att utvärdera om en momshöjning verkligen är
            bästa vägen att gå. Eftersom riksdagen motsatt sig regeringens
            föreslagna höjning av biografmomsen förväntar vi oss att regeringen
            inte höjer biografmomsen den 1 januari 2017.
          </p>
          <head xml:id="i-SWRt2duxDSkk1s38b7johF" type="h2">
            Nationella filmstöd
          </head>
          <p xml:id="i-Mas7GBWEUqA2UMobZkvpb2">
            Hur stödgivningen tar form är en komplicerad process som ständigt
            är under förändring. Vi anser att utformningen av stödsystem och
            hur beslut kring stöd fattas bör vara en fråga för filminstitutet
            att avgöra i samråd med branschen. Det ger stödgivningen den flexibilitet
            som krävs i det föränderliga medie- och filmlandskapet. Stöden
            bör utgå från den nationella filmpolitiska visionen och de filmpolitiska
            målen, men detaljerna för hur detta ska gå till bör inte detaljstyras
            av politiker.
          </p>
          <head xml:id="i-SVCqYUTmor689kwh95QErC" type="h2">
            Stöd för spridning och visning
          </head>
          <p xml:id="i-R6EpS5Kf9eBNHzRAjmR5yw">
            Regeringen förespråkar textning på språk ”vanligt förekommande
            av personer som nyligen kommit till vårt land” och anser att filminstitutet
            bör överväga att införa detta. Principiellt går det emot vår syn
            på integrationsarbete och vi anser att det svenska stödet för
            film enbart bör rikta sig mot insatser på det svenska språket
            eller något av våra minoritetsspråk.
          </p>
          <head xml:id="i-FyXMx12y3fjd4eoKg6jot" type="h2">
            Nordisk filmsamverkan
          </head>
          <head xml:id="i-GPEfrpQho8yc6cQgAgMUBx" type="h3">
            Utökad nordisk samverkan
          </head>
          <p xml:id="i-KiCo5qcf3cJA7Rp5P8i9x9">
            För Sverigedemokraterna är det naturligt att söka en utökad samverkan
            med övriga nordiska länder. I 2016 års filmproposition anförs
            det att den svenska marknaden är för liten för att kunna upprätthålla
            en levande filmindustri utan statligt stöd. Sverigedemokraterna
            delar denna verklighetsbeskrivning, samtidigt har vi genom åren
            haft ett nordiskt samarbete på filmområdet. Vi vill att detta
            samarbete ska utvidgas. En sammanhållen nordisk marknad innebär
            större möjligheter för de nordiska ländernas filmindustrier att
            stå på egna ben. Filmindustrins konstnärliga frihet är beroende
            av dess självständighet. Det innebär att den konstnärliga friheten
            skulle öka desto närmare filmindustrin är en marknad som klarar
            av att bära sig själv.
          </p>
          <p xml:id="i-BTBaJb7YCVQ1nMutSG7XBb">
            Vidare innebär ett utökat nordiskt samarbete en positiv påverkan
            på det nordiska samarbetet i sin helhet samtidigt som det kan
            förbättra den nordiska språkförståelsen. Den nordiska språkförståelsen
            är på tillbakagång och vi räds att detta kommer att påverka våra
            handelsförbindelser negativt. De nordiska länderna är våra närmaste
            handelspartners och ett stärkt nordiskt samarbete stärker de nordiska
            ländernas ekonomier. Därav är en fördjupad nordisk filmsamverkan
            inte bara av kulturpolitisk vikt, utan även en positiv faktor
            för den gemensamma näringslivsutvecklingen.
          </p>
          <head xml:id="i-SQSZcAESVGT6UZPypfeiMo" type="h2">
            Internationella Samiska filminstitutet
          </head>
          <p xml:id="i-GJfoFcjLNjd1G3TQq5w83Z">
            Internationella Samiska filminstitutet med säte i Kautokeino
            representerar samerna i Norge, Sverige och Finland. I dagsläget
            ger endast norska stortinget och norska sametinget ekonomiska
            medel till filminstitutet, samtidigt som svenska samer och produktionsbolag
            är delaktiga i projekt och produktioner som institutet står för.
            Nordiska rådet har rekommenderat de nordiska länderna att samfinansiera
            filminstitutet, vilket vore positivt då det är en gemensam nordisk
            angelägenhet och institutet har en ambition att verka internationellt.
            Vi anser att den svenska regeringen i mötet med övriga regeringsrepresentanter
            i Nordiska ministerrådet bör argumentera för att Nordiska rådets
            hållning bör anammas för att eftersträva en samnordisk finansiering.
            Till dess en sådan lösning är på plats, anser vi att regeringen
            bör se över vad Sverige kan göra från nationellt håll.
          </p>
          <p xml:id="i-RAQbfm4m9U611yUpWMEJgo">
            Samisk film är viktig dels ur ett kulturellt perspektiv, dels
            som verktyg för att berätta och gestalta samernas ställning i
            samhället, samisk historia, traditioner och språk. För att ge
            förutsättningar för institutet att verka och utvecklas i rätt
            riktning är det av vikt att även Sverige tar ett ansvar för detta
            som en del i hela Sveriges filmpolitik. Då både Sverige, Norge
            och Finland har samisk befolkning ger institutet även stora möjligheter
            för nordiskt samarbete på flera plan. Samiska filminstitutet utgör
            en viktig del i arbetet med att bevara och förvalta den samiska
            kulturen i Norden.
          </p>
        </div>
        <div type="motSignatures">
          <list>
            <item xml:id="i-UA4kwi7bHaaZtBPGeNh3Nf">
              Aron Emilsson (SD)
            </item>
            <item xml:id="i-Gu31Q7x8CcCtdjqxr3x15z">
              Angelika Bengtsson (SD)
            </item>
            <item xml:id="i-QheHcXxkD5Nv6jYoUrtESe">
              Sara-Lena Bjälkö (SD)
            </item>
            <item xml:id="i-VSvvj98fsmWEqKxFQqbmdW">
              Cassandra Sundin (SD)
            </item>
          </list>
        </div>
        <div type="motNotes">
          <noteGrp>
            <note xml:id="i-2rx7zRh5wFu8XiFsTVB1VS">
              [1] Olsberg•SPI, 2015. A production incentive for Sweden, u.o.:
              u.n.
            </note>
          </noteGrp>
        </div>
      </div>
    </body>
  </text>
</TEI>
