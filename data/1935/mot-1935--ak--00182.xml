<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__182/mot_1935__ak__182-001.pdf"/>
      <div type="motHeader" xml:id="i-4nLK9AihpDAy9n6k1uSvQr">
        <div type="motTitle" xml:id="i-ALxcmdFsDRY8NETcEyvPu7"/>
        <div type="motSubmissionInfo" xml:id="i-VEWLDoUEPg6ESkiUvVmqTZ"/>
      </div>
      <div type="motBody" xml:id="i-Ka2LwZtkPovJmjKgAsHAQa">
        <div xml:id="i-7RXzXUaL1fqww31GTdWKnu">
          <p xml:id="i-DkK2CiH4WGvdbABC3xpsdf">
            Motioner i Andra kammaren, Nr 182. 1
          </p>
          <p xml:id="i-RJEZVwzN9ZkRZbdkqo36cr">
            Nr 182.
          </p>
          <p xml:id="i-6BqVupKNb1dC1Jfj5GiDe1">
            Av herr Holmdahl, om anslag till bestridande av kost- naderna
            för det fjortonde nordiska skolmötet i Stock- holm.
          </p>
          <p xml:id="i-AT4SvnJr5NYeRCrgNiMtG4">
            I Kungl. Maj:ts nådiga proposition nr 1 till 1935 års riksdag,
            åttonde huvudtiteln, punkt 256, föreslås ett bidrag av 10,000
            kronor till bestridande av kostnaderna för det fjortonde nordiska
            skolmötet, som skall hållas i Stock- holm under tiden 6—8 augusti
            innevarande år. Den svenska bestyrelsen för ifrågavarande möte
            hade i underdånig skrivelse anhållit, att Kungl. Maj:t ville hos
            riksdagen göra framställning om ett bidrag av 20,000 kronor. Den
            svenska bestyrelsen utsände under september månad 1934 inbjudning
            till deltagande i mötet avseende lärare och lärarinnor vid offentliga
            och en- skilda skolor i Danmark, Finland, Island, Norge och Sverige,
            ävensom män och kvinnor i nämnda länder, som på grund av sitt
            levnadskall eller sär- skilda uppdrag stå skolan och dess arbete
            nära. TLärarsammanslutningar i Estland, Lettland och Litauen ha
            inbjudits att sända representanter till mötet. Till behandling
            vid mötet upptagas endast sådana ämnen, som angå upp- fostran
            och undervisning, varjämte anordnas en utställning av undervisnings-
            medel och elevarbeten m. m. från svenska skolor. Av de olika slags
            sammankomster mellan representanter för de nordiska folken, som
            då och då äga rum, torde de nordiska skolmötena vara de mest betydelsefulla.
            För utvecklandet och befästandet av samhörighetskänslan mellan
            de nordiska folken torde nämligen dessa möten utan överdrift sagt
            vara de, som i sina praktiska verkningar nå längst. Anordnandet
            av ett möte av här förevarande art kräver betydliga kost- nader,
            enär antalet mötesdeltagare plägar vara mycket stort. Sålunda
            ha de nordiska skolmötena alltsedan år 1880 kunnat räkna fem å
            sju tusen del- tagare. Kostnaderna komma givetvis att till största
            delen bestridas med deltagarnas mötesavgifter. Då emellertid för
            de flesta deltagarna utgifterna för resan till och från mötet
            samt för vistelsen i Stockholm under mötestiden komma att medföra
            kännbara uppoffringar, är det av vikt, att nämnda avgift hålles
            inom rimliga gränser. Vid de senaste skolmötena har den utgått
            med tio kronor, och samma belopp har även fastställts för innevarande
            års möte, för man och hustru tillsammans dock endast 15 kronor.
            Vid bestämmandet av mötesavgiftens storlek hade emellertid bestyrelsen
            räknat med understöd av staten med 20,000 kronor och av Stockholms
            stad med 5,000 kronor. Det sistnämnda beloppet har redan beviljats
            av Stockholms stadsfullmäktige. Då ett nordiskt skolmöte senast
            anordnades i Stockholm, det tionde nor- diska skolmötet år 1910,
            lämnade riksdagen såsom bidrag till kostnaderna för mötets anordnande
            ett belopp av 10,000 kronor. Bihang till riksdagens protokoll
            1935. 4 saml. Nr 182—188. 224 85
          </p>
          <pb facs="riksdagen-motions-pdf/data/1935/mot_1935__ak__182/mot_1935__ak__182-002.pdf"/>
          <p xml:id="i-BmWtTZWgnYFT7KLx8Sx57v">
            2 Motioner i Andra kammaren, Nr 182.
          </p>
          <p xml:id="i-ATGxL5qb1PARuZuUSGTipM">
            Även i de övriga länderna ha för anordnandet av de nordiska skolmötena
            anvisats avsevärda statsbidrag. Så t. ex. uppgick anslaget av
            den danska staten för det nionde nordiska skolmötet i Köpenhamn
            år 1905 till 15,000 kronor och för det trettonde nordiska skolmötet
            på samma plats år 1931 till 30,000 kronor. För det elfte nordiska
            skolmötet i Oslo år 1920 läm- nade norska staten ett anslag av
            35,000 kronor. Sedan riksdagen senast lämnade anslag för ett nordiskt
            skolmöte i Sverige ha sålunda förflutit tjugofem år. Det då lämnade
            beloppet å 10,000 kronor visade sig emellertid redan vid den tiden
            otillräckligt för sitt ändamål. Enligt vad deltagare i 1910 års
            möte intygat, nödgades bestyrelsen då göra betydande inskränkningar
            i fråga om mötesarrangemangen, så att nämnda möte i Stockholm
            kom att hos mötesdeltagarna kvarlämna ett mindre för- delaktigt
            intryck i jämförelse med det närmast föregående mötet i Köpen-
            hamn år 1905. Det synes därför ur svensk synpunkt vara mycket
            olyckligt om även vid det instundande mötet i Stockholm mötesanordningarna
            skulle komma att på ett ofördelaktigt sätt skilja sig från motsvarande
            anordningar vid närmast föregående nordiska skolmöte, det trettonde
            i Köpenhamn år 1931. Detta skulle emellertid med säkerhet bliva
            följden, om riksdagen ej beviljar högre anslag än vad Kungl. Maj:t
            föreslagit. Det är utan vidare klart, att ett anslag, som redan
            år 1910 visat sig föga motsvarande behovet, måste bliva fullständigt
            otillräckligt år 1935, och det av den svenska bestyrelsen begärda
            bidraget av 20,000 kronor måste därför, med hänsyn till den sedan
            år 1910 inträffade prisstegringen och nytillkomna krav på anordningar
            av olika slag, sägas vara synnerligen måttfullt. Under åberopande
            av vad sålunda anförts och under hänvisning 1 övrigt till den
            i propositionen anförda kostnadsberäkningen för mötets anordnande
            får jag hemställa,
          </p>
          <p xml:id="i-VHXBENPLFpMM1oJtJJ4VFg">
            att riksdagen såsom bidrag för bestridandet av kostnaderna för
            det fjortonde nordiska skolmötet i Stockholm i augusti år 1935
            ville anslå ett belopp av 20,000 kronor. Stockholm den 22 januari
            1935. Otto Holmdahl.
          </p>
        </div>
      </div>
    </body>
  </text>
</TEI>
