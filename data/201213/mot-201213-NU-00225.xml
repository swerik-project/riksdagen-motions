<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00225">
  <teiHeader>
    <fileDesc>
      <titleStmt>
        <title>Övervakning, fildelning och integritet</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Övervakning, fildelning och integritet</title>
          <idno type="rdwebb">H002N225</idno>
          <rs type="number">N225</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N225/text</ref>
          <ref type="dokument_url_html">http://data.riksdagen.se/dokument/H002N225</ref>
          <ref type="dokumentstatus_url_xml">http://data.riksdagen.se/dokumentstatus/H002N225</ref>
          <ref type="doc">http://data.riksdagen.se/fil/ECDF3A63-E2D5-4B5E-A1E5-37EB162C5265</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3pxA1vwJbzoioQKcBaoAeZ" type="signed"/>
        <correspContext corresp="i-3pxA1vwJbzoioQKcBaoAeZ">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-Vx7eV6CLwK4q8nMYx4Sry4"/>
        </correspContext>
        <correspAction xml:id="i-TduTgMQT5sPt28ab4WmRas" type="numbering">
          <date when="2012-10-03"/>
        </correspAction>
        <correspAction xml:id="i-SzwvC276uWF2FPa7ACBoi5" type="submission">
          <date when="2012-10-02"/>
        </correspAction>
        <correspAction xml:id="i-4jdv8LaGeizia945hWqpSk" type="transfer">
          <date when="2012-10-02"/>
        </correspAction>
        <correspAction xml:id="i-9UVxGcRDjwTHSPqcE7eDDG" type="assigned"/>
        <correspContext corresp="i-9UVxGcRDjwTHSPqcE7eDDG">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NSF2fQric3cgVqUaws6s3V" type="motHeader"/>
      <div xml:id="i-URuFDdwNZpkAjRt3h8SHBH" type="motBody">
        <div xml:id="i-NiFKts2PUwRoMvihpQEwnd" type="motProposal" subtype="förslag">
          <head xml:id="i-RHhqHKmQSDHzr6af4TRboX">
            Förslag till riksdagsbeslut
          </head>
          <list xml:id="i-54uv1NCFhQFA5oR2vDpRuM" style="ol">
            <item xml:id="i-NVqH5zHYUprPy52Yuscn3V">
              Riksdagen tillkännager för regeringen som sin mening vad som
              anförs i motionen om att avkriminalisera fildelning mellan privatpersoner
              för privat bruk.
            </item>
            <item xml:id="i-QByLpJrWV1nULTf7h3QxmW">
              Riksdagen tillkännager för regeringen som sin mening vad som
              anförs i motionen om att omförhandla det EU-direktiv som kräver
              kriminalisering av fildelning.
            </item>
            <item xml:id="i-R6RH8vgWL2mVtjmQUqWTwC">
              Riksdagen tillkännager för regeringen som sin mening vad som
              anförs i motionen om att internetoperatörer inte ska lagra information
              om enskilda internetanvändares trafik.
            </item>
            <item xml:id="i-NYn1KBEw5RnwAYWqnUbH7n">
              Riksdagen tillkännager för regeringen som sin mening vad som
              anförs i motionen om att man aldrig får kompromissa med den personliga
              integriteten och rätten till privatliv i framtida lagförslag som
              motiveras av skiv- och filmbolagsbranschens vinstintresse.
            </item>
            <item xml:id="i-L5vjEbJNnKBMFow2Tyfm86">
              Riksdagen tillkännager för regeringen som sin mening vad som
              anförs i motionen om den s.k. Ipredlagen.
            </item>
            <item xml:id="i-7yb4mSS8VhiHBqTx58aVKx">
              Riksdagen tillkännager för regeringen som sin mening vad som
              anförs i motionen om att tillsätta en utredning för att se hur
              internetanvändares integritet och rätt till privatliv kan stärkas
              i den svenska lagstiftningen.
            </item>
            <item xml:id="i-HHy8Z6xJtkGsBj5Q2ohauB">
              Riksdagen tillkännager för regeringen som sin mening vad som
              anförs i motionen om att regeringen bör arbeta för att riva upp
              eller omförhandla datalagringsdirektivet. 1
            </item>
            <item xml:id="i-zxbxwtGTYvC8ampP5kRut">
              Riksdagen tillkännager för regeringen som sin mening vad som
              anförs i motionen om att Sveriges regering bör samarbeta med andra
              länder som är kritiska till EU:s övervakningspolitik i syfte att
              förändra denna. 1
            </item>
            <item xml:id="i-RUanZjHTBcEgPbGb1jpdmn">
              Riksdagen tillkännager för regeringen som sin mening vad som
              anförs i motionen om att regeringen bör lägga fram förslag till
              en lagändring som innebär att söktjänster på internet legaliseras.
            </item>
          </list>
          <p xml:id="i-2WhK6JnskTD9BhZmvKZgcv">
            1 Yrkandena 7 och 8 hänvisade till JuU.
          </p>
        </div>
        <div xml:id="i-VtTF4Agm1gpNJgcEbqTqUx" type="motContent">
          <head xml:id="i-3Lm8zzfQHHxL4JysQmEZk8" type="h1">
            Motivering
          </head>
          <p xml:id="i-7F1hfoJQN93PW9FvhEn2j6">
            Internets utveckling har gjort det möjligt att kopiera musik
            och film gränslöst, både geografiskt och till omfattningen. Själva
            kopieringen är dessutom helt kostnadsfri, förutsatt att nätet
            redan finns där. Det har gjort att den storskaliga distributionen
            av kultur såsom musik, fotografier och film numera kan utföras
            av privatpersoner utan ekonomisk vinning.
          </p>
          <p xml:id="i-W8XG9DQvgGWQEUn9SxbaZj">
            Dagens upphovsrätt har blivit frånsprungen av den tekniska utvecklingen.
            Cd-skivor och dvd-filmer som säljs i butiker eller som skickas
            med posten är på väg att fasas ut av moderna fildelningstekniker.
            Det faktum att distributörerna av musik och film räds den teknologiska
            utvecklingen bör inte vara ett hinder för densamma.
          </p>
          <p xml:id="i-QLEY1Ci3oThbV3W8Pceqvf">
            Att försöka förhindra fildelningen med rättsliga insatser för
            att rädda skivbranschen riskerar snarare att bli ett bakslag för
            alla internetanvändares personliga integritet.
          </p>
          <p xml:id="i-9JpCL86KU9pTRzNGxKAaX6">
            Diskussionen om upphovsrättens relation till rätten till skydd
            för privatlivet och den enskildes integritet aktualiseras alltjämt
            med teknikens utveckling. Möjligheterna förbättras för enskilda
            att snabbt kopiera och överföra upphovsrättsskyddade verk via
            internet. Samtidigt kommer hårdare lagstiftning som vill lagra
            person- och trafikuppgifter från enskilda internetanvändare. Miljöpartiet
            anser att det behövs tydligare integritetsskydd för att undvika
            en situation (här särskilt avseende internetanvändare) där lagring
            sker för att kunna kriminalisera fildelare.
          </p>
          <p xml:id="i-FsjqeViKdB2hWqBoStsrZ">
            Enligt en undersökning från SOM-institutet är det bara 25 procent
            av svenska folket som anser att upphovsrätten, så som den är utformad
            i dag, bör bestå. Samtidigt vill 44 procent tillåta all fildelning.
            Bland de yngsta de som har växt upp med nedladdning av musik och
            film som en självklarhet i vardagen är det näst intill ingen som
            försvarar förbudet mot fildelning. Mest positiva till all fildelning
            är unga kvinnor.
          </p>
          <p xml:id="i-HDeshr7YvrQeWECZQJGgSV">
            Vill vi verkligen använda rättsväsendets resurser till att förfölja
            en hel ungdomsgeneration som laddar ned musik? Tre månader före
            valet år 2006 förklarade statsminister Fredrik Reinfeldt (M) att
            det aldrig skulle bli aktuellt, men nu är den storskaliga jakten
            igång. Vid tidigare riksdagsbehandling har denna motion avslagits,
            och under tiden har fildelarjakten fortskridit, vilket är anledningen
            till att vi återkommer med motionen i år.
          </p>
          <head xml:id="i-WcDGSz5GzZVYSxVahconBd" type="h2">
            Riv upp Ipredlagen
          </head>
          <p xml:id="i-44fnt126qtgRkX9qNMXqqw">
            I Europaparlamentet har förslag om att införa förbud för dömda
            fildelare att använda internet förekommit. Detta förslag har lyckligtvis
            förkastats av en majoritet i parlamentet, men förslagen om orimliga
            inskränkningar av den enskildes integritet och rättigheter fortsätter
            att komma. Den borgerliga regeringen har försökt backa in i framtiden
            genom att driva igenom lagstiftning som nästintill privatiserar
            polisiära uppgifter och åsidosätter integriteten i jakten på fildelare
            den så kallade Ipredlagen som trädde i kraft den 1 juni 2009.
          </p>
          <p xml:id="i-32irc3Ue7D9uJpxn7bFedD">
            Ipredlagen minskar inte fildelningen och har inte lett till attitydförändringar
            om fildelning. Den har inte heller gjort att artister har fått
            mer betalt. Istället försvårar lagen brottsbekämpningen och sätter
            rättssäkerheten ur spel.
          </p>
          <p xml:id="i-NkgmdmQRZv6ePHhHwuyw3P">
            Enligt en undersökning från nätverksföretaget Cisco 2009 påverkade
            Ipredlagen fildelningen endast temporärt. Fildelningen minskade
            ett tag, för att sedan nå upp till samma nivåer som innan Ipredlagen
            infördes. Trots att Sverige inte var tvingat av EU-direktivet
            att lagstifta om rätten för upphovsrättsorganisationer att direkt
            hos domstol kräva ut personuppgifter om individer som de misstänker
            fildelar upphovsrättsskyddat material gav regering och en oenig
            riksdag upphovsrättsorganisationer närmast polisiära befogenheter.
          </p>
          <p xml:id="i-GU9jAboGdPR6CXLWbvfdtv">
            Förut utreddes upphovsrättsbrott av polisen som i sin tur vände
            sig till domstol. Nu har istället upphovsrättshavare getts rätten
            att vända sig direkt till domstol med information om upphovsrättsbrott
            för att kräva ut personuppgifter (knutna till en specifik IP-adress).
            Detta informationsföreläggande åtföljs av en sekretess i en månad,
            då den som uppgifterna gäller ska få information om detta tidigast
            en månad och senast tre månader efter att detta skedde. Med stöd
            av denna sekretessmånad har upphovsrättsinnehavarna möjlighet
            att med abonnentuppgiften återigen vända sig till domstol och
            begära intrångsundersökning, närmast att likna vid privat husrannsakan,
            som regeringen själv skrev. Flera steg tas som underlättar för
            upphovsrättsinnehavare att själva driva rättsprocesser, något
            som i praktiken ersätter den roll som polis och åklagare tidigare
            haft i upphovsrättsmål.
          </p>
          <p xml:id="i-NDbLBmuWnU33TAf3ByTRFS">
            Inte nog med att upphovsrättsinnehavarna getts polisära befogenheter;
            det finns en överhängande risk att nästa steg för företrädare
            för upphovsrättsinnehavarna är att kräva enskilda på stora belopp
            med hot om stämning inför domstol om de inte betalar direkt. Detta
            har exempelvis hänt i Danmark. Förutom de stora skadestånd människor
            riskerar att behöva betala måste efter en domstolsförhandling
            även motståndarsidans stora advokatkostnader betalas, vilket ofta
            inte kommer att täckas av hemförsäkring. Människor riskerar att
            försättas i personlig konkurs. Många kommer kanske inte att våga
            riskera detta och kan därför komma att betala fast de är helt
            oskyldiga.
          </p>
          <p xml:id="i-U89dbD64BCqKswdhD5wvGz">
            Hoten om stämningar riskerar även att resultera i rena trakasserier
            mot enskilda som är oskyldiga. Frågan är också om lagen i flera
            delar innebär och riskerar att leda till att internetanvändare
            presumeras skyldiga till dess de bevisat sin oskuld. Det skulle
            vara ett rättsligt systemskifte om enskilda drabbas av skadeståndskrav
            utan rätt till rättvis rättegång, och det reser frågor om konsekvenserna
            av lagen överensstämmer med Europakonventionen.
          </p>
          <p xml:id="i-VoccVHXhonz9YjGRMiUQf3">
            Dagens rättspraxis visar att domstolar anser att innehavaren
            av ett internet­abonnemang har bevisbördan. Den enskilde måste
            bevisa att han eller hon inte har genomfört den olagliga fildelningen
            som registrerats med hans eller hennes IP-adress. Denna utveckling
            är ytterst oroväckande för rättssäkerheten, och regeringen borde
            snarast tillsätta en utredning för att se hur internetanvändares
            integritet och rätt till privatliv kan stärkas i svensk lagstiftning.
          </p>
          <p xml:id="i-9pggF2mSuZFE5j4iWJxivH">
            Att fildelning registrerats på ett internetabonnemang innebär
            inte med automatik att det är innehavaren av abonnemanget som
            gjort sig skyldig till fildelningen. Förutom andra personer i
            hushållet eller gäster i bostaden använder sig många av trådlösa
            nätverk i dag. Faktum är att många får trådlösa nätverk av sin
            bredbandsleverantör utan att ha en aning om att de har ett trådlöst
            nätverk. Detta är givetvis egentligen inget problem eftersom trådlösa
            nätverk är oerhört praktiska, vilket också är anledningen till
            att så många använder sig av dem. Problemet är att det öppnar
            möjligheten för andra att använda sig av nätverken för exempelvis
            fildelning. Även om nätverken är låsta och krypterade är det relativt
            enkelt att ta sig förbi skyddet och använda sig av någon annans
            nätverk, någon som då riskerar att bli stämd utan att ha gjort
            någonting.
          </p>
          <p xml:id="i-MeSXt3Qc5JG2TycpurzW2G">
            Konsekvenserna av Ipredlagen har istället blivit att polisens
            brottsbekämpande arbete har försvårats. Internetbolagen slänger
            nu personuppgifter så snabbt som möjligt sedan lagen trädde i
            kraft, vilket gör att nätbrott blir svårare att utreda. Den aktivitet
            som tidigare gick att spåra vid brottsmisstanke kan nu vara omöjlig
            att finna.
          </p>
          <p xml:id="i-KawG715RbASd6bai9HQ3dj">
            Det finns i dag dessutom flera olika anonymitetstjänster på internet,
            och mer användning av dessa innebär en skrämmande utveckling där
            terrorism, pornografibrott, narkotikabrott, dataintrång och andra
            grova brott blir omöjliga att spåra. På så sätt finns det en djupgående
            motsättning mellan jakten på fildelare och övrig brottsbekämpning
            på internet.
          </p>
          <p xml:id="i-K8gSizmQfbZmKSj1Se2Mn7">
            Miljöpartiet ser informationsdelningen på internet som principiellt
            positiv, och vi motsätter oss därmed en total övervakning av internetanvändares
            aktiviteter. Europakonventionens regleringar om skyddet för privatliv
            måste respekteras. Miljöpartiet anser inte att den tekniska utvecklingen
            ska stoppas utan ser att den bl.a. sker utifrån människors behov
            och att detta är något som skivbolagsindustrin och övriga upphovsrättshavare
            måste anpassa sig efter. Skivbolagen behöver finna nya affärsmodeller
            som är anpassade till den moderna tekniken.
          </p>
          <head xml:id="i-5NBfuHqAsboJxgDiv1Fv1f" type="h2">
            Kriminalisering av fildelning mellan privatpersoner
          </head>
          <p xml:id="i-XXeYFRPzTuzmQhUseBZsa3">
            Frågan som riksdagen måste ta ställning till är om den ska införa
            övervakningslagar för att försöka förhindra att upphovsrättskyddat
            material kopieras för privat bruk och därmed samtidigt i praktiken
            ta bort rätten till privatliv för alla internetanvändare, eller
            om det behövs alternativa vägar för att kompensera upphovsrättsmakarnas
            rättigheter.
          </p>
          <p xml:id="i-DoWyDqJSpifi1guXw7VVRN">
            En studie gjord vid Princeton University har visat att världens
            35 mest välbetalda artister i snitt tjänar 7,5 gånger mer på sina
            turnéer än på sin skivförsäljning. Motsvarigheterna till att ladda
            hem musik på internet har funnits länge. För 20 år sedan kopierade
            var och varannan person kassettband. Många hade en dubbeldäckare
            hemma vars enda egentliga syfte var att underlätta kopiering,
            men då var det aldrig tal om att göra husrannsakan hemma hos tonåringar.
            Tvärtom har det sedan länge funnit en acceptans i Sverige för
            att kopiera musik för icke-kommersiellt bruk.
          </p>
          <p xml:id="i-QvyJdDajpCjtmnWkVX8upY">
            Miljöpartiet anser att kopiering för privat bruk bör avkriminaliseras.
            Ändringarna i upphovsrättslagen från år 2005 bör ses över och
            Sverige bör ta initiativ till att förhandla om de internationella
            avtal och EU-direktiv som Sverige ingått, nämligen Wipo Copyright
            Treaty respektive EU:s Copyright Directive som därefter ingicks.
          </p>
          <head xml:id="i-4U1SkD8PJafU3EHitZ5crS" type="h2">
            Upphovsrättens konkurrens med den personliga integriteten
          </head>
          <p xml:id="i-4thzMymLKM9WeV1Srdxwjz">
            Miljöpartiet anser att ett upprätthållande av dagens förbud mot
            användande av otillåtet utlagt skyddat material på internet och
            digitala nätverk, för att nå framgång, kräver en ökad övervakning
            av individers beteende. Miljöpartiet anser inte att den personliga
            integriteten och rätten till privatliv ska behöva stryka på foten
            för deras kortsiktiga ekonomiska vinstintresses skull.
          </p>
          <head xml:id="i-RjBZ2mG25Ux9H1wBPUiyFG" type="h2">
            Datalagringsdirektivet
          </head>
          <p xml:id="i-AYPuUEccKKect75RsWMzQn">
            EU:s datalagringsdirektiv (Europaparlamentets och rådets direktiv
            2006/24/EG av den 15 mars 2006 om lagring av uppgifter som genererats
            eller behandlats i samband med tillhandahållande av allmänt tillgängliga
            elektroniska kommunikationstjänster eller allmänna kommunikationsnät
            och om ändring av direktiv 2002/58/EG) är en av flera integritetskränkande
            anti-terrorlagar sedan den 11 september 2001, de flesta av dem
            med sin grund i EU-direktiv. Tillsammans med FRA-lagen och Ipred
            utgör datalagringen ett avsteg från ett tolerant och öppet samhälle
            som respekterar privatlivet. Det handlar om grundbultar i det
            demokratiska samhället som hotas genom övervakning, registrering
            och kartläggning av alla människor. Lagen innebär att telefoni-
            och internetleverantörer kommer att behöva lagra abonnentinformation
            i mellan sex månader och två år.
          </p>
          <p xml:id="i-Ebv5qKQmmEhtfDcNyVtWjk">
            Regeringen har haft gott om tid på sig att protestera mot datalagringsdirektivet,
            men har valt att inte göra det. Deras passivitet har visserligen
            betytt att datalagringen försenats i Sverige, men i praktiken
            har de bara stått bredvid och väntat på att bli stämda och fällda
            för att inte ha infört det. Miljöpartiet däremot har en politik
            för att försvara integriteten.
          </p>
          <p xml:id="i-Xd3TcgcY5YQT1mYrEqybEn">
            Regeringen väntade med att införa direktivet tills efter valet
            2010, men lade därefter fram en proposition om frågan som behandlades
            våren 2011. Miljöpartiet och Vänsterpartiet förhindrade en implementering
            genom att föreslå en minoritets­bordläggning av beslutet om att
            införa direktivet. Förslaget låg vilande under ett år, men antogs
            tyvärr i riksdagen våren 2012. Vi gröna fortsätter att vara motståndare
            till direktivet och vill att regeringen agerar inom EU för att
            riva upp eller omförhandla direktivet samt förändra inriktningen
            på EU:s övervakningspolitik.
          </p>
          <p xml:id="i-2zCHgpEB6RLoK8nfdFFotr">
            Miljöpartiet har hela tiden motarbetat denna urholkning av integritetsskyddet,
            och det tänker vi fortsätta med. Om hela befolkningen övervakas
            i jakt på ett fåtal blir det inte bara kränkande utan även ineffektivt
            och dyrt. Det är fullständigt orimligt att bygga upp en massiv
            övervakningsapparat som enkelt kan komma att missbrukas av framtida
            regeringar, EU eller USA genom datautlämningsavtal.
          </p>
          <p xml:id="i-4WDZmLi2zVNMVmgpb5Bfk1">
            Övervakning måste vara proportionerlig och alltid vägas mot andra
            intressen. Grundprincipen för hur insamling av data ska ske är
            att det ska finnas en konkret misstanke och att det ska behövas
            domstolsbeslut mot en specifik individ. Regeringen borde ta upp
            frågan i EU om att riva upp eller omförhandla direktivet så att
            det blir frivilligt att införa för medlemsländer.
          </p>
          <p xml:id="i-FpQqYbEuFSLmWZUMFHmm9z">
            Det är möjligt att få direktivet prövat i Europarådets domstol
            för de mänskliga rättigheterna genom att en drabbad part lämnar
            in en personlig anmälan. I ett sådant fall kommer vi att stödja
            dem som anmäler ärendet dit, och det är rimligt att fördröja införandet
            av direktivet till dess beslut är fattat.
          </p>
          <p xml:id="i-RyEzKT3LqgjU1AhWrpnV5">
            Det är också möjligt att samla en miljon namnunderskrifter i
            ett medborgarinitiativ i EU för att uppmana kommissionen att lyfta
            upp en fråga. Vi ställer oss mycket positiva till initiativ för
            att riva upp integritetskränkande EU-lagar.
          </p>
          <p xml:id="i-XEWT4cvp3Fg8einYFs39nG">
            Sveriges grundlag måste sätta en ram för vilka mänskliga rättigheter
            som är absoluta värden för att upprätthålla ett demokratiskt samhälle,
            värden på en grundnivå som inte får kränkas av vare sig regering
            eller EU. Terrorbekämpning och annan jakt på brottslingar måste
            alltid ske inom de ramar som ett demokratiskt och öppet samhälle
            sätter. Det slutliga steget i försvaret av våra rättigheter är
            grundlagen.
          </p>
          <p xml:id="i-Ais9p2icnM8fYkKcRm4PBs">
            Det finns flera länder som är skeptiska till EU:s övervakningspolitik.
            Vi vill att en svensk regering ska arbeta tillsammans med dessa
            för att stoppa integritetsingreppen. Detta anser vi att riksdagen
            bör ge regeringen tillkänna.
          </p>
          <head xml:id="i-9GDyqj2yQMkYJ22qtzKcLa" type="h2">
            Söktjänster på internet
          </head>
          <p xml:id="i-K8P8u5iCBibrFbyBQTeNnK">
            Sverige har i regeringsformen en mycket bra princip för fördelning
            av makten där domstolarna tolkar lagarna och riksdag och regering
            stiftar dem. Det har på sistone uppkommit mycket debatt i Sverige
            om olika domslut, och debatten är viktig och bra. Utifrån riksdagsperspektivet
            är det dock viktigt att vi håller oss ifrån att kritisera enskilda
            domar som sådana och istället tar fasta på hur lagarna borde vara
            utformade för att få ett för samhället så önskvärt resultat som
            möjligt.
          </p>
          <p xml:id="i-Dmi6f14zyfy4N9Zi1zsBv4">
            Internet är mer och mer en del av det liv många lever i Sverige.
            De flesta i Sverige har också som grundprincip att det som är
            lagligt på internet ska vara lagligt utanför internet och tvärtom.
            Internet är en del av verkligheten precis som kvarterspizzerian
            är en del av verkligheten. Förhoppningsvis går kvarterspizzerian
            att nå via internet och internet att nå på kvarterspizzerian.
          </p>
          <p xml:id="i-DRTWhzAHcfd7z9vbXTKAdh">
            Det har dock visat sig att lagstiftningen, utefter de domslut
            som uppkommit, ibland inte är perfekt utformat för att ta fasta
            på internets naturliga del i världen idag.
          </p>
          <p xml:id="i-TDi9tbUjxzy25kJBhowup8">
            Telefonkataloger i Sverige är inte olagliga även om företag och
            privatpersoner som förekommer i dem i vissa fall har begått, begår
            eller kommer att begå handlingar som är just olagliga. På samma
            sätt är det inte heller olagligt att referera till en olaglig
            handling eller ge en vägbeskrivning till någon som frågar efter
            en svartklubb. I ett demokratiskt land är det viktigt att det
            finns yttrandefrihet och möjlighet att diskutera det mesta utan
            att alltför mycket är kriminaliserat.
          </p>
          <p xml:id="i-HfS8uFSH3aPJiWJuQV16Kz">
            Mot bakgrund av ovanstående anser vi det naturligt att riksdagen
            begär att regeringen återkommer med ett lagförslag där det framgår
            att det i Sverige är lagligt att bedriva söktjänster på internet.
            Eftersom motionen avslagits tidigare år återkommer vi nu till
            frågan.
          </p>
          <p xml:id="i-9eMKgpWEKpZv7YZdgC9ps4">
            Det är inte rimligt att det just på internet ska vara olagligt
            om det händer att träffar i en sökning refererar till personer
            som för tillfället begår handlingar som anses olagliga, lika lite
            som det är olagligt att i en telefonkatalog referera till dem.
          </p>
        </div>
        <div xml:id="i-FPNMSb33r5gGjsR7MwE34a" type="motSignatures">
          <list xml:id="i-Uu1gxwYndRNLg332tzoHUF">
            <item xml:id="i-GhmSpr1yiyq68QpQKJ3BZ">
              Maria Ferm (MP)
            </item>
            <item xml:id="i-GRrFitsjnkjtKS323qe2KT">
              Mehmet Kaplan (MP)
            </item>
            <item xml:id="i-MZ6d16NRcxm89nTPrVBP1">
              Agneta Börjesson (MP)
            </item>
          </list>
        </div>
      </div>
    </body>
  </text>
</TEI>
