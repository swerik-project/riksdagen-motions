<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0517/mot_200001_MJ_0517-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ517 pnr: v313
          </p>
          <p>
            Motion till riksdagen 2000/01:MJ517
          </p>
          <p>
            av Jonas Ringqvist m.fl. (v)
          </p>
          <p>
            Djurtransporter
          </p>
          <p>
            1 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening att levande
            djur bör undantas från principen om varors fria rörlighet i EU:s
            lagstiftning. 2. Riksdagen tillkännager för regeringen som sin
            mening att EU:s direktiv om djurtransporter måste förbättras i
            enlighet med vad som anförs i motionen. 3. Riksdagen tillkännager
            för regeringen som sin mening att efterlevnaden av EU:s direktiv
            om djurtransporter måste förbättras i enlighet med vad som anförs
            i motionen. 4. Riksdagen tillkännager för regeringen som sin mening
            att EU:s exportbidrag för levande djur måste avvecklas. 5. Riksdagen
            tillkännager för regeringen som sin mening att Europarådets konvention
            om djurskydd även bör behandla frågor som rör djurtransporter.
            6. Riksdagen tillkännager för regeringen som sin mening = att
            tillståndsgivningen för exporten av djur och sanktionsmöjligheterna
            mot dem som transporterar unga djur måste ses över för att förhindra
            att djur exporteras innan de är tillräckligt gamla att lämna födelsebesättningen.
            7. Riksdagen tillkännager för regeringen som sin mening att åldersgränsen
            för när kalvar tillåts transporteras från födelsebesättningen
            bör höjas. 8. Riksdagen tillkännager för regeringen som sin mening
            att regeringen skall underlätta för den som vill starta en småskalig
            livsmedelsförädling i enlighet med vad som anförs i motionen.
            9. Riksdagen tillkännager för regeringen som sin mening vad som
            i motionen anförs om mobila slakterier.
          </p>
          <p>
            2 Inledning
          </p>
          <p>
            Trots att det i dag finns regelverk inom EU vad gäller djurtransporter
            så blir vi med jämna mellanrum smärtsamt påminda om att detta
            regelverk varken är
          </p>
          <pb facs="riksdagen-motions-pdf/data/200001/mot_200001_MJ_0517/mot_200001_MJ_0517-0002.pdf"/>
          <p>
            2000/01:MJ517
          </p>
          <p>
            fungerande eller tillräckligt. Man ser ständigt exempel på att
            varken de nationella kontrollerna av djurtransporter fungerar
            tillfredsställande eller att EG-kommissionen lyckas kontrollera
            och övervaka medlemsstaternas efterlevnad av direktivet om djurtransport.
            Inte heller här i Sverige gör vi tillräckligt för att minimera
            transporterna av djur. Vänsterpartiet lämnar i denna motion både
            förslag till hur Sverige kan arbeta internationellt i frågan och
            förslag till åtgärder som vi kan vidta nationellt för att minimera
            djurtransporterna i Sverige.
          </p>
          <p>
            3 Minimera djurtransporterna
          </p>
          <p>
            Att minimera djurtransporterna är en av de absolut viktigaste
            åtgärderna för att åstadkomma ett bättre djurskydd och för att
            vi skall ta steg mot att djurs grundläggande rättigheter inte
            kränks. Det finns ett flertal problem med djurtransporter som
            gör det nödvändigt att minimera dem. Djuren drabbas av rädsla
            och panik när de utsätts för främmande miljöer, trängsel och instängdhet.
            Att de konfronteras med andra djur kan innebära samma sak. Detta
            kan också innebära fysiska symptom hos djuren. De långa transporttiderna
            är också ett problem, t.ex. genom att många djur matvägrar under
            och efter transporterna, genom dålig luft och kraftigt växlande
            temperaturer samt genom trängsel i transporterna. En grundläggande
            målsättning i den svenska djurrättspolitiken måste därför vara
            att minimera transporterna av djur.
          </p>
          <p>
            4 Är levande djur varor?
          </p>
          <p>
            En orsak till att vi inte kan förhindra djurtransporter är EU:s
            regler om varors fria rörlighet. Enligt EG-fördraget skall den
            gemensamma marknaden inte bara omfatta fri rörlighet av varor
            och tjänster utan även omfatta jordbruk och handel med jordbruksprodukter
            under vilket handel med levande djur hamnar. Samma principiella
            regler gäller alltså för levande djur som för muttrar, datorer
            och andra varor. Den förstärkning av djurskyddet som skrevs in
            i Amsterdamfördraget har inte haft någon effekt i verkligheten.
            Detta är oacceptabelt. Djur är levande varelser vars rättigheter
            skall respekteras. De kan, lika lite som människor, behandlas
            som materiella ting som köps, säljs och transporteras som andra
            varor. Det är därför nödvändigt att EU:s frihandelsregler ses
            över för att djur skall kunna behandlas på ett rimligare sätt.
            Vänsterpartiet anser att levande djur skall undantas från EU:s
            regler om fri rörlighet för varor. Detta bör riksdagen som sin
            mening ge regeringen till känna.
          </p>
          <pb facs="riksdagen-motions-pdf/data/200001/mot_200001_MJ_0517/mot_200001_MJ_0517-0003.pdf"/>
          <p>
            5 EU:s regler om djurtransport
          </p>
          <p>
            EU:s direktiv om djurtransporter är långt ifrån att leva upp
            till vad vi med svenska mått anser är ett acceptabelt djurskydd.
            Om minimala skyddskrav uppfylls är det exempelvis tillåtet att
            transportera nötkreatur i 29 timmar med bara en timmes rast. Efter
            24 timmars rast får de transporteras ytterligare 29 timmar. Detta
            kan sedan upprepas obegränsat antal gånger vilket gör att den
            totala transporttiden kan bli ohyggligt lång. De minimikrav på
            utrymme som finns i direktivet är mindre än de tidigare svenska
            reglerna och de förändringar som gjorts har inte inneburit någon
            större förbättring. Det räcker inte med de nuvarande minimreglerna.
            Kraven på utrymme och annan djurmiljö i transporterna måste höjas
            väsentligt och transporttiderna måste minskas drastiskt om ens
            ett minimum av anständighet skall uppnås. Vänsterpartiet anser
            att ett minimkrav borde vara att inga transporter av djur skall
            vara över åtta timmar. Sverige måste inta en mycket aktiv roll
            i arbetet med att få till stånd förbättringar av direktivet. Detta
            bör riksdagen som sin mening ge regeringen till känna. Förutom
            att EU-direktivet om djurtransporter är otillräckligt i sina krav
            så är dessutom efterlevnaden av det alldeles för dålig. Även detta
            är en fråga som behöver uppmärksammas ytterligare. Sverige skall
            i EU verka för att de enskilda medlemsländerna vidtar de minimikrav
            som direktivet ställer och att direktivet stärks med sanktionsmöjligheter
            för kommissionen om nuvarande regelverk inte garanterar efterlevnaden
            av direktivet. Detta bör riksdagen som sin mening ge regeringen
            till känna.
          </p>
          <p>
            6 EU:s exportbidrag för levande djur
          </p>
          <p>
            EU ger i dag bidrag till export av levande djur till länder utanför
            EU. Detta medför långa och onödiga = djurtransporter. Huvudinriktingen
            på djurskyddspolitiken måste vara att minimera djurtransporter.
            Det är därför oacceptabelt att EU subventionerar djurtransporter
            på detta sätt och EU:s exportbidrag för levande djur måste avvecklas.
            Detta bör riksdagen som sin mening ge regeringen till känna.
          </p>
          <p>
            7 Europarådets konvention om djurskydd
          </p>
          <p>
            Europarådet har antagit en konvention om djurskydd. Sverige var
            mycket aktivt och drev djurskyddsfrågor med framgång under konventionens
            utarbetande. För närvarande är konventionen under omarbetning
            eftersom den delvis har blivit föråldrad. T.ex. innehåller konventionen
            inga regler som rör transporter av djur. Sverige bör aktivt driva
            djurskyddsfrågorna även vid denna omarbetning och även lyfta in
            frågan om djurtransporter.
          </p>
          <p>
            2000/01:MJ517
          </p>
          <pb facs="riksdagen-motions-pdf/data/200001/mot_200001_MJ_0517/mot_200001_MJ_0517-0004.pdf"/>
          <p>
            2000/01:MJ517
          </p>
          <p>
            Regeringen skall verka för att Europarådets konvention om djurskydd
            även behandlar frågan om djurtransporter. Detta bör riksdagen
            som sin mening ge regeringen till känna.
          </p>
          <p>
            8 Kalvexporten
          </p>
          <p>
            Den svenska kalvexporten ökar trots en bred svensk enighet om
            att de villkor som dessa djur då kommer att födas upp under är
            oacceptabla. Djuren tvingas stå uppbundna utan möjlighet att röra
            sig. De ges näringsfattigt foder för att köttet skall bli ljust
            och riskerar därför att dö av järnbrist. Man är dessutom ofta
            tvungen att blanda antibiotika i fodret till kalvar med järnbrist,
            eftersom de annars skulle bli sjuka. De långa transporterna som
            kalvarna utsätts för vid exporten är också oacceptabla. Förutom
            lidande för de enskilda djuren så innebär detta också att den
            svenska modellen, med ett förhållandevis gott djurskydd, brister
            i trovärdighet genom att vi inte kan hitta en tillräcklig lönsamhet
            i produktionen. Priset på kalv har varit lågt i Sverige och kortsiktiga
            ekonomiska intressen har gjort att export av spädkalv har blivit
            en god affär. Någon möjlighet för svenska myndigheter att hindra
            utförsel till en annan medlemsstat finns inte. Anledningen till
            exporten är att det är dyrare att föda upp kalven i Sverige än
            i t.ex. Holland där produktionskostnaderna och djuromsorgskraven
            är så mycket lägre. Enligt jordbruksverkets föreskrifter om transport
            av levande djur får kalvar under två veckors ålder ej transporteras.
            Detta innebär att kalvar inte får lämna sin födelsebesättning
            förrän de uppnått två veckors ålder. Trots dessa restriktioner
            har det visat sig att vi inte ens i Sverige har lyckats hålla
            den höga profil inom djuromsorgen som vi så ofta skyltar med,
            då man i transporter hittat kalvar som endast varit ett par dagar
            gamla. Det är därför angeläget att tillståndsgivningen för export
            ses över för att förhindra möjligheten att exportera för unga
            kalvar. Även möjligheten till sanktioner mot dem som säljer och
            transporterar kalvar som är för unga skall ses över. Detta bör
            riksdagen som sin mening ge regeringen till känna. Det är också
            ett problem att kalvar tillåts transporteras redan vid två veckors
            ålder. Den stress som transporten innebär i kombination med att
            djur från olika besättningar kan smitta varandra innebär stora
            påfrestningar som är särskilt allvarliga för unga djur. Unga djur
            är betydligt mer sårbara än vuxna djur, t.ex. genom att deras
            immunförsvar är sämre. Därför bör åldersgränsen för transport
            av kalvar höjas. Detta bör riksdagen som sin mening ge regeringen
            till känna.
          </p>
          <pb facs="riksdagen-motions-pdf/data/200001/mot_200001_MJ_0517/mot_200001_MJ_0517-0005.pdf"/>
          <p>
            9 Småskalig och lokal livsmedelsförädling
          </p>
          <p>
            Hårdare tidsbegränsningar av djurtransporter och krav på bättre
            djurmiljö under transporterna är ett sätt att förbättra situationen
            för djuren och förkorta djurtransporterna. Ett annat sätt är att
            utveckla och gynna alternativ till långa transporter till slakt
            och mellan olika uppfödare. Lokal och småskalig ivsmedelsförädling
            är ett sådant alternativ. Ett annat är integrerad produktion,
            dvs. att djuren lever hela livet på samma gård. I dag växer det
            upp fler och fler små lokala slakterier. Utvecklingen går dock
            trögt och huvudinriktningen är fortfarande att antalet slakterier
            minskar med kraftigt ökande djurtransporter som följd. Det är
            nödvändigt att finna politiska metoder för att gynna en utveckling
            där allt fler djur kan slaktas på eller i närheten av gården,
            för att undvika transporterna. Det finns idag ett lertal hinder
            för en sådan utveckling. Den som idag vill starta en småskalig
            livsmedelsanläggning måste uppfylla olika — myndighetskrav. Det
            kräver kontakter med = flera olika myndighetspersoner och att
            få ett tillstånd kan vara en svår och utdragen process. Detta
            bör underlättas. T.ex. kan myndigheter samverka för att underlätta
            tillståndsgivningen, så att så få myndigheter som möjligt behöver
            handlägga ärendet och att någon myndighet ges huvudansvaret för
            att stödja den som vill starta verksamheten. Ett annat sätt kan
            vara att underlätta
          </p>
          <p>
            tillståndsgivning för småskalig livsmedelsförädling genom att
            göra typgodkännanden av småskaliga anläggningar som går att anpassa
            till lokala förutsättningar. Regeringen bör underlätta tillståndsgivningen
            för den som vill starta en småskalig livsmedelsförädling i enlighet
            med vad som ovan anförts. Detta bör riksdagen som sin mening ge
            regeringen till känna. Ett alternativ till djurtransporter är
            mobila slakterier, där djuren kan slaktas på gården. Detta gör
            att mycket stress kan undvikas och att djuren kan ges en god omvårdnad
            ända fram till slakt. Det är i dag komplicerat, eller näst intill
            omöjligt, att få tillstånd att använda mobila slakterier. Enligt
            Livsmedelsverket är det svårt att få tillstånd för mobila slakterier
            då de skall godkännas på samma sätt som vanliga slakterier och
            leva upp till samma krav som ställs i EU:s direktiv om slakterier.
            Detta gäller inte mobila renslakterier som har ett särskilt undantag.
            Det är dock inget i regelverket som uttryckligen förbjuder mobila
            slakterier om de lever upp till kraven i EU-direktivet. För att
            komma ur dagens låsta situation där det framstår som omöjligt
            att satsa på mobila slakterier så bör regelverket ses över samtidigt
            som de tekniska förutsättningarna att leva upp till reglerna noggrant
            undersöks. Detta bör förslagsvis göras i samverkan mellan t.ex.
            Livsmedelsverket, Jordbruksverket och SLU. Detta bör riksdagen
            som sin mening ge regeringen till känna.
          </p>
          <p>
            2000/01:MJ517
          </p>
          <p>
            10
          </p>
          <pb facs="riksdagen-motions-pdf/data/200001/mot_200001_MJ_0517/mot_200001_MJ_0517-0006.pdf"/>
          <p>
            2000/01:MJ517
          </p>
          <p>
            11
          </p>
          <p>
            Stockholm den 1 oktober 2000
          </p>
          <p>
            Jonas Ringqvist (v) Lars Bäckström (v) Owe Hellberg (v) Kjell-Erik
            Karlsson (v) Johan Lönnroth (v) Per Rosengren (v)
          </p>
          <p>
            Marie Engström (v) Siv Holma (v) Sten Lundström (v) Maggi Mikaelsson
            (v)
          </p>
        </div>
      </div>
    </body>
  </text>
</TEI>
