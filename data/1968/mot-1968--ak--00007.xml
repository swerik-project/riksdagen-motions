<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00007">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__7/mot_1968__ak__7-001.pdf"/>
      <fw xml:id="i-32662S4u57JjfbJ6qeAn1P">
        Motioner i Andra kammaren, nr 7 år 1968 13
      </fw>
      <div xml:id="i-Y3eqsjY8F16C6NBqGvfFtA" type="motHeader">
        <div xml:id="i-u54jGCJ5a1XkH5hCi8Fez" type="motTitle"/>
        <div xml:id="i-A8W1WxZCMg3obkZrc32KoS" type="motSubmissionInfo"/>
      </div>
      <div xml:id="i-HeBJJnr1J5YxcN6HMTUi3G" type="motBody">
        <div xml:id="i-8JbXC4RZmLnkvYS6XFatEE">
          <p xml:id="i-6DgVMn8UcjoLDwQXuZaRWw">
            Nr 7
          </p>
          <p xml:id="i-K17E2mffrHkedaAnV6U2r4">
            Av herr Hermansson m. fl., angående barnstugeverksamheten, m.
            m.
          </p>
          <p xml:id="i-4MsP2j5DAEaSGNKRJiuWk6">
            (Lika lydande med motion nr 4 i Första kammaren)
          </p>
          <p xml:id="i-GiJhpX8tvGDqC6XmJwrwJD">
            Rätten till arbete är inskriven i FN-stadgan om de mänskliga
            rättighe- terna. Rätten till arbete är också föreslagen bli inskriven
            i Sveriges nya författning. Men i dag är denna rättighet för alltför
            många bara en utopisk dröm. Även i vårt land saknar denna rättighet
            ännu realitet för många medborgare. Vi hävdar inte att någon rent
            formellt skulle vägras rätten till arbete, men däremot har vi
            långt kvar innan alla medborgare kan få möj- lighet att utnyttja
            denna rättighet. I detta avseende utgör kvinnorna en särskilt
            missgynnad grupp, framför allt då kvinnor med minderåriga barn.
            Detta faktum har mycket ogynn- samma följdverkningar både för
            den enskilde individen och för samhället i dess helhet. Kvinnans
            likställighet — varom så mycket så länge har talats — bestäms
            av hennes uppgifter i det ekonomiska systemet under ett visst
            utvecklingsskede, alltså hennes inlemmande i produktionen. Jämställdheten
            mellan kvinnor och män på en ny och friare grundval kan helt förverkli-
            gas endast i samband med en grundläggande förändring av samhällets
            or- ganisation. Vårt samhälle måste i dag sätta in mycket större
            resurser på att bryta den djupt konservativa inställningen i dessa
            frågor, vilken medverkar till att kvinnornas engagemang inte bara
            i förvärvslivet utan också i det poli- tiska och kulturella livet
            är så begränsat. Det finns 700 000 friska arbetsföra kvinnor i
            vårt land utan barn eller med barn över 16 år, som inte har förvärvsarbete.
            Av småbarnsmödrarna (med barn under 7 år) har endast 16 procent
            förvärvsarbete, av skolbarns- mödrarna 26 procent och av kvinnor
            med barn över 16 år 32 procent. När man ser dessa siffror och
            procenttal frågar man sig kanske om kvin- nan inte själv vill
            ut i förvärvslivet. Undersökningar har nyligen gjorts om detta,
            bl. a. i Göteborgs stad. Där har man kommit fram till att av de
            421 hemarbetande kvinnorna i undersökningen (motsvarande omkring
            24400 kvinnor) som förklarat sig ej ännu söka förvärvsarbete uppgav
            71 hem- centrerade skäl av typen: ”trivs bäst hemma”, ”stor arbetsbörda
            i hem- met”, ”familjen behöver mig” och 15 2 (minst 4000 kvinnor)
            uppgav problem med barntillsyn. Skäl som uttryckte osäkerhet på
            grund av lång frånvaro från arbetsmarknaden, bristande utbildning
            och för hög ålder framfördes av 26 Yo av kvinnorna, men mannens
            negativa inställning
          </p>
          <pb facs="riksdagen-motions-pdf/data/1968/mot_1968__ak__7/mot_1968__ak__7-002.pdf"/>
          <fw xml:id="i-Wa1t2JGSKajrW6jTZmAGCe">
            14 Motioner i Andra kammaren, nr &gt; år 1968
          </fw>
          <p xml:id="i-DqAJaKQQvwyrd3ysiMgNge">
            tycktes vara minst lika väsentlig. 27 Yo uppgav sig ej söka av
            denna anled- ning (6 600 kvinnor). 51 96 ansåg att det ej var
            nödvändigt för familjens ekonomi, att det inte lönade sig på grund
            av höga omkostnader och sambe- skattning (totalt 12-700 kvinnor).
            Omkring en fjärdedel av kvinnorna upp- gav hälsoskäl och ytterligare
            20 20 ansåg att dubbelarbete skulle bli alltför pressande eller
            att tillvaron skulle bli för stressad om båda makarna för- värvsarbetade
            (tillsammans 11 000 kvinnor). Tveksamheten att gå ut i förvärvslivet
            har samhälleliga orsaker. Samhäl- let fungerar undermåligt och
            detta får en rad negativa konsekvenser, främst för kvinnorna.
            Man måste också till de ovan nämnda orsakerna till tveksamheten
            inför att gå ut i förvärvslivet lägga det faktum att kvinnan dessutom
            är bunden till hem och familj och därför icke kan reflektera på
            arbete som kan erbjudas på annan ort än hemorten. Trots detta
            förklarliga dolda ”motstånd” i många fall ger publicerade siffror
            belägg för att hundratusentals kvinnor verkligen vill ha ett för-
            värvsarbete om barntillsynen vore ordnad. I familjedaghemsutredningens
            betänkande (SOU 1967: 39) redovisas inte mindre än 210 000 familjer
            med barn under 10 år, där modern skulle vilja förvärvsarbeta på
            hel- eller del- tid om barntillsynen gick att ordna på ett tillfredsställande
            sätt. Enligt samma utredning visar en kartläggning som gjorts,
            att det finns ca 320 000 barn under 10 år, vars föräldrar eller
            förälder förvärvsarbetar mer än 15 timmar per vecka. Tillsynen
            av dessa barn under den tid föräldrarna arbetar sker i hög grad
            i det egna hemmet. 160 000 barn tillses sålunda i det egna hemmet
            av hembiträden, av föräldrarna själva, av syskon m. fl. För ca
            60 000 barn är tillsynen ordnad genom privata familjedaghem. 30
            000 barn har tillsynen ordnad inom ramen för den samhälleliga
            barntillsynen, dvs. genom dag- och fritidshem, lekskolor eller
            kommunala familjedaghem. 60 000 barn är utan tillsyn under den
            tid föräldrarna förvärvsarbetar. Res- terande 10 000 barn tillses
            genom olika former av kombinerad tillsyn. Man kan sålunda med
            fog tala om en bristsituation som är skrämmande. En ordentlig
            utbyggnad av barnstugeverksamheten på snabbaste möjliga tid är
            därför så trängande och nödvändig att någon diskussion härom inte
            skulle behövas. Man måste gå till generalangrepp mot att takten
            i barn- stugeverksamhetens utbyggnad varit så långsam trots höjningar
            av sta- tens anordningsbidrag. När dessa nu höjts någorlunda tillfredsställande
            kan man fråga sig vad anledningen är till att barnstugeverksamheten
            än- dock inte utbyggts i en väsentligt ökad takt. Om man bortser
            från ett visst motstånd på sina håll och en viss oförståelse som
            kan spåras ute hos de kommunala myndigheterna, kan man dock främst
            genom gjorda under- sökningar konstatera, att kommunerna som ett
            bekymmer anmält de höga driftkostnaderna för barnstugeverksamheten.
            Statsbidraget till driften av daghem och gemensamma barnstugor
            är
          </p>
          <pb facs="riksdagen-motions-pdf/data/1968/mot_1968__ak__7/mot_1968__ak__7-003.pdf"/>
          <fw xml:id="i-SFKN4pjajXpAVFw4EzBckz">
            Motioner i Andra kammaren, nr 7 år 1968 15
          </fw>
          <p xml:id="i-G126Xc5tq9qESpHGQw8mEj">
            f. n. 1600 kr. per år och plats för sådan barnstugeverksamhet
            där minst 2/3 av platserna avser heldagstillsyn eller tillsyn
            åtminstone fem timmar om dagen. Driftbidragen till fritidshem
            utgår med 600 kr. per plats och år. Det kan vara förståeligt med
            de höga och ständigt stegrade kommunal- skatterna som vi har,
            att kommunalmännen hesiterar inför ytterligare utgifter, och då
            kan det ofta bli barnstugeverksamheten som komraer i kläm. Man
            anser sig heller inte kunna ta ut alltför höga föräldraavgifter
            så att det för en familj skulle bli onormalt dyrt att ha t. ex.
            två barn i en barnstuga. Därför är det viktigt att statsmakterna
            väsentligt höjer driftbidragen till barnstugeverksamheten. Om
            staten dessutom, i enlighet med vad vi i en annan motion yrkat,
            övertoge kostnaderna för skolorna och på ett bättre sätt hjälpte
            kommunerna med kostnaderna för folkpensionärernas bostads- bidrag
            etc., skulle kommunerna också härigenom få ökat ekonomiskt ut-
            rymme för anordnandet av barnstugeverksamhet. Då skulle också
            staten kunna fastställa en kvotering sålunda, att varje kommun
            ålades att bygga en viss procent barnstugeplatser per antal barn
            under tio år. Till detta invändes kanske, att det finns kommuner,
            som inte har något behov av barnstugeplatser därför att man inte
            har några förvärvsarbetan- de mödrar. Då måste en mycket viktig
            fråga komma in i bilden. Barnstuge- verksamheten får under inga
            omständigheter enbart ses som en verksam- het för mammorna eller
            enbart för arbetsmarknaden etc. Tonvikten måste mer än nu läggas
            på barnen själva och deras möjligheter att kunna utveck- las efter
            sin förmåga och erhålla en god social anpassning. Av landets ca
            925 000 barnfamiljer (= något barn under 16 år) har nära hälften
            bara ett barn och de familjer som har fyra eller fler barn under
            16 år är ett för- svinnande fåtal, omkring 48 000. Det är sällsynt
            att den enskilda mamman har möjligheter att ge sitt barn en någorlunda
            stimulerande och rik upp- växttid, där barnet på ett riktigt sätt
            kan förbereda sig för sin framtida samhällsroll. Vi måste bättre
            än hittills utnyttja de viktiga förskoleåren för att ge barnet
            den rikedom på intryck, den positiva och utvecklande mil- jö,
            som är så betydelsefull för det. Barnstugan (lekskolan) med den
            för sitt ändamål utbildade personalen och utrustningen kan däremot
            ge barnet allt detta tillika med en värdefull kontakt med andra
            barn. Men då får vi heller inte betrakta barnstugorna som en sorts
            andrahandsersättning för att vara hemma hos mamma och vi måste
            dessutom ställa höga krav på kvaliteten på den vård och fostran
            som barnet får där. Inte minst måste vi skaffa fram bättre resurser
            när det gäller forskningen på detta område. I konsekvens med denna
            syn på barnstugeverksamheten borde huvud- mannen för denna verksamhet
            vara utbildningsdepartementet och inte som nu socialdepartementet.
            Alltfler kvinnor i dag och ännu fler i morgon önskar att ha både
            barn
          </p>
          <pb facs="riksdagen-motions-pdf/data/1968/mot_1968__ak__7/mot_1968__ak__7-004.pdf"/>
          <p xml:id="i-RNcbFqQLv9xjTxDzE7uPS">
            16 Motioner 1 Andra kannwwren, nr 7 år 1968
          </p>
          <p xml:id="i-6BDKk6QW1XiJEFq98zqKEX">
            och yrke. Detta blir nu ett dubbelengagemang och en svår balansgång
            och dessutom innebär det i dag två arbetsuppgifter, vilket för
            många kvinnor blir övermäktigt både i psykiskt och fysiskt hänseende.
            Därför är frågan om kvinnans rättighet till arbete inte löst enbart
            om vi nu äntligen någon gång skulle kunna få tillräckligt med
            platser i våra barn- stugor. För att kvinnan till fullo skall
            kunna begagna sin rätt till förvärvs- arbete fordras också en
            väl utbyggd samhällelig service på andra områden än barntillsynens.
            Det fordras en bättre boendeservice och nyare och djär- vare grepp
            i hela familjepolitiken. I fråga om kollektiv- eller servicehus
            och serviceanordningar av annan art ute i bostadsområdena är Sverige
            i dag ett underutvecklat land och där- för är en mycket stor och
            snar satsning på detta område en nödvändighet. Under föregående
            år tillsattes äntligen efter ett starkt tryck på myndighe- terna
            en utredning för att utreda frågan om bättre boendeservice. Denna
            hör givetvis arbeta med största skyndsamhet men dessutom, och
            detta är inte minst viktigt, måste de ansvariga myndigheterna
            på allvar och utan att avvakta pågående utredning, se över låne-
            och bidragsbestämmelserna för bostadskomplement av servicekaraktär.
            Dessa är i dag ogynnsamma. Samhället måste på detta område liksom
            på så många andra få möjlig- het att styra utvecklingen på ett
            sunt sätt. En kommersialisering av denna verksamhet får icke lov
            att utbreda sig, och samhället måste därför om- gående påta sig
            hela initiativet och planeringen. Kostnaderna är en mycket väsentlig
            fråga för boendeservicen, som måste bli tillgänglig för alla och
            icke bara vara ett privilegium för de bättre ekonomiskt situerade.
            I detta sammanhang måste genom upplysning och på annat sätt en
            radikal omvär- dering ske vad det gäller ”priset” på det arbete
            som i dag läggs ner i de många små enskilda hemmen. På många platser
            i vårt land finns i dag inte rättigheten till arbete för kvinnor
            av den anledningen att några arbetsmöjligheter inte står till
            buds. I dessa fall måste en rad åtgärder vidtagas för att skapa
            nya arbetstillfäl- len. Om kvinnorna går till ortens arbetsförmedling
            och söker arbete — ställer sig till arbetsmarknadens förfogande
            — måste följden bli att de, sedan viss tid gått, får rätt att
            uppbära av staten betalt arbetslöshetsun- derstöd, då de ju är
            arbetslösa. Härigenom kan också vinnas, att vi finge en bättre
            inventering av den dolda kvinnliga arbetslösheten. Det gäller
            också att så snabbt som möjligt åstadkomma förändringar i attityden
            och mentaliteten hos både män och kvinnor när det gäller den verkliga
            rätten för kvinnorna till förvärvsarbete och möjligheten att kun-
            na ta ett sådant. Här skulle massmedia av olika slag kunna spela
            en bety- dande roll. Men tyvärr har det hittills visat sig, att
            de pålitligaste bevarar- na av gamla förlegade normer och föreställningar,
            som icke tillhör vår tid, är just radio och TV i förbund med veckopressen.
            Också här måste sam-
          </p>
          <pb facs="riksdagen-motions-pdf/data/1968/mot_1968__ak__7/mot_1968__ak__7-005.pdf"/>
          <fw xml:id="i-HKeLxYunRx65kBbdxVp9mv">
            Motioner i Andra kammaren, nr 7 år 1968 17
          </fw>
          <p xml:id="i-KqwCyzWojwg1H6Aj2R8HEm">
            hället använda sitt inflytande så att inriktningen hos våra massmedia
            kom- mer att hjälpa till att skapa en förändrad attityd till hela
            problemet om rätten till arbete också för kvinnorna, rätten till
            samma arbete som män- nen och på samma villkor. Med hänvisning
            till vad som i motionen anförts föreslår vi, att riksdagen måtte
            besluta att i skrivelse till Kungl. Maj:t förorda att 1) en 5-årsplan
            för byggande av minst 150 000 nya plat- ser i barnstugorna fastställes;
            2) en höjning av statsbidraget till driftkostnaderna för barnstugeverksamheten
            snarast företages; 3) varje kommun ålägges att bygga viss procent
            platser i barnstugor per antal i kommunen boende barn un- der
            10 år; 4) barnstugeverksamheten överföres från socialdeparte-
            mentet till utbildningsdepartementet; 3) varje länsarbetsnämnd
            snarast låter göra en invente- ring av arbetslösheten bland kvinnor;
            6) en snabb utbyggnad av boendeservicen stimuleras ge- nom gynnsamma
            låne- och bidragsvillkor; 7) de i motionen i övrigt framförda
            synpunkterna tillgo- doses.
          </p>
          <p xml:id="i-17MciP14N5gsCa6CYCsE1F">
            Stockholm den 12 januari 1968
          </p>
          <p xml:id="i-uFunM3Z374b6gmps3321H">
            C. H. Hermansson (vpk) Gunvor Ryding (vpk) Eivor Marklund (vpk)
            Axel Jansson (vpk) Gustav Lorentzon (vpk) Sven Hector (vpk)
          </p>
          <p xml:id="i-FVbkxDtQtasLxYHjn3fqxZ">
            Henning Nilsson (vpk) Erik Karlsson (vpk)
          </p>
          <p xml:id="i-7KQevAgFRc9jQRH2Vwahpg">
            Alfa Boktryckeri AB, Sthlm 1968
          </p>
        </div>
      </div>
    </body>
  </text>
</TEI>
