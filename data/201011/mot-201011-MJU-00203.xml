<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00203">
  <teiHeader>
    <fileDesc>
      <titleStmt>
        <title>Pantsystem som ett verktyg i miljö- och klimatarbetet</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Pantsystem som ett verktyg i miljö- och klimatarbetet</title>
          <idno type="rdwebb">GY02MJ203</idno>
          <rs type="number">MJ203</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ203/text</ref>
          <ref type="dokument_url_html">http://data.riksdagen.se/dokument/GY02MJ203</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ203</ref>
          <ref type="doc">http://data.riksdagen.se/fil/6326B649-6F17-4064-8274-2276E7808966</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y6rXqqGk3H6eZdXFz1Kpvk" type="signed"/>
        <correspContext corresp="i-Y6rXqqGk3H6eZdXFz1Kpvk">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-CDQ67XR8BmuE2hP1VBpH9p" type="numbering">
          <date when="2010-10-26"/>
        </correspAction>
        <correspAction xml:id="i-WhAmSTKDHTfU1RjeJUCno2" type="submission">
          <date when="2010-10-20"/>
        </correspAction>
        <correspAction xml:id="i-DR1tFFCvAEsGyHa62QPre6" type="transfer">
          <date when="2010-10-20"/>
        </correspAction>
        <correspAction xml:id="i-GE23cZw9o7JB15okER1Qd9" type="assigned"/>
        <correspContext corresp="i-GE23cZw9o7JB15okER1Qd9">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XHo7ib8oQgsrPsJV3M4odJ">
            Förslag till riksdagsbeslut
          </head>
          <p xml:id="i-6LywvRxKVcZ4hpUprBT8uB">
            Riksdagen tillkännager för regeringen som sin mening vad som
            anförs i motionen om behovet av att utveckla pantsystem som ett
            mer kraftfullt verktyg för medborgarna i det hållbara samhället.
          </p>
        </div>
        <div type="motContent">
          <head xml:id="i-QupbnYU5FhzTX6oxfybdPQ" type="h1">
            Bakgrund
          </head>
          <p xml:id="i-MSJSZLiRQjs9szasHTjU2q">
            Min nästan identiska motion i samma ämne avslogs under föregående
            riksmöte. Utvecklingen går emellertid i rasande fart när det gäller
            materialknapphet, resursbrist och priser på ändliga råvaror. Det
            finns så långt jag kan se inte några sakliga motiv som skulle
            göra motionen mindre angelägen detta år än tidigare. Kraven på
            energieffektivisering gör även det att det blir allt orimligare
            att bygga vår fortsatta välfärd på allt mer svårtillgängliga resurser
            som ständigt kräver större energiinsatser för att bärgas från
            planetens inre.
          </p>
          <head xml:id="i-JyEZ8vJkCvBmZtdTYVpdD" type="h1">
            Villkor för välfärdssamhället
          </head>
          <p xml:id="i-HNnWwac7q4SAYp5XiinJ1h">
            Vi är nu över 6,7 miljarder människor på jorden och vi blir ständigt
            fler. I debatten kan man fånga upp många olika prognoser för framtiden
            och en är att antalet människor på jorden troligen ska plana ut
            på 9 miljarder så småningom, fler ska vi inte bli. Samtidigt finns
            det kalkyler på hur många människor jorden långsiktigt kan försörja
            med den levnadsstandard och konsumtion som vi har inom EU, och
            då hamnar man på intervallet 0,81,5 miljarder människor. Den typen
            av prognoser kan självklart alltid ifrågasättas men säger ändå
            en del om villkoren för människan på jorden.
          </p>
          <p xml:id="i-UJRtTnrcvqiwNQXLT6eX6j">
            Priset på många metaller har stigit snabbt under ett antal år
            fram till dess att den globala ekonomiska krisen slog till hösten
            2008. Självklart påverkar både högkonjunkturer och lågkonjunkturer
            priset på råvaror men vi ser även andra signaler som pekar på
            att en orsak är att knappheten på råvaror börjar bli ett problem.
            Allt fattigare fyndigheter tas i drift i takt med att de mest
            lättåtkomliga fyndigheterna sinar. Detta gäller inte bara olja
            utan många råvaror. Även om 2009 har varit ett år med låg efterfrågan
            har efterfrågan på skrot legat högt och stölder av metaller fortsätter
            i oförminskad omfattning. Under 2010 har situationen eskalerat
            trotts att vi fortfarande inte kan tala om att konjunkturen stabiliserat
            sig. Oron är stor på många marknader och arbetslösheten fortsatt
            hög i de flesta länder.
          </p>
          <p xml:id="i-CzTpZjGXAX8jnde5CbzRsY">
            Även livsmedelsförsörjningen är ansträngd. Haven är i stort sett
            utfiskade och 80 procent av alla bestånd anses hotade. Torsken
            som var billig mat på 1960-talet är idag en exklusiv fisk för
            dem med god köpkraft. Så här kan man naturligtvis fortsätta att
            med fler exempel beskriva resursknapphet om man vill. Det skulle
            dock även kunna beskrivas som överuttag eller som överbefolkning.
          </p>
          <p xml:id="i-DPf2GArdraaE87ZkwhJFLw">
            De omfattande bränderna i våra östliga grannländer och det produktionsbortfall
            av livsmedel som detta inneburit har tvingat ut dessa på världsmarknaden
            som konsumenter i stället för som de leverantörer de normalt är.
            Detta påverkar våra konsumentpriser om än inte i lika stor grad
            som den dåliga svenska skörd vi nu kan summera för 2010.
          </p>
          <p xml:id="i-FDzqALjcjqdn6jKRcJpMMC">
            Att försörja ett ständigt växande antal människor på en begränsad
            planet där individerna hela tiden dessutom förväntar sig ökad
            konsumtionskraft per capita är en svår, för att inte säga omöjlig,
            uppgift. I väntan på att mänskligheten och kanske i första hand
            dess ledare ska förstå detta gäller det att vi hela tider finner
            smarta och resurssnåla lösningar.
          </p>
          <head xml:id="i-8cb7GBcvXcLuEw53QAeY5v" type="h1">
            Vad handlar motionen om?
          </head>
          <p xml:id="i-9EZDUvYCa3anfyLxLQek7V">
            Pant känner vi alla till som ett system för öl- och läskburkar
            samt för några andra dryckesförpackningar. Vi som är äldre kommer
            kanske ihåg Systembolagets pantsystem för sina förpackningar.
            Någon kanske tänker på pantbanken eller på pantsättning av fastigheter
            vid huslån.
          </p>
          <p xml:id="i-RHhJ2PqQ2o1rKSNJ7apouM">
            Pantsystem för att minska råvarubehovet, materialsvinnet, nedskräpningen,
            miljöförstöringen, energiförbrukningen, belastningen på ekosystemen
            och i slutändan kostnaden för konsumenten är det som denna motion
            handlar om. Panten utgör ju ingen kostnad för konsumenten om hon
            eller han inte är tvungen att låna till panten, då blir ju räntan
            en kostnad.
          </p>
          <head xml:id="i-FGJpKFkCrCeuNg3ySxr5ow" type="h1">
            Några exempel på tänkbara områden för nya pantsystem
          </head>
          <p xml:id="i-RnG6XQAmZA15o25BgoCi35">
            Jag hänvisar här huvudsakligen till motsvarande motion i samma
            ämne från 2008 där jag som exempel på möjliga nya användningsområden
            för panter nämnde läkemedel. Jag upprepar inte argumentationen,
            men vill tillägga att den privatisering av apoteken som regeringen
            nu har genomfört inte ska ses som ett hinder för mitt förslag.
          </p>
          <p xml:id="i-TgQFxqFTBdM9CZFgaSr12q">
            I 2008 års motion nämnde jag även inbyggda batterier i presentartiklar,
            som tyvärr ofta hamnar i fel avfallsfraktion, liksom hushållselektronik,
            som har blivit en snabbt växande del av våra sopor, och som lätt
            blir felhanterade. Många av de problem som en felaktig hantering
            av dessa produkter leder till kan undvikas med ett bra och tydligt
            pantsystem.
          </p>
          <p xml:id="i-LEqZiWz1QABoygGA9QPSBt">
            Framväxten av bilpooler är ett exempel på att allt fler inser
            att sällanbruksprodukter inte måste vara privatägda. Här pekar
            jag i 2008 års motion ut exempel där en pant kan minska svinnet
            och sluta kretsloppet för många produkter i detta segment. Ytterligare
            exempel i den motionen var konsumentförpackningar där panter förekommer
            i vissa delar men uppenbarligen många gånger med för låga belopp.
            Att en utveckling av pantsystem även skulle kunna minska kommunernas
            kostnader för städning av allmänna ytor nämndes även i motionen.
          </p>
          <p xml:id="i-agtiASH6MbJLFC5igZjBF">
            Trots lågkonjunkturen skräpas det ned även med produkter som
            har pantvärde. Det är en tydlig signal att pantbeloppen där de
            förekommer är för lågt satta. Samma problem gäller skrotningspremier
            för gamla bilar. Allt för många bilar förorenar vår natur, ibland
            som utbrända vrak som svårligen kan identifieras. Det är uppenbart
            att det krävs betydande motivation för att människor ska upphöra
            med att sprida sopor i vår miljö . Efter ett besök i Kairo inser
            jag i och för sig att vi i Sverige ligger långt före andra länder
            när det gäller att inte skräpa ner, men trots detta är situationen
            alarmerande.
          </p>
          <p xml:id="i-M2kfTqGdzwz3TZ3PX9JcRF">
            En annan kunskap som tillkommit de senaste åren är den nya informationen
            om nedskräpningen av haven. Jag syftar då både på de mikroskopiska
            plastfibrer som filtrerats fram i våra egna vatten och de tusentals
            kvadratmil stora sammanhängande avfallsöar som lokaliserats i
            världshaven. En lösning på att toalettavfall i fritidsbåtar töms
            i våra hav skulle kanske vara att införa kärl med pant som en
            obligatorisk komponent i båtar med toalett. Förslaget är ogenomtänkt
            men jag vill väcka till nytänkande för att få heltäckande fungerande
            lösningar. Panter kan finnas i många skepnader.
          </p>
          <p xml:id="i-L5KyLjRsK2S2atL41ju9Lk">
            Att produkter i allt högre grad färdas över landgränser efter
            det att konsumenten har gjort sitt inköp, jag tänker främst på
            den omfattande införseln av obeskattad alkohol, gör pantsystemen
            sårbara, är ett av många problem som den allt mer globaliserade
            medborgaren orsakar. Med moderna informationssystem och datoriserade
            betalsystem kan förmodligen det mesta lösas på smarta och billiga
            sätt.
          </p>
          <p xml:id="i-HrvCDki74zSAgGrTp9bhvV">
            Ska vi klara miljö- och klimatutmaningarna så är det nämligen
            viktigt att vi slutar skapa oss en mängd onödigt arbete. Det är
            dumt att tillverka fler mediciner än nödvändigt och spola ner
            hälften i avloppen om de i verkligheten många gånger är användbara
            i kanske mer än tio år. Det är dumt att tvingas rena vatten som
            inte skulle behöva förorenas från början. Det är dumt att ha en
            bil som för det mesta står och rostar om man i stället kan dela
            den med andra. Det är dumt att inte återvinna allt papper och
            därmed minska belastningen på skogen, och visst förmultnar hamburgerresterna
            i skogen men de kan i stället bli biogas till våra bilar om vi
            hanterar avfallet på ett smartare sätt. Allt kan naturligtvis
            inte kopplas till pantsystem, men väl utvecklade sådana kan förhoppningsvis
            påverka en livsstil som tyvärr verkar bli allt mer av släng-karaktär.
            (Observera att jag inte skriver slit och släng eftersom det första
            steget inte är relevant längre när en del produkter ska vara färdigslitna
            redan vid köptillfället och andra produkter köps enbart för att
            ägas och inte för att brukas.
          </p>
          <p xml:id="i-BK6dYdFMyeBxgcMTLUSbZu">
            Jag kan inte låta bli att ta upp den fråga som min före detta
            riksdagskollega Mats Pertoft väckt, nämligen pant på cigarettfimpar.
            När man vet att en cigarettfimp innehåller mer än hundra riktigt
            farliga kemikalier och ser dem fylla ut det mesta av utrymmet
            mellan gatstenarna på långa sträckor trots att städpersonal gör
            sitt yttersta för att få bort dem kan man inte låta bli att fundera
            över hur mycket av dessa kemikalier som lakas ut i vattendragen.
            En pant på fimpar och snuspaket skulle spara in mycket arbete
            och minska på miljöbelastningen.
          </p>
          <p xml:id="i-TtzURxAot34QdSSZhWMeZk">
            Om varje individ tänkte samhällsnytta och effektivitet skulle
            allt brännbart skräp hamna i därför avsedd papperskorg och det
            komposterbara i sin fraktion liksom metaller m.m. För den individ
            som är mottaglig för ekonomiska motiv skulle självklart en finare
            sortering i form av pantdriven återvinning vara förstahandsalternativet.
            Förmodligen finns det individer för vilka inget ekonomiskt motiv
            är tillräckligt så visst krävs även moraliska och ansvarsgrundade
            motiv om man skall nå hundra procent.
          </p>
          <head xml:id="i-TDFFmWqCTh6K9xRFnTmce" type="h1">
            Förslag
          </head>
          <p xml:id="i-TnAQq4Yz1BoMiganRPTQyE">
            Vi vet alla att vi har ont om tid och att utmaningarna är stora.
            Tekniska lösningar uppfattas som bekväma och man förlitar sig
            gärna till sådana. Det är emellertid uppenbart att beteendeförändringar
            också är nödvändiga om ett mindre miljö- och klimatbelastande
            samhälle ska kunna växa fram ur den kris vi befinner oss i. Mot
            bakgrund av detta är det av stor betydelse om regeringen kunde
            lägga kraft på att utveckla pantsystem som ett mer omfattande
            verktyg för oss alla att som konsumenter agera mer i linje med
            den kunskap vi numera har skaffat oss men som är så svår att tillämpa.
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-5VgJ1R6wBdFKoN8aBqGnd2" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
