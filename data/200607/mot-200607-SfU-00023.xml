<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00023">
  <teiHeader>
    <fileDesc>
      <titleStmt>
        <title>med anledning av prop. 2006/07:117 Vissa sjukförsäkrings- och pensionsfrågor, m.m.</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:117 Vissa sjukförsäkrings- och pensionsfrågor, m.m.</title>
          <idno type="rdwebb">GU02Sf23</idno>
          <rs type="number">Sf23</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf23/text</ref>
          <ref type="dokument_url_html">http://data.riksdagen.se/dokument/GU02Sf23</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf23</ref>
          <ref type="doc">http://data.riksdagen.se/fil/88545702-4AAB-4CB4-9D42-D31F21B6D504</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4S35zmdtj3gx9hXTjhPNd4" type="basedOn"/>
        <correspContext corresp="i-4S35zmdtj3gx9hXTjhPNd4">
          <ref>Proposition 2006/07:117</ref>
        </correspContext>
        <correspAction xml:id="i-BA2eq9LqDBk3pEdM2rdG7J" type="signed"/>
        <correspContext corresp="i-BA2eq9LqDBk3pEdM2rdG7J">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-Jd4nEgkVUWLJYfqPK8iBVp" type="referral">
          <date when="2007-06-21"/>
        </correspAction>
        <correspAction xml:id="i-JF9B2Bi8XGEWNqwPxicSi6" type="dismissal">
          <date when="2007-06-20"/>
        </correspAction>
        <correspAction xml:id="i-PJ9mKjcFaXpkT63uvz1mRr" type="dismissal">
          <date when="2007-06-20"/>
        </correspAction>
        <correspAction xml:id="i-PTksL9t8vTwB5echfJv4Wh" type="transfer">
          <date when="2007-06-19"/>
        </correspAction>
        <correspAction xml:id="i-QarhcvESWcKJ4yTnsM1gmS" type="submission">
          <date when="2007-06-19"/>
        </correspAction>
        <correspAction xml:id="i-6jb4BuhrPSASZ5sBdqEEvQ" type="assigned"/>
        <correspContext corresp="i-6jb4BuhrPSASZ5sBdqEEvQ">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-2Tsw6GPmL4FWLb81irVri1">
            Förslag till riksdagsbeslut
          </head>
          <list style="ol">
            <item xml:id="i-9zA2vafar8CiY4ucXUWaRR">
              Riksdagen avslår förslaget om att införa rätt för arbetsgivare
              att kräva läkarintyg från första dagen.
            </item>
            <item xml:id="i-DgwkAFZT7rL94Uc9eLGGvE">
              Riksdagen avslår förslaget om att avskaffa socialförsäkringsnämnderna.
            </item>
            <item xml:id="i-7g6GNWSB8ZA5Y69LWV5wKy">
              Riksdagen tillkännager för regeringen som sin mening vad som
              anförs i motionen om att återkomma med förslag på socialförsäkrings-
              och pensionsområdet som kan underlätta för småföretagare och för
              människor att våga ta steget till att bli småföretagare.
            </item>
            <item xml:id="i-BwtpjAJ3Y5U2vSYzjHctPX">
              Riksdagen begär att regeringen återkommer med förslag om lagrum
              som stärker individens möjlighet att medverka i Försäkringskassans
              val av insatser och utredningsinsatser som rör honom eller henne.
            </item>
          </list>
        </div>
        <div type="motContent">
          <head xml:id="i-4HpXjZFuZjopbjBPKn8224" type="h1">
            med anledning av prop. 2006/07:117 Vissa sjukförsäkrings- och
            pensionsfrågor, m.m.
          </head>
          <head xml:id="i-AksWqT5V3ZbtiVjgCoCg65" type="h1">
            Motivering
          </head>
          <p xml:id="i-SrGJQgiHEXfUDELYJ6axLm">
            En del av de förslag som regeringen lägger fram i propositionen
            anser Miljöpartiet är bra. Det gäller till exempel att bestämmelserna
            om revision i samordningsförbund ändras till att bli mer praktiska.
            I dagsläget har det kunnat vara ett stort antal revisorer i ett
            samordningsförbund som haft många medlemmar som alla utsett sina
            revisorer. Med det nya förslaget kan till exempel kommun och landsting
            gå ihop om gemensamma revisorer.
          </p>
          <p xml:id="i-RqvgyPctyc84YHUhsW9hMU">
            Det finns dock ett flertal förslag i propositionen där Miljöpartiet
            har en helt annan uppfattning än regeringen.
          </p>
          <p xml:id="i-84HQHyxmmGCQ25CeUA5K9w">
            Övergripande anser vi att regeringen begår misstag i sin iver
            att strama upp social­försäkringsreglerna. Hårdare tag och en
            önskad stringens i strukturen riskerar att drabba den enskilde
            så att försäkringen missar sitt mål, det vill säga att se till
            att människor ska kunna försörja sig själva.
          </p>
          <head xml:id="i-4XnL173XYnFGastPwfpbD3" type="h2">
            Läkarintyg från första sjukdagen
          </head>
          <p xml:id="i-cWb1bBZx3uNxsDZnSiKyi">
            Att lagreglera ytterligare om att arbetsgivare skall kunna begära
            sjukintyg av den anställde redan första dagen minskar inte sjukfrånvaron.
            Förutom den misstro det andas mot individen kommer det att få
            till följd ett påtagligt ökat tryck på vårdcentraler och privata
            mottagningar som finansieras av landstingen. De är redan hårt
            pressade. Dessutom rimmar det illa med den av riksdagen beslutade
            prioriteringsordningen inom hälso- och sjukvården som tydligt
            anger att vård ska ges efter vårdbehov där svårast sjuka kommer
            först.
          </p>
          <p xml:id="i-CD55gygd6b3wjh2iNypsbP">
            För människor med snäv ekonomi är även kostnaden för läkarbesök
            en påtaglig kostnad. Arbetsgivarna har dessutom i dag redan en
            möjlighet att begära sjukintyg från första dagen när de anser
            det vara behövligt. Många har möjligheten via kollektivavtal,
            men även andra kan göra en framställan om läkarintygsföreläggande
            från första dagen hos Försäkringskassan, om man anser att behov
            finns. Försäkringskassan kan ålägga en arbetstagare att lämna
            läkarintyg för att styrka nedsättning av arbetsförmågan under
            tid före sjunde kalenderdagen efter sjukanmälningsdagen. Att dessa
            möjligheter finns menar vi räcker. Att lagstifta riskerar att
            läkarintyg från första sjukdagen på sikt blir normen, särskilt
            bland yrkeskategorier som redan har mindre privilegier än andra.
          </p>
          <p xml:id="i-CZa5k73qkTm3BzyMPp7d5M">
            När det gäller ohälsosituationen i Sverige kan vi konstatera
            att det allt högre tempot på arbetsplatserna och hög sjukfrånvaro
            inte löses genom mer piskor i social­försäkringarna. Det leder
            snarare till en ökad ekonomisk stress som spär på den ojämlika
            hälsoutvecklingen i Sverige och därmed en försämrad folkhälsa.
            Vi anser att det i stället behövs ett förebyggande synsätt i samhället.
            Insatser skall fokusera på att främja hälsa i stället för att
            vänta till dess att ohälsa och sjukdom manifesterats. Individer
            skall ges mer makt och inflytande över sin situation.
          </p>
          <head xml:id="i-5Jq1hqoPk4DvSAHSBxprbb" type="h2">
            Avveckling av socialförsäkringsnämnderna
          </head>
          <p xml:id="i-LUWZxt861YMcyEnYwBdTdv">
            Många remissinstanser har framfört kritik angående regeringens
            förslag om att avveckla socialförsäkringsnämnderna. Man lyfter
            bland annat fram att det är viktigt att det finns förtroendevalda
            som deltar i vissa beslut. Kritiken avfärdar regeringen med att
            besluten ska fattas korrekt och inom så kort tid som möjligt.
          </p>
          <p xml:id="i-SAzw1JmyEEc6HtZFDuXQjj">
            Vi menar att det är självklart att besluten ska vara korrekta
            och även att ärenden inte ska dra ut på tiden. Men när förtroendevalda
            finns med i beslutsprocessen tillförs en dimension som inte anställda
            expertfunktioner kan ha. De förtroendevalda har primärt en kontrollerande
            funktion gentemot förvaltningens hantering av enskilda ärenden.
            Utredaren i den så kallade ANSA-utredningen skriver: I en situation
            då det finns tryck på organisationen att producera beslut kan
            en beslutsfunktion med lekmän fungera som en återhållande kraft
            som ser till att dessa krav inte får konsekvenser på rättsäkerheten.
          </p>
          <p xml:id="i-TJj1mE6NAUp3ZCVyDjGzJ7">
            I skälen för regeringens förslag tas frågan om ansvar för verksamhetens
            resultat upp. Man menar att för att kunna utkräva ansvar måste
            myndighetens ledning ha ansvar för hela verksamheten, inklusive
            beslutsfattandet, och att socialförsäkringsnämnderna skulle vara
            hinder för detta. Det är ett argument som helt utgår från byråkratapparaten
            i stället för den enskilda människan eller att medborgarna har
            något att tillföra i myndighets-Sverige. Vi vänder oss emot detta
            synsätt.
          </p>
          <head xml:id="i-UXUu2VQnPNaJbtKVhKC18e" type="h2">
            Försäkring mot vissa semesterlönekostnader
          </head>
          <p xml:id="i-L2hYougyEoBHUcDFijM9nm">
            När lagen kom 1993 hade den ett viktigt syfte, eftersom tanken
            var att skapa förut­sättningar för små företag att klara oförutsedda
            kostnader som kan uppstå i samband med semesterlönegrundande frånvaro.
            Det har visat sig att lagen utnyttjats i mycket begränsad omfattning,
            och uppenbarligen inte har underlättat på det sättet det var tänkt.
          </p>
          <p xml:id="i-PNpARzp2hVNyqEjn49cAAU">
            Miljöpartiet anser dock att det är väldigt angeläget att samhället
            skapar bra förut­sättningar för att människor i större utsträckning
            ska våga ta steget från anställning till eget företagande. Miljöpartiet
            anser att regeringen bör utreda frågan om vilka förenklingar inom
            socialförsäkrings- och pensionsområdet som kan vara angelägna
            för småföretagare, och återkomma med förslag till riksdagen.
          </p>
          <head xml:id="i-CWJ2qPgS4SQnsRoUrqxFrr" type="h2">
            Inhämtande av försäkringsläkarens bedömning i ärende om aktivitets-
            eller sjukersättning
          </head>
          <p xml:id="i-VdrpJ8zkuwV85Ekh2hQN3s">
            Det är rimligt att ta bort den tvingande regeln om att försäkringsläkare
            ska ge bedömning innan beslut kan tas om medicinsk utredning.
            I praktiken får det dock betydelsen att handläggare på Försäkringskassan
            kan besluta direkt om en medicinsk utredning. Den finns många
            situationer där enskilda har en annan uppfattning uttalad eller
            outtalad än handläggare på Försäkringskassan. Det finns också
            skiljaktigheter mellan olika läkare om vilka bedömningar man gör
            i ett ärende. Det bör därför vara rimligt att Försäkringskassan
            diskuterar med den enskilde om hur den medicinska utredningen
            ska göras, vem som får uppdraget och huruvida den enskilde vill
            att det kompletteras för att ge en så nyanserad beskrivning som
            möjligt av en persons tillstånd. Detsamma gäller även i andra
            situationer, till exempel i val av rehabiliteringsinsatser, hur
            arbetsförmågan bäst utreds etc. Vi anser att riksdagen bör återkomma
            med förslag på lagrum som stärker individens möjlighet att medverka
            i Försäkringskassans val av insatser och utredningsinsatser som
            rör honom eller henne.
          </p>
        </div>
        <div type="motSignatures">
          <list>
            <item xml:id="i-TCSbrMgfKj4ho8Y1k5hVtZ" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-TRjKkEd3RhZNoVRvcbGNZR" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-L5kJTQVBYLxWW4gtWxGZ9h" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-Db6fzAZHkhVSHEEh5p4RgJ" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-WVhmh9bsYcFF8csEYxM3bD" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
