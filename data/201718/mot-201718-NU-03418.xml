<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-03418">
  <teiHeader>
    <fileDesc>
      <titleStmt>
        <title>En attraktiv och stärkt besöksnäring</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3418 av Lars Hjälmered m.fl. (M)</title>
          <idno type="rdwebb">H5023418</idno>
          <rs type="number">3418</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5023418/text</ref>
          <ref type="dokument_url_html">http://data.riksdagen.se/dokument/H5023418</ref>
          <ref type="dokumentstatus_url_xml">http://data.riksdagen.se/dokumentstatus/H5023418</ref>
          <ref type="docx">http://data.riksdagen.se/fil/61DA8F50-BE7C-458B-A69F-2DBAFC475728</ref>
          <ref type="pdf">http://data.riksdagen.se/fil/58E307C0-9943-4C5F-987E-189DC31E4BA0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XGXudkHXmtGS8CjJ9L2Hkr</idno>
            <name>Hanif Bali</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7ueMHXSkJ4p8MZCwd6tvma</idno>
            <name>Sofia Fölster</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-7JZ57pcDYcm4xHpEjawrVz" type="signed"/>
        <correspContext corresp="i-7JZ57pcDYcm4xHpEjawrVz">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-XGXudkHXmtGS8CjJ9L2Hkr"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-7ueMHXSkJ4p8MZCwd6tvma"/>
        </correspContext>
        <correspAction xml:id="i-KUYaSkc3Q6fTDouMPxfws1" type="submitted">
          <date when="2017-10-05"/>
          <time when="13:21:30"/>
        </correspAction>
        <correspAction xml:id="i-Aj5aDpmmpoW2WW1rAoDViz" type="reviewed">
          <date when="2017-10-05"/>
          <time when="13:53:33"/>
        </correspAction>
        <correspAction xml:id="i-6KEgorefPnRafZc8YNj73Z" type="referred">
          <date when="2017-10-13"/>
        </correspAction>
        <correspAction xml:id="i-2DjYaBoEQobgHm14Uzw5uK" type="assigned">
          <date when="2019-01-29"/>
          <time when="10:39:17"/>
        </correspAction>
        <correspContext corresp="i-2DjYaBoEQobgHm14Uzw5uK">
          <ref type="assignedTo">Näringsutskottet</ref>
        </correspContext>
        <correspAction xml:id="i-UZgqj5bbKSHA9LmrtA7uox" type="behandlas_i"/>
        <correspContext corresp="i-UZgqj5bbKSHA9LmrtA7uox">
          <ref type="uppgift">2017/18:SoU8</ref>
          <ref type="ref_dok_id">H501SoU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU8</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-B7BkCBvovBLfwAgx23GkJ8" type="behandlas_i"/>
        <correspContext corresp="i-B7BkCBvovBLfwAgx23GkJ8">
          <ref type="uppgift">2017/18:NU12</ref>
          <ref type="ref_dok_id">H501NU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9xFHfsscmBuPvG2qaaF2sY" type="behandlas_i"/>
        <correspContext corresp="i-9xFHfsscmBuPvG2qaaF2sY">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WyiEUrjnV2LTj5JPH69iYr" type="motHeader">
        <div xml:id="i-VAUMnfz5tzFtJG3ytFadty" type="motTitle">
          Motion till riksdagen 2017/18:3418 av Lars Hjälmered m.fl. (M)
          En attraktiv och stärkt besöksnäring
        </div>
      </div>
      <div xml:id="i-A7czWfXUYXbaXPR8UiotxQ" type="motBody">
        <div xml:id="i-NFH57ruaf8afGmmEeVdqBw" type="motProposal" subtype="förslag">
          <head xml:id="i-185Ao5EtQaMMc2ZxRkmE4r">
            Förslag till riksdagsbeslut
          </head>
          <list xml:id="i-8P1hEVY8i6fj1kQ9k77MRe" style="ol">
            <item xml:id="i-D3TuTtLEBzJmrJrBEJpcih">
              Riksdagen ställer sig bakom det som anförs i motionen om att
              kraftsamla kring en nationell strategi för landets besöksnäring
              och tillkännager detta för regeringen.
            </item>
            <item xml:id="i-HVZvthoyhf3WnqxQoou8PE">
              Riksdagen ställer sig bakom det som anförs i motionen om en genomlysning
              av besöksnäringens infrastruktur och transportbehov och tillkännager
              detta för regeringen.
            </item>
            <item xml:id="i-EJbtViwfKqTgn2e2VASN4C">
              Riksdagen ställer sig bakom det som anförs i motionen om att
              se över Tillväxtverkets roll kopplat till myndigheter och Visit
              Sweden inom området besöksnäring och turism och tillkännager detta
              för regeringen.
            </item>
            <item xml:id="i-GYbVzyD28jXtku6P6uvBcZ">
              Riksdagen ställer sig bakom det som anförs i motionen om att
              göra en samlad översyn av regler och villkor för camping i syfte
              att skapa fler arbetstillfällen inom denna näring under en utökad
              säsong och tillkännager detta för regeringen.
            </item>
            <item xml:id="i-NbNoQc1yWQ6DZuCduH6KHP">
              Riksdagen ställer sig bakom det som anförs i motionen om att
              gårdsförsäljning av öl, vin, sprit och andra alkoholhaltiga drycker
              ska tillåtas och att producenter ska ges möjlighet att bli ombud
              för Systembolaget med rätt att lagerhålla sina produkter och tillkännager
              detta för regeringen.
            </item>
            <item xml:id="i-MbHo1FL4vBtVi5ha8kZMnk">
              Riksdagen ställer sig bakom det som anförs i motionen om att
              se över möjligheterna på nya marknader med tyst turism, kulturturism,
              stadsturism och digital tillgänglighet för besöksnäringen och
              tillkännager detta för regeringen.
            </item>
            <item xml:id="i-Ub7RaxzjXDEJfiRSLxRF7B">
              Riksdagen ställer sig bakom det som anförs i motionen om att
              en översyn bör göras av miljölagstiftningen samt plan- och bygglagen
              för en bättre anpassning vad gäller t.ex. campingreservat och
              enklare villkor för uppställning av villavagnar och tillkännager
              detta för regeringen.
            </item>
            <item xml:id="i-Hqr9T2F74vhF1CvY7wqR67">
              Riksdagen ställer sig bakom det som anförs i motionen om att
              effektutvärdera statens samlade besöksfrämjande och tillkännager
              detta för regeringen.
            </item>
          </list>
        </div>
        <div xml:id="i-4G1YN4np5WSYtKdPyix2rQ" type="motContent">
          <head xml:id="i-W5vTCrbADvdwcHDzJVB5Zd" type="h1">
            En levande turist- och besöksnäring
          </head>
          <p xml:id="i-5Mx82GP85FkhcZAfMm3NFk">
            Moderaterna anser att Sverige ska ta vara på sin fulla kompetens
            genom att bli ett än mer framgångsrikt turistland som skapar fler
            arbetstillfällen inom turistnäringen. Viktiga framgångsfaktorer
            är bl.a. ökad kännedom om svenska destinationer, höjd kompetensnivå
            inom näringen och fler direkta flyglinjer. Under 2016 omsatte
            turist­näringen 296 miljarder kronor, vilket är en ökning med
            6,6 procent från året innan samt att turismen genererade 17,3
            miljarder kronor i momsintäkter till staten. Turismens exportvärde,
            dvs. utländska besökares konsumtion i Sverige, uppgick till 119,6
            miljarder och den svenska turistnäringen sysselsätter 169 000
            människor. I dagsläget står turismen för 2,7 procent av Sveriges
            BNP och under 2016 växte turismens exportvärde med 12,7 procent
            eller 13,5 miljarder kronor. Med andra ord ger turisternas konsumtion
            mer och mer inkomster till företagare och den svenska staten liksom
            hundratusentals jobb till arbetande svenskar. Moderaterna vill
            stärka denna utveckling.
          </p>
          <p xml:id="i-GWYegypuGoWD417mwjgUZV">
            Turist- och besöksnäringen är starkt beroende av samspelet mellan
            privata och offentliga aktörer, eftersom besökarnas upplevelser
            i hög grad byggs kring platser och tjänster som tillhandahålls
            av det offentliga, såsom offentliga miljöer, transporter, rekreationsområden
            och lokal service.
          </p>
          <p xml:id="i-RbfWzsMEJhHLyvaYN8wwe">
            Besöksnäringens företag omgärdas av ett omfattande regelverk,
            och ser lagar och myndighetsregler som ett större hinder än genomsnittsföretaget.
            Detta är ett återkom­mande bekymmer som upprepas över landet och
            behöver ses över.
          </p>
          <head xml:id="i-SX3DAjQuLDGU9ZdYYMi3PT" type="h1">
            Fungerande transport och infrastruktur
          </head>
          <p xml:id="i-XwEFuXWWrpRk2geTCkjzkH">
            Att kunna ta sig till en destination är avgörande för att turist-
            och besöksnäringen ska kunna blomstra i detta område. Här spelar
            satsningar som görs på infrastruktur roll, likväl som den planerade
            flygskatten som regeringen vill införa kommer att ha en negativ
            påverkan på turismen i många regioner i Sverige.
          </p>
          <p xml:id="i-Uq9CeGMkAsPws2jvDqhgQr">
            Vill vi kunna attrahera turister från andra länder till exempelvis
            de svenska fjällen behövs goda kommunikationer. Att höja skatt
            på flyget fördyrar och försvårar möjlig­heterna att ta sig dit.
            Det här drabbar inte enbart den svenska turismen utan även den
            individ som försörjer sig på turist- och besöksnäringen.
          </p>
          <head xml:id="i-57XUn6eiMw3ntUj6vKnyq1" type="h1">
            Marknadsföring av Sverige
          </head>
          <p xml:id="i-5zetxGScjc5dXHthdKcdtz">
            Många goda insatser görs idag av Visit Sweden, Tillväxtverket
            och Svenska institutet för att stärka Sverigebilden utomlands
            och attrahera fler utländska turister samt verka för att evenemang
            och möten kommer till Sverige. För att bibehålla den positiva
            utveckling svensk besöksnäring sett det senaste decenniet menar
            vi att mer kan göras för att främja en fortsatt positiv utveckling.
            Inom ramen för Visit Swedens uppdrag vill vi kraftsamla insatserna
            för att attrahera evenemang, möten och turism till Sverige. Detta
            bör ske genom att gemensamt med andra relevanta organisationer
            stärka och utveckla Sverigebilden i syfte att locka fler turister
            och evenemang till landet. Samtidigt som man sprider goda exempel
            och stöttar regionala turistorganisationer.
          </p>
          <p xml:id="i-6tF4edSNNX7a2FhY6DzPG3">
            Moderaterna anser att Visit Sweden, inom ramen för sitt regleringsbrev,
            även bör få i uppdrag att se över samt ha ett helhetsperspektiv
            gällande vad som finns på en lokal, regional och nationell nivå
            i relation till marknadsföring och låta tekniska lösningar såsom
            appar bli vägledande för att locka turism till sevärdheter, boenden
            och matupplevelser. Det vill säga, möjliggöra ett verktyg för
            att få turismen att blomstra. Tillväxtverket har jämfört med andra
            länders turistorganisationer sagts ha en snävare roll och ett
            mer avgränsat uppdrag i turismutvecklingen. Verket har en främjande
            och stödjande roll och kan i den rollen fungera som projektfinansiär.
            Det är angeläget att se över hur Tillväxtverkets roll tillsammans
            med andra myndigheter kopplat samman med Visit Sweden för bästa
            möjliga organisation.
          </p>
          <p xml:id="i-U6FZzdGzvzkqjUgnHZY4mN">
            Hur bärande och beroende en region är av turism ser olika ut
            i Sverige och turismen är aktuell under olika årstider vilket
            gör att regioner skulle ha en möjlighet till större utbyte av
            varandra om det fanns en plattform för detta. Regioner som arbetar
            med turism har inte mandat att arbeta med nationella strukturer
            och system samtidigt som det är viktigt att alla nivåer hänger
            samman för att en bättre utväxling professionellt för destinationer
            ska kunna ske. Önskvärt är en plattform där goda exempel kan delas
            för att spridas och att de regionala turistorganisationerna får
            den stöttning de behöver för att kunna fullgöra ett gott arbete.
          </p>
          <head xml:id="i-7zcnFaMoyUHuradwhicLB6" type="h1">
            Tyst turism
          </head>
          <p xml:id="i-KEfwjKjqBwvsUJatL91wQZ">
            Under sommaren 2017 har det varit inslag från olika delar av
            vårt avlånga land från olika smultronställen. En sådan aspekt
            är att vårt land äger en fantastisk rikedom i att ha platser och
            områden där det är riktigt tyst. För många kan tystnad vara besvärande
            då man söker andra människors gemenskap men lika väl så är det
            också en källa till den avkoppling som många behöver för att koppla
            av från den innehållsfyllda vardagen med mycket kontakter, såväl
            fysiska som via nätet. Många andra länder saknar också dessa platser
            med stillhet och ro som vårt land kan erbjuda nära naturen. Turister
            har börjat söka sig till vårt land för dessa upplevelser av tystnad
            och det finns en stor potential i detta. Visit Sweden bör kunna
            bidra till spridningen av dessa miljöer.
          </p>
          <head xml:id="i-8sqS9993dsdwarZG8GmHHb" type="h1">
            Kultur- och världsarvsturism
          </head>
          <p xml:id="i-EjniV3VyQnB4peB5uzKEkb">
            På FN:s världsarvslista återfinns ett antal av Sveriges kulturarv
            och andra platser. Det här ger Sverige en attraktionsfördel i
            konkurrensen om den internationellt allt mer växande kulturturismen.
            Kunskapen om attraktionerna leder till att Sveriges historia uppmärksammas
            och ger fler utländska turister. Sverige kan bli bättre på att
            använda sig av sina rika kulturarv i marknadsföring gentemot utländska
            turister men även gentemot den inhemska turismen. Det finns en
            trend som rör sig mot mer nischad turism såsom upplevelseresor
            och ekoturism. Här har Sverige med sin unika natur och sitt rika
            kulturarv en möjlighet att rikta sig mot nischade målgrupper i
            bred bemärkelse bland annat genom cykel och vandring. För att
            få maximal utväxling på de svenska förutsätt­ningarna bör en samlad
            besöksnäringsstrategi utvecklas.
          </p>
          <head xml:id="i-Qrg72FiUWBBvxGxhuMgRyy" type="h1">
            Fler evenemang till Sverige
          </head>
          <p xml:id="i-D5as5k97B7rq7SjC4pZJ5">
            Genom att vara värdland för olika idrotts-, kultur-, företags-
            och branschevenemang exponeras Sverige. På sådant sätt hamnar
            Sverige på kartan, människor i andra länder får upp ögonen för
            vårt land och detta leder till fler utländska turister. Här kan
            Sverige göra mer för att locka till sig företagskonferenser och
            branschorganisationers kongresser såväl som vissa idrottsarrangemang
            och kulturevent.
          </p>
          <head xml:id="i-YHkfeF9a6i9o4bdshNZbpz" type="h1">
            Camping för alla
          </head>
          <p xml:id="i-TZ15C4QjhYsaBvsaZwEUuj">
            Camping är en näring som tar ett stort ansvar för att ge ungdomar
            det första jobbet. Samtidigt är camping en av de allra största
            turistaktiviteterna i Sverige med fortsatt växande intresse. För
            att ta vara på och utveckla campingen krävs ett nytänk och öppenhet
            för det nya som efterfrågas. Olika regler gäller idag beroende
            på var i Sverige man befinner sig, vilket är orimligt. Moderaterna
            vill underlätta för campingverksam­heter att kunna verka över
            en längre tid under året genom en enklare tillståndsgivning och
            större möjligheter att anpassa verksamheterna över säsong. Orter
            som tidigare varit starkt säsongsbetonade måste få goda förutsättningar
            att bedriva sin verksamhet även under andra årstider. Ett exempel
            kan vara skidorten som får möjlighet att rikta in sig på ekoturism,
            fjällvandring och downhillcykling under sommarmånaderna då backarna
            inte är täckta av snö. Därför bör en översyn göras av miljölagstiftningen
            samt plan- och bygglagen för en bättre anpassning vad gäller till
            exempel campingreservat och enklare villkor för uppställning av
            villavagnar.
          </p>
          <head xml:id="i-Q8rHgXuPdL7rX4qDj9ecGU" type="h1">
            Öppna upp för gårdsförsäljning
          </head>
          <p xml:id="i-Hhpz8Y5hp3hrdEQDmEzWAL">
            Allt fler mikrobryggerier, musterier, vinodlingar och destillerier
            etableras i Sverige. Det är en utveckling som bör tas tillvara,
            eftersom den bidrar till en levande landsbygd med fler jobb i
            tillverkningen och god potential till fler jobb i besöksnäringen.
            Ett stort problem för de företag som tillverkar alkoholhaltiga
            drycker är att det idag inte är tillåtet att sälja de egna produkterna
            på gården, beroende på alkoholmonopolet. Moderaterna anser att
            de svenska mikrobryggerierna, vinodlarna och andra producenter
            av alkohol­haltiga drycker ska få motsvarande möjligheter till
            försäljning vid produktionsstället som finns i övriga EU. Argumenten
            emot gårdsförsäljning brukar handla om oro för att Systembolagets
            detaljhandelsmonopol i så fall skulle hotas. Eftersom Finland
            sedan länge har både detaljhandelsmonopol och gårdsförsäljning
            menar vi att det är en invändning som saknar relevans. Vi anser
            därför att gårdsförsäljning av alkoholhaltiga drycker ska tillåtas.
            Det finns olika sätt att genomföra detta. Ett alternativ kan vara
            att kopiera det finska regelverket, medan ett annat alternativ
            kan vara att låta alkoholproducenterna agera ombud för Systembolaget
            med rätt att lagerhålla sina egna produkter. Moderaterna vill
            att gårdsförsäljning tillåts i hela landet, men är öppna för att
            försöksverksamhet i någon del av landet kan vara ett första steg.
          </p>
          <head xml:id="i-XHRTJ6kTKCaJQ1yQMx2r8C" type="h1">
            Besöksnäringen som jobbskapare
          </head>
          <p xml:id="i-75CVGRpZcSfzURTDHdgtcM">
            I Sverige ser vi ett nytt utanförskap växa fram. Det breda utanförskap
            Sverige hade under det tidiga 2000-talet har nu ersatts av ett
            smalare och djupare utanförskap. Det handlar om människor som
            aldrig får en chans på arbetsmarknaden. Hindren för att ta sig
            in på arbetsmarknaden för dessa grupper är höga och den politik
            som regeringen för genererar en bidragslinje istället för en arbetslinje.
            I det nya utanförskapet är det ofta unga och utrikes födda som
            drabbas allra hårdast.
          </p>
          <p xml:id="i-Su9yT34AVNxuCKBAKeKyUm">
            Besöksnäringen är ofta en inkörsport för många människor, inte
            minst unga, till arbetsmarknaden. För att besöksnäringen ska kunna
            fortsätta växa, utvecklas och anställa samt för att komma åt det
            nya utanförskapet är det rimligt och angeläget att inträdesjobb,
            som är en förenklad anställning för nyanlända och unga upp till
            23 år utan gymnasieexamen, införs. Målet är att ge fler unga och
            nyanlända chansen att få sitt första jobb.
          </p>
          <head xml:id="i-WbCEtoh7zosEAPcTajdRza" type="h1">
            En tillgänglig och attraktiv besöksnäring
          </head>
          <p xml:id="i-2mh1Th6hLevrBA5zjbAdBj">
            För att Sverige ska kunna vara ett attraktivt resmål för turister
            både inom och utom landet krävs det tillgänglighet och kvalitet.
            Möjligheten för branschen själv att certifiera guider är något
            som vi välkomnar. Den möjligheten finns idag och utgör en god
            incitamentsstruktur för flera olika branscher som riktar in sig
            på guidade turer. Möjligheten för branschen att snabbfotat ändra
            kriterier efter det som efterfrågas av branschen och konsumenterna
            själva är större än om staten genom lagar och förord­ningar försöker
            styra den processen.
          </p>
          <p xml:id="i-6AyXVJHLogfGEppQBD7iYx">
            Vidare välkomnar vi möjligheten till certifiering av tillgänglighet.
            Alliansregeringen klubbade igenom en historisk tillgänglighetslag
            som gäller i hela landet. Möjligheten att gå längre och mer specifikt
            finns för branschen själv genom tillgänglighetscertifiering som
            kan åskådliggöra och ta hänsyn till de speciella förhållanden
            som kan råda på en ekoturismcamping i fjällen såväl som för seglingsverksamhet
            utanför Öland.
          </p>
          <p xml:id="i-PGXARY1b7mze2KS32Jx5n8">
            Att det finns tillgänglig information på fler språk än svenska
            och engelska blir allt mer nödvändigt i takt med att fler turister
            kommer från andra länder än de vi tidigare varit vana vid och
            där språkkunskaperna ser annorlunda ut. Här har branschen själv
            tillsammans med kommuner ett viktigt ansvar att se till att information
            kommer ut på så många berörda språk som möjligt som är aktuella
            för den givna destinationen.
          </p>
          <p xml:id="i-BW45xHTEAr81puHK5uEaTR">
            It och teknik är viktiga komponenter som Sverige kan ta vara
            på för sin turist- och besöksnäring. Här bör vi ligga i framkant
            med såväl uppkopplingsmöjligheter som att anamma visuella spel
            och koppla till besöksnäringen. Vill vi att Sverige ska vara en
            tillgänglig och attraktiv besöksnäring behöver nya innovativa
            idéer kunna frodas och mötas med öppenhet. Slutligen är det viktigt
            att Sverige kan tillhandahålla attraktiva storstäder för storstadsturism.
            Då är det avgörande med ett brett utbud av kultur, musik, media
            och matkultur såväl som nattliv. Levande, spännande städer för
            storstads­turismen är ytterligare en komponent som bidrar till
            Sveriges attraktivitet som besöksdestination.
          </p>
          <p xml:id="i-J1hV9JWuSV5ejifnhYciVd">
            Sverige är ett av världens attraktivaste länder och det land
            som är mest attraktivt i Norden. År 2016 placerade sig Sverige
            på en tiondeplats när National Brands Index rankade länder efter
            deras nationella image och identitet. Sverige som turistdestination
            har stärkts under de senaste åren och landet är nu högre rankat
            än kända turistdestinationer såsom Brasilien, Nya Zeeland, Österrike
            och Thailand men det finns möjlighet och utrymme till mer.
          </p>
          <head xml:id="i-XGF7gAxvWUs61FzQ99xi6V" type="h1">
            Effektutvärdering av statens samlade besöksfrämjande
          </head>
          <p xml:id="i-BVfEATv4uD6SescGseGKAm">
            Svensk besöksnäring står för en stor och växande andel av företag,
            arbeten och skatte­intäkter. Som turistdestination står sig Sverige
            väl och det är en styrka vi bör bejaka. De gemensamma investeringarna
            i tid och skattemedel vi investerar för en stärkt besöks­näring
            måste genomsyras av effektivitet och utväxling utifrån väl underbyggda
            analyser, bra genomföranden samt uppföljning och utvärdering så
            de blir så hållbara och långsiktigt bärkraftiga av sig själva
            som möjligt. Vi vill därför att det sker effektutvärderingar av
            statens samlade besöksfrämjande.
          </p>
        </div>
        <div xml:id="i-axCgRCddbQZFj9XTZnR7n" type="motSignatures">
          <list xml:id="i-BmRJpW4ChKCMBMYtcFAT5M">
            <item xml:id="i-QucmPr5cUWpEc3n681bm7i">
              Lars Hjälmered (M)
            </item>
            <item xml:id="i-NuhYPh6Cjcv1oLJHS3sVnq">
              Hans Rothenberg (M)
            </item>
            <item xml:id="i-AEky9iZrFmYVbfQhDEfJNY">
              Hanif Bali (M)
            </item>
            <item xml:id="i-K7rBBKGEf4Jq6K9uoVnRbF">
              Ann-Charlotte Hammar Johnsson (M)
            </item>
            <item xml:id="i-PWYQVagHEQsqXd1x64YZxv">
              Sofia Fölster (M)
            </item>
          </list>
        </div>
      </div>
    </body>
  </text>
</TEI>
