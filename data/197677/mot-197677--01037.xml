<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01037">
  <teiHeader>
    <fileDesc>
      <titleStmt>
        <title>om beskattningen av fria konstnärliga och litterära yrkesutövare</title>
        <author>av herr Sundman</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om beskattningen av fria konstnärliga och litterära yrkesutövare</title>
          <idno type="rdwebb">G0021037</idno>
          <rs type="number">1037</rs>
          <ref type="dokument_url_text">http://data.riksdagen.se/dokument/G0021037/text</ref>
          <ref type="dokument_url_html">http://data.riksdagen.se/dokument/G0021037</ref>
          <ref type="dokumentstatus_url_xml">http://data.riksdagen.se/dokumentstatus/G0021037</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N4EAtthRAnrRUx2M5559AH</idno>
            <name>P. O. SUNDMAN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NrP681VQXH6QnBX4qKC8at" type="signed"/>
        <correspContext corresp="i-NrP681VQXH6QnBX4qKC8at">
          <note type="signatory" corresp="i-N4EAtthRAnrRUx2M5559AH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1037/mot_197677__1037-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1976/77: 1037
          </p>
          <p>
            av herr Sundman om beskattningen av fria konstnärliga och litterära
            yrkesutövare
          </p>
          <p>
            Riksdagen har vid flera tillfällen under senare år behandlat
            frågor som gäller rörelseidkares eller s. k. egenföretagares allmänna
            arbetsgivaravgifter och socialförsäkringsavgifter. Frågorna har
            gång på gång aktualiserats på grund av att avgifterna höjts och
            försäkringssystemet byggts ut. Utvecklingen har bl. a. inneburit
            att kost- naderna för försäkringarna lagts över på produktionen
            som arbetsgivarav- gifter samtidigt som löntagarna befriats från
            egna avgifter. Reformverk- samheten har syftat till att förbättra
            villkoren för de anställda, alltså för arbetare och tjänstemän.
            Systemet med arbetsgivaravgifter hade sannolikt fungerat tillfredsställan-
            de om vår skatte- och sociallagstiftning varit så utformad, att
            man med arbetsgivare i skatterättslig mening verkligen avsåg vad
            som i allmänt språkbruk är arbetsgivare, dvs. någon som har en
            eller flera anställda i sin verksamhet. Så är emellertid inte
            fallet. Reglerna har av detta skäl medfört konsekvenser som icke
            var förutsedda och i ett stort antal fall skapat nya och ofta
            stora problem. I vår skattepolitik laborerar vi i vårt land med
            endast två kategorier: an- ställda och företagare. Enkelt uttryckt
            innebär detta att de som inte är an- ställda/löntagare måste definieras
            som företagare och arbetsgivare. Den som inte är löntagare och
            i stället utövar ett yrke med enbart sitt eget arbete som insats
            kallas ”egenföretagare” och får erlägga skatter och avgifter som
            om han vore arbetsgivare i ordets egentliga betydelse. Till denna
            grupp hör bl. a. fria konstnärliga och litterära yrkesutövare
            (men inte reellt anställda konstutövare som t. ex. skådespelare
            och musiker). Socialförsäkringsavgifterna har höjts avsevärt under
            senare år, och detta hänger samman med att man valt att den vägen
            finansiera nya reformer. En konsekvens härav är att sambandet
            mellan avgifter och sociala förmåner upplösts. Avgifterna har
            definitivt övergått till att bli ett allmänt finans- politiskt
            medel. De ändringar i ”avgiftspolitiken” som genomförts de senaste
            åren syftar inte till att förbättra försäkringsförmånerna utan
            till att finansiera en sänkning av de direkta skatterna. Skattesänkningen
            har naturligtvis kom- mit också ”egenföretagarna” till del men
            motverkats av de höjda avgifterna. Det måste framhållas att den
            här aktuella gruppen, rörelseidkare-arbets- givare-”egenföretagare”,
            inte utgör en homogen grupp. Det finns ”egen- företagare” som
            ägnar sig åt produktion av varor eller tjänster i så att säga
            traditionell mening. Deras varor eller tjänster är efterfrågade
            på sådant sätt, att de kan kompensera sig för höjda avgifter genom
            att åsätta sina varor
          </p>
          <pb facs="riksdagen-motions-pdf/data/197677/mot_197677__1037/mot_197677__1037-002.pdf"/>
          <p>
            Mot. 1976/77:1037 9
          </p>
          <p>
            eller tjänster ett högre pris som de också kan ta ut, ett högre
            pris som accepteras av deras kunder. Vissa fria yrkesutövare befinner
            sig i en helt annan situation. Deras varor eller tjänster är inte
            på samma sätt oundgängliga. Deras marknad är be- gränsad. De skjuts
            lätt åt sidan i en på ett eller annat sätt ansträngd eko- nomisk
            situation. De kan inte kompensera höjda avgifter genom en högre
            prissättning på sin egen verksamhet. Till denna grupp hör de fria
            konstnärliga och litterära yrkesutövarna. Under en följd av år
            har staten (och kommunerna) strävat efter att genom olika insatser
            stödja konstnärsgrupperna i deras verksamhet. Det rör sig här
            om ersättningar och arbets- och trygghetsskapande insatser av
            olika slag. Sverige kan i detta hänseende betraktas som ett föregångsland.
            Vär- defulla och progressiva förslag har lagts fram av utbildningsdepartementet
            och tagits av riksdagen, ofta efter förstärkningar och förbättringar.
            Man har betraktat detta som angeläget av allmänt kulturpolitiska
            skäl. Dess värre måste man konstatera att samordningen mellan
            departementen icke varit av bästa slag. Positiva förslag från
            utbildningsdepartementet god- tagna av riksdagen eller förbättrade,
            har eliminerats genom förslag från andra departement, även de
            accepterade av riksdagen. Vi har fått en situation där kulturpolitiken
            i vissa hänseenden kommer i konflikt med skatte- och socialpolitiken.
            Situationen just nu framstår utan överord som skrämmande. Framstående,
            ”etablerade”, konstnärliga yrkesutövare, med inkomster i storleksordningen
            60 000 i beskattningsbar inkomst, hamnar på grund av avgiftspolitiken
            i en situation där de knappast kan existera utan socialhjälp —
            eller konst- närsstipendier. Huvudparten av de litterära och konstnärliga
            yrkesutövarna ligger på en beskattningsbar inkomst mellan 15000
            och 30 000 kr. Den gällande avgiftspolitiken berövar dem deras
            existensmöjligheter. Riksdagen behandlade 1976 ett antal motioner
            rörande egenföretagarnas allmänna arbetsgivaravgift och socialförsäkringsavgifterna.
            Motionerna av- slogs med hänvisning till att den sittande företagsskatteberedningen
            och pensionskommittén har till uppgift att pröva även dessa frågor.
            Ännu har ingenting härom hörts från beredningen eller pensionskommittén.
            Den situation som egenföretagarna hamnat i genom den förda skatte-
            och avgiftspolitiken är nu sådan, att något längre uppskov med
            åtgärder inte är möjliga utan sociala vådor. Som påpekats ovan
            utgör egenföretagarna inte någon homogen grupp. Det är därför
            inte troligt att man kan finna en för hela gruppen passande skatte-
            och avgiftsmodell av mera traditionell typ. Riksdagen bör därför
            uttala att pågående utredningar inte får stå främmande för mera
            radikala grepp när det gäller att lösa egenföretagarnas skatte-
            och avgiftsproblem, även om detta skulle leda till en annan differentiering
            än den nuvarande i fråga om skattegrupper och förvärvskällor.
            Kulturarbetarnas fackliga organisationer har genom KLYS (Konstnärliga
          </p>
          <pb facs="riksdagen-motions-pdf/data/197677/mot_197677__1037/mot_197677__1037-003.pdf"/>
          <p>
            Mot. 1976/77:1037 10
          </p>
          <p>
            och litterära yrkesutövares samarbetsnämnd) vid flera tillfällen
            fört fram förslag om ändring av lagstiftningen avseende arbetsgivar-
            och socialför- säkringsavgifter för kulturarbetarna. Inom KLYS
            pågår f.n. en utredning om dessa frågor. De pågående statliga
            utredningarna på skatte- och av- giftsområdet bör vid sitt utredningsarbete
            ta kontakt med berörda orga- nisationer. Inom dessa finns en sakkunskap
            som skulle kunna lämna vär- defulla bidrag till utredningsarbetet.
            Med hänvisning till det ovan anförda hemställes att riksdagen
            hos regeringen anhåller om att företagsskattebered- ningen i sitt
            fortsatta utredningsarbete tar hänsyn till att fria konstnärliga
            och litterära yrkesutövare icke är att betrakta som arbetsgivare
            och egenföretagare i dessa termers egentliga me- ning.
          </p>
          <p>
            Stockholm den 25 januari 1977
          </p>
          <p>
            P.O. SUNDMAN (c)
          </p>
        </div>
      </div>
    </body>
  </text>
</TEI>
