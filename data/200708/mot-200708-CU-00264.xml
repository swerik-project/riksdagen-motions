<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00264">
  <teiHeader>
    <fileDesc>
      <titleStmt>
        <title>Ändringar i hyreslagstiftningen</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändringar i hyreslagstiftningen</title>
          <idno type="rdwebb">GV02C264</idno>
          <rs type="number">C264</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C264/text</ref>
          <ref type="dokument_url_html">http://data.riksdagen.se/dokument/GV02C264</ref>
          <ref type="dokumentstatus_url_xml">http://data.riksdagen.se/dokumentstatus/GV02C264</ref>
          <ref type="doc">http://data.riksdagen.se/fil/DD583BE0-920E-444D-8B51-09223876D6ED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5n9btQiU1ToCKnokoYrucg" type="signed"/>
        <correspContext corresp="i-5n9btQiU1ToCKnokoYrucg">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction type="referral" xml:id="i-JjUk89tZBozkCtsx6fnPLu">
          <date when="2007-10-16"/>
        </correspAction>
        <correspAction type="dismissal" xml:id="i-55Ci2n2w3jLt5EqXtAQz4i">
          <date when="2007-10-16"/>
        </correspAction>
        <correspAction type="numbering" xml:id="i-HqUYhK36KnhjeHqijFWFXL">
          <date when="2007-10-04"/>
        </correspAction>
        <correspAction type="submission" xml:id="i-D2WWhFxdZfxR4kS4ssU7Tp">
          <date when="2007-10-03"/>
        </correspAction>
        <correspAction type="transfer" xml:id="i-D5dHCoSaBoxZuZVJhDTVW7">
          <date when="2007-10-01"/>
        </correspAction>
        <correspAction type="assigned" xml:id="i-F1ErBHjd8d7mHqwark8YSR"/>
        <correspContext corresp="i-F1ErBHjd8d7mHqwark8YSR">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-LfRKg7WW45naPpnyCwbTk7">
            1 Förslag till riksdagsbeslut
          </head>
          <list style="ol">
            <item xml:id="i-TrQ6ZECfsYhNdLPuNSkrvo">
              Riksdagen beslutar om ändring av 12 kap. 24 § jordabalken som
              innebär att det blir möjligt att jämka skadestånd till följd av
              skada som hyresgästen vållat under påverkan av psykisk störning.
            </item>
            <item xml:id="i-7DaEX9wr5X5jQDFfPawyqL">
              Riksdagen begär att regeringen lägger fram förslag till ändring
              i hyreslagstiftningen som innebär att hyresgäster ska ha rätt
              till biträde genom socialtjänstens försorg vid avhysning samt
              vid borttransporterandet av egendom.
            </item>
            <item xml:id="i-WBMnf2ug3YzYT9DAqiqqTJ">
              Riksdagen tillkännager för regeringen som sin mening vad som
              anförs i motionen om att ge utredningen om modernisering av hyreslagen
              ett tilläggsdirektiv i syfte att ta fram förslag till hur en lagreglerad
              återflyttningsrätt för hyresgäst då lägenheten totalförstörts
              och genomgår renovering kan utformas.
            </item>
          </list>
        </div>
        <div type="motContent">
          <head type="h1" xml:id="i-DrnXDQMVqbeQRERrT3FEDQ">
            2 Jämkning av skadestånd
          </head>
          <p xml:id="i-CMDPqRxTCJb9jD8LLwWm5p">
            Regler om hyresgästers rättigheter och skyldigheter finns i 12
            kap. jordabalken, den s.k. hyreslagen. Hyresgästen har ett aktsamhetskrav,
            eller med andra ord en vårdplikt, när han eller hon använder lägenheten.
            Skada som uppkommer på lägenheten genom normalt slitage ansvarar
            hyresgästen inte för, sådan skada står hyresvärden för enligt
            reglerna om periodiskt underhåll. Hyresgästen ansvarar heller
            inte för skador som uppstår genom rena olyckshändelser.
          </p>
          <p xml:id="i-BXtVFKWQgsSEuR4N8gqoCk">
            Vårdplikten innebär att hyresgästen är skyldig att ersätta skador
            som uppstår genom hans eller hennes vållande. Ett exempel på vållande
            kan vara om hyresgästen bryter mot de förhållningsregler som finns,
            t.ex. skyldigheten att anmäla en skada till hyresvärden. Hyresgästen
            är skyldig att ersätta alla skador som han eller hon eller någon
            annan som är på besök orsakar ( 12 kap. 24 § JB). Enligt lagtextens
            ordalydelse saknas dock möjligheter att jämka skadeståndet om
            hyresgästen t.ex. vållat skadan under påverkan av en allvarlig
            psykisk störning. Förvisso torde en analog tillämpning av 2 kap.
            5 § skadeståndslagen vara tillämplig i sådana fall, men enligt
            tingsrätts- och hovrättspraxis verkar inte denna möjlighet användas
            (se t.ex. Svea hovrätt mål nr T 3905-02). Enligt 2 kap. 5 § skadeståndslagen
            finns stora möjligheter för rätten att ta hänsyn till omständigheter
            i det enskilda fallet.
          </p>
          <p xml:id="i-WeRDmo3dJoDoLwwduT3oQg">
            Den som vållar en person- eller sakskada under påverkan av en
            allvarlig psykisk störning ska ersätta skadan i den mån det är
            skäligt med hänsyn till hans eller hennes sinnestillstånd, handlingens
            beskaffenhet, föreliggande ansvarsförsäkring, andra ekonomiska
            förhållanden samt övriga omständigheter.
          </p>
          <p xml:id="i-QNzMw9By722RQW5tn4CD9N">
            Samma sak gäller om skada vållas under påverkan av annan psykisk
            störning som inte är självförvållad. Enligt vår uppfattning är
            det rimligt att samma möjligheter till jämkning av skadestånd
            tas in i hyreslagen. Civilutskottet har tidigare avslagit vårt
            förslag med motiveringen att frågeställningen om jämkning av skadestånd
            inte bör bedömas inom hyresrättens område (bet. 2006/07:CU10).
          </p>
          <p xml:id="i-KjauqWdZGY1RYsZNDf1uEh">
            Vänsterpartiet anser att motiveringen är märklig med tanke på
            att bostaden är av central vikt för varje människa. Snarare borde
            detta vara ett tungt argument för att införa en jämkningsmöjlighet
            av skadestånd i hyreslagen.
          </p>
          <p xml:id="i-JnEGih7655q79xk8HPu8Cn">
            Regeringen bör därför återkomma med förslag till ändring av 12
            kap. 24 § jordabalken som innebär att det blir möjligt att jämka
            skadestånd till följd av skada som hyresgästen vållat under påverkan
            av psykisk störning.
          </p>
          <head type="h1" xml:id="i-Wy8wzbKydMgZ4JKkQi8AfA">
            3 Vräkning
          </head>
          <p xml:id="i-GNTq2y6ZtAe7c6xheSqo2h">
            Bestämmelserna om vräkning av en hyresgäst som förverkat sin
            hyresrätt finns i 16 kap. utsökningsbalken. Innan avhysning sker
            skall hyresgästen beredas tillfälle att yttra sig. Avhysningen
            skall genomföras så att skälig hänsyn tas till såväl hyresvärdens
            som hyresgästens intressen. Om hyresvärden begär att lägenheten
            ska tömmas åligger det Kronofogdemyndigheten (KFM) att ombesörja
            transport av egendomen, anskaffa förvaringsutrymme samt vidta
            andra nödvändiga åtgärder i samband med avhysningen.
          </p>
          <p xml:id="i-D27Br7gwiwTmz828XZ7X7s">
            KFM är skyldig att förvara egendomen för hyresgästens vräkning
            i 3 månader innan den får säljas eller bortskaffas (16 kap. 4
            § UB). Egendom som saknar värde får kasseras i samband med avhysningen.
            Hyresvärden har ingen motsvarande skyldighet att förvara en hyresgästs
            egendom. Vid reparationer och annan tillsyn av lägenheten skall
            dock hyresvärden se till att hyresgästen ej förorsakas större
            olägenhet än nödvändigt (12 kap. 26 § JB). Vid vräkning av hyresgäster
            som t.ex. befinner sig på sjukhus eller av någon annan anledning
            inte kan närvara personligen finns det inte någon garanti för
            att inte kronofogde eller hyresvärd slänger tillhörigheter som
            är värdefulla för hyresgästen. Vidare kan samma problem uppstå
            då hyresvärden måste tömma lägenheten på grund av att den måste
            saneras eller renoveras.
          </p>
          <p xml:id="i-PQMnLsuAqqYztHYxCfB77M">
            Vi har fått kännedom om fall där personer fått i princip alla
            sina tillhörigheter kastade i samband med förestående sanering
            och avhysning. Konsekvenserna blir stora för den hyresgäst som
            efter en tids sjukhusvistelse upptäcker att alla personliga tillhörigheter
            i det tidigare hemmet hamnat på soptippen. Det kan handla om tillhörigheter
            från ett helt liv av i alla fall betydande affektionsvärde. Detta
            är en oacceptabel kränkning av den enskildes integritet.
          </p>
          <p xml:id="i-2bKvvmrU53KL7kVPqoTxAy">
            För att garantera att den enskildes rätt tillvaratas under dylika
            omständigheter bör hyresgästen ha rätt till ett biträde. Detta
            biträde kan med fördel utses av socialtjänsten. Socialutskottet
            har tidigare avstyrkt vårt förslag med motiveringen att det framgår
            av 5 kap. 4 § socialtjänstförordningen att socialnämnden när den
            fått underrättelse av KFM om tiden för avhysning ska underrätta
            KFM vem som är ansvarig handläggare vid socialförvaltningen (bet.
            2006/07:SoU7). Enligt vår mening löser inte det befintliga förfarandet
            problemet med bristande rättssäkerhet för den person som ska avhysas
            från sin lägenhet.
          </p>
          <p xml:id="i-VYKUYyFgVeDDKo86433w5V">
            Regeringen bör därför återkomma med förslag till lagstiftning
            som innebär att hyresgäster ska ha rätt till biträde genom socialtjänstens
            försorg vid avhysning samt vid borttransporterandet av egendom.
          </p>
          <head type="h1" xml:id="i-7VKTK4YH4uXmjr2PWR7JpN">
            4 Om bostaden blir totalförstörd
          </head>
          <p xml:id="i-GG14uNK9T6fJ2tCaNFbxDq">
            Om en bostadslägenhet före tillträdesdagen eller under hyrestiden
            blir så förstörd att den inte kan användas för det avsedda ändamålet
            förfaller hyresavtalet. Detta innebär att den hyresgäst vars lägenhet
            förstörs genom t.ex. en brand förlorar besittningsrätten till
            sin bostad. Det spelar ingen roll om hyresgästen inte själv var
            vållande till att lägenheten blev förstörd eller inte. Hyreslagen
            ger alltså inget skydd för hyresgästen vars hem har brunnit upp.
            Om en hyresvärd väljer att vräka den drabbade efter en sådan händelse
            har hon eller han stöd för detta i hyreslagen.
          </p>
          <p xml:id="i-22JK32rTSQrPD9inRhraSa">
            Vänsterpartiet anser att det är helt oacceptabelt att besittningsrätten
            kan upphöra om en bostad har drabbats av en brand eller dylikt
            och som en följd av detta har genomgått en totalrenovering. Det
            finns flera exempel på att hyresvärden under sådana omständigheter
            med stöd i hyreslagen kunnat vräka den tidigare hyresgästen och
            överlåta kontraktet på en ny hyresgäst. Dock har de tre domar
            från hovrätt och tingsrätt som finns på området utfallit till
            hyresgästens fördel. Det senaste fallet avgjordes i skrivande
            stund nyligen av Södertörns tingsrätt (Dom 2007-09-25, Mål nr
            T 2796-07). I det aktuella fallet har hyresgästernas lägenhet
            brunnit utan deras vållande. Trots att hyresvärden återställt
            lägenheten sades hyresavtalet upp varpå lägenheten hyrdes ut till
            andra hyresgäster.
          </p>
          <p xml:id="i-5LEkYfVoFEL899KHFGU1au">
            I domen finner tingsrätten att hyresavtalet har förfallit eftersom
            lägenheten har varit så förstörd att den inte kunnat användas
            för sitt ändamål. Tingsrätten bortser i sin motivering helt ifrån
            hyreslagens karaktär av skyddslagstiftning. Domstolen menar att
            den aktuella bestämmelsen är ett undantag från skyddet till förmån
            för hyresgästernas besittningsskydd men har ändå valt att tillämpa
            detta undantag.
          </p>
          <p xml:id="i-4WNQDKbVJzK1hUsuA1GUND">
            Enligt vår mening visar utgången i detta mål med all önskvärd
            tydlighet att hyresgästernas besittningsrätt då lägenheten totalförstörs
            måste stärkas. Det är helt orimligt att en hyresgäst som inte
            vållat någon skada ska förlora sitt hem och att hyresvärden ska
            vara fri att hyra ut lägenheten till nya hyresgäster.
          </p>
          <head type="h1" xml:id="i-YXhtvJJDdUXYHXQX5tSdcB">
            5 Tidigare utredning
          </head>
          <p xml:id="i-BKRjwJzKvPynjL2Hs4a9Z7">
            Frågan om återflyttningsrätt då en bostadslägenhet totalförstörts
            har utretts tidigare (SOU 2000:76, prop. 2001/02:41). I detta
            sammanhang anfördes att tillämpningsproblem skulle uppstå vid
            en eventuell lagreglering. Behovet av en återflyttningsrätt ansågs
            även vara begränsat. För närvarande pågår en utredning om modernisering
            av hyreslagen (dir. 2006:85). Utredaren ska bl.a. ta ställning
            till om de krav som ställs för att en lägenhet ska anses vara
            så förstörd att hyresavtalet förfaller bör höjas och om det är
            lämpligt att närmare ange när en lägenhet ska anses vara förstörd.
            I utredarens uppdrag ingår inte att överväga om hyresgästen ska
            ha återflyttningsrätt om lägenheten förstörs och hyresvärden därefter
            uppför en ny lägenhet. I direktiven hänvisas till att frågan redan
            utretts (dir. 2006:85 s.10). Civilutskottet har tidigare avstyrkt
            vårt förslag om hyresgästers besittningrätt då lägenheten förstörts
            genom brand (bet. 2006/07:CU10).
          </p>
          <p xml:id="i-8XkT4C3ains9smivUJTrra">
            Vänsterpartiet är av den uppfattningen att det kan uppstå eventuella
            tillämpssvårigheter med en lagstadgad återflyttningsrätt inte
            är ett godtagbart argument för att en hyresgäst ska riskera att
            hamna på gatan då lägenheten totalförstörts. Bostaden är en central
            trygghet för varje människa och ska därför omgärdas av regler
            som kan erbjuda ett tillräckligt gott skydd för hyresgästen. Hyreslagen
            bör ändras så att en hyresgäst har kvar sin besittningsrätt även
            om lägenheten totalförstörts och fastigheten genomgår renovering.
          </p>
          <p xml:id="i-RryAWbeJMmMmf1Ec434qVf">
            Regeringen bör därför ge den pågående utredningen om modernisering
            av hyreslagen ett tilläggsdirektiv med den innebörden att utredaren
            ska ta fram alternativ för hur en lagreglerad återflyttningsrätt
            kan utformas. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-Uq73Da8MWUEvU12q1fmScs" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-TcF64ejezaDLqjWsmkg3Hx" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-3QREGU94h3GNow3kQFSXdN" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-puNhn6ZgCQY9pL4gLpE7b" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-YZnu1QmwJRuKUYSVrEMK6u" who="i-du5LHNwBWrCH1am94GCk1">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
