<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-fö-00130">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_130/mot_198687_fö_130-001.pdf"/>
      <div xml:id="i-PLAp4nSh3XDyRQPT9h3jPD" type="motHeader">
        <div xml:id="i-WRft3bKL3PvnqszFZBiWWV" type="motTitle"/>
        <div xml:id="i-HDveMeE8hotY2cEACcgqWk" type="motSubmissionInfo"/>
      </div>
      <div xml:id="i-JVrzzW29fQZR82eQoBBncx" type="motBody">
        <div xml:id="i-KSvKDTVjZudW81hQ7KXMDA">
          <p xml:id="i-7CcjjnRs25eCZ18p3AtHyt">
            Motion till riksdagen 1986/87: Fö130
          </p>
          <p xml:id="i-FnHHvMAueNMS3N3apPtDbk">
            Daniel Tarschys m. fl. (fp)
          </p>
          <p xml:id="i-TZEMSKhRFfGFsQh5VcoDo6">
            Totalförsvarets fortsatta utveckling (prop. 1986/87: 95)
          </p>
          <p xml:id="i-BmWvbjsh49qNkF8PJ21Ykz">
            Sjukvården i krig
          </p>
          <p xml:id="i-6MhsqS54Rv3bSSzuNoPYhs">
            Sjukvården är sannolikt den svagaste länken i svenskt totalförsvar.
            I Bengt Westerbergs försvarspolitiska tal i Visby i september
            1986 framhölls sjuk- vården som särskilt angelägen att förstärka:
            ” För jordbruk, teko och skor har statsmakten utgått från mycket
            långa avspärrningstider som grund för planeringen, medan uthålligheten
            varit nästan obefintlig för t. ex. sjukvår- dens förbrukningsmateriel.
            I ett verkligt krisläge skulle sådana obalanser kunna få närmast
            katastrofala följder. Troligen är sjukvården och telekom- munikationerna
            de mest angelägna områdena om man skall stärka total- försvaret.
            Uthålligheten på de områdena måste bli bättre.” I folkpartiets
            totalförsvarsmotion i fjol sades bl. a.: ”Inom sjukvårds- området
            måste försörjningen med sjukvårdsmateriel förbättras. 1982 års
            försvarsbeslut underströk frågans stora vikt, men tyvärr har det
            dröjt mycket länge innan de anslagna medlen börjat ge någon som
            helst effekt. Förhandlingarna mellan staten och Landstingsförbundet
            har varit ytterst segdragna. Att bygga upp statligt finansierade
            lager — som omsätts av landstingen — är också en dyr lösning.
            Om landstinget fick det ekonomiska ansvaret för en ålagd beredskap
            skulle billigare lösningar stimuleras, som återgång i kristider
            till mer av flergångsmateriel. Hade landstinget det ekonomiska
            ansvaret för beredskapen skulle det finna det billigare att stimulera
            in- hemsk produktion så att det räckte att beredskapslagra råvaror
            — om man inte rentav fann också dem inom landet.” Uthålligheten
            i fråga om läkemedel är också begränsad, om än inte lika svag
            som för förbrukningsmateriel. Tillgången på varaktig sjukvårdsut-
            rustning har också så allvarliga brister att den planerade kapaciteten
            inte kan uppnås när det gäller operationsannex och vårdannex till
            de fredstida sjukhusen. Mycket allvarliga brister finns ifråga
            om personalförsörjningen, inte minst till följd av dålig samordning
            mellan militär och civil sjukvårdsplane- ring. Den bästa tillgången
            på sjukvårdskapacitet i kris och krig är självfallet de enheter
            som finns redan i fred. Väl fungerande operationslag, där alla
            känner varandra och är vana att samarbeta, är naturligtvis effektivare
            än en enhet som sammanförs först efter mobilisering. På samma
            sätt förhåller det sig med lokalerna. I det fredstida sjukhuset
            finns utrustningen på plats och är intrimmad, medan det antagligen
            i många fall tar tid innan allt kan fungera i de operationsenheter
            som sätts upp i krig.
          </p>
          <pb facs="riksdagen-motions-pdf/data/198687/mot_198687_fö_130/mot_198687_fö_130-002.pdf"/>
          <p xml:id="i-Erf7HuEAWYHhRhne5Y74DD">
            Detta talar för att man så långt möjligt skall använda de fredstida
            sjukhu- sen och låta dem behålla viktig personal. Men tyvärr visar
            det sig att försvarsmakten, som kan ta ut läkare till de militära
            sjukvårdsenheterna med hjälp av värnpliktslagen, hanterar uttagningen
            på ett sätt som kan få närmast förödande effekter för de civila
            sjukhusen. Ett mycket anmärk- ningsvärt exempel utgör regionsjukhuset
            i Linköping, som vid mobilisering för närvarande skulle förlora
            25 av 28 kirurger. Det säger sig självt att kapaciteten vid denna
            viktiga resurs därmed skulle gå ned mycket kraftigt. Till en del
            har socialstyrelsen sökt motverka detta genom att avdela andra
            läkare att efter mobilisering infinna sig vid kliniken i Linköping.
            Men dessa planer tycks inte ha varit särskilt aktuella. Vid kontroll
            visade det sig att en del av de utpekade läkarna avlidit och att
            någon passerat 80 år. Det är helt uppenbart att personalfördelningen
            mellan militära och civila sjukvårdsenheter inte fungerar väl.
            Detta är också en gammal tvistefråga mellan militära och civila
            myndigheter. De enheter som sätts upp i den militära sjukvårdsorganisationen
            har hittills inte kunnat övas vad gäller kvinnlig personal. En
            sjuksköterska som krigsplaceras vid en militär sjukvårdsenhet
            kan inte inkallas till övning när enheten repetitionsövas. Värnpliktslagen
            omfattar inte kvinnor. Enligt civilförsvarslagen kan också kvinnor
            tas in för utbildning i fred, men endast för verksamhet inom civilförsvaret.
            Kvinnor kan krigsplaceras enligt tjänstepliktslagen för sjukvårdspersonal,
            men denna lag gäller inte för utbildning i fred. Genom propositionen
            läggs nu förslag till riksdagen om en ändring så att sjukvårdspersonal
            skall kunna utbildas redan i fred för sina uppgifter i krigstid.
            Förslag om en sådan lagändring har funnits länge, och frågan har
            tagits upp motionsvägen redan för många år sedan. Det är bra att
            något nu äntligen sker. Men det är viktigt att man samtidigt verkli-
            gen får till stånd en rationell fördelning av personal mellan
            civil och militär sjukvård. En grundprincip bör vara att den enskilde
            används där han eller hon kan göra bäst nytta. Sjukvårdshuvudmännen
            måste få ett stort inflytande över vilken personal som tas från
            dem för tjänstgöring vid militära enheter. I dag har de militära
            myndigheterna ett orimligt stort inflytande i dessa frågor, genom
            att de förfogar över inkallelsesystemet. Civilbefälhavare och
            militärbefälhavare bör utifrån fastställda principer gemensamt
            göra fördelningar mellan länen. När antalet läkare fastställts
            bör sjukvårdshuvudmännen ges ett avgörande inflytande över vilka
            läkare som tas ut för att täcka det antal som behövs för tjänstgöring
            på militär sida. Sjukvårdshuvudmannen är ju den ende som kan överblicka
            konse- kvenserna om nyckelpersonal rycks bort från en viss klinik.
            Det är helt orimligt att en militär mobiliseringsmyndighet skall
            kunna ta i anspråk en civil läkare utan att ha kännedom om vilken
            betydelse vederbörande har för att verksamheten på dennes fredstida
            klinik skall kunna fortsätta i krig. Försvarspropositionen innehåller
            förslag som innebär en kraftig för- stärkning av sjukvården i
            krig, främst genom bättre uthållighet i fråga om förbrukningsmateriel.
            Vårt intryck är att det dock finns en risk för att man väljer
            onödigt dyra lösningar, främst så att lagring tillgrips också
            i fall där det vore möjligt att i stället förbereda inhemsk tillverkning
            eller återgång
          </p>
          <p xml:id="i-4pRjSqDSwrZQUp6t1RC1Lk">
            Mot. 1986/87 Fö130
          </p>
          <pb facs="riksdagen-motions-pdf/data/198687/mot_198687_fö_130/mot_198687_fö_130-003.pdf"/>
          <p xml:id="i-4cizacXDxPG5SquRSeS3b5">
            till flergångsanvändning. Överstyrelsen för civil beredskap har
            konstaterat att socialstyrelsen i sin beredskapsplanläggning tycks
            alltför inriktad på lagring, medan möjligheter till inhemska lösningar
            ägnats för liten upp- märksamhet.
          </p>
          <p xml:id="i-XiRe3rhaaAKUPTwguHFj59">
            Hemställan
          </p>
          <p xml:id="i-HSegsiaocvw52AnxGrW9tR">
            Med hänvisning till ovanstående hemställs 1. att riksdagen som
            sin mening ger regeringen till känna vad som i motionen anförts
            om nödvändigheten av ett ökat inflytande för de civila sjukvårdshuvudmännen
            vid personalfördelning mellan militär och civil sjukvård i krig,
            2. att riksdagen som sin mening ger regeringen till känna vad
            som i motionen anförs om minskad lagring av sjukvårdsförnödenheter
            kombinerad med ökad beredskap för inhemsk tillverkning och åter-
            gång till flergångsanvändning.
          </p>
          <p xml:id="i-YTrTzEHw8KxY8HPReiAPeQ">
            Stockholm den 25 mars 1987
          </p>
          <p xml:id="i-UWdfLhdTCWxJ2gSyKQnnjL">
            Daniel Tarschys (fp)
          </p>
          <p xml:id="i-GR8uJMQ9e2LvfgB9Ps24Pv">
            Per Arne Aglert (fp) Ingrid Ronne-Björkqvist (fp) Lennart Alsén
            (fp) Kjell-Arne Welin (fp)
          </p>
          <p xml:id="i-HABobkV5ES2QVWSC1c7Fwc">
            Mot. 1986/87 Fö130
          </p>
        </div>
      </div>
    </body>
  </text>
</TEI>
