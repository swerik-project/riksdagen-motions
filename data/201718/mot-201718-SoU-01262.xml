<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-01262">
  <teiHeader>
    <fileDesc>
      <titleStmt>
        <title>Bättre rutin för organdonationer också i Sverige</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1262 av Finn Bengtsson (M)</title>
          <idno type="rdwebb">H5021262</idno>
          <rs type="number">1262</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5021262/text</ref>
          <ref type="dokument_url_html">http://data.riksdagen.se/dokument/H5021262</ref>
          <ref type="dokumentstatus_url_xml">http://data.riksdagen.se/dokumentstatus/H5021262</ref>
          <ref type="docx">http://data.riksdagen.se/fil/3A9885D4-7A4A-47E8-B531-E9A9FB85740A</ref>
          <ref type="pdf">http://data.riksdagen.se/fil/4365B24B-5296-4A7C-B63E-60A406AB3BA8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2vbzqy95zbJ47LDX1om1kG" type="signed"/>
        <correspContext corresp="i-2vbzqy95zbJ47LDX1om1kG">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction type="submitted" xml:id="i-SA9fr6DqCC9cuFNJzEjqvN">
          <date when="2017-10-02"/>
          <time when="16:25:21"/>
        </correspAction>
        <correspAction type="reviewed" xml:id="i-VL7jRR49pFxzCA85gBkb6f">
          <date when="2017-10-02"/>
          <time when="17:07:20"/>
        </correspAction>
        <correspAction type="referred" xml:id="i-9JuTryHKn4yzwMHxb3moBD">
          <date when="2017-10-13"/>
        </correspAction>
        <correspAction type="assigned" xml:id="i-MNL2vjaKXvQDzvKySMxfYV">
          <date when="2018-05-17"/>
          <time when="16:31:26"/>
        </correspAction>
        <correspContext corresp="i-MNL2vjaKXvQDzvKySMxfYV">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-BXvts5yHMXBWcm8km1cskj"/>
        <correspContext corresp="i-BXvts5yHMXBWcm8km1cskj">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:1262 av Finn Bengtsson (M) Bättre rutin för organdonationer också i Sverige</div>
      </div>
      <div type="motBody">
        <div type="motProposal" subtype="förslag">
          <head xml:id="i-VAb1eUXxYANEih471WEuHz">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-JgHWFX26bLw2WvQbfwVpju">
              Riksdagen ställer sig bakom det som anförs i motionen om en ändring
              av rutinerna för organdonationer och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-SZgQJh834pm9SVgxKwtzUv">
            Motivering
          </head>
          <p xml:id="i-5pPTNCbFAUuPhMxGV4bWeA">
            Bristen på organdonatorer har varit ett kroniskt problem inom
            sjukvården. Efterfrågan är betydligt större än tillgången. Väntan
            i transplantationskön i dag är fortfarande förknippad med onödiga
            förtida dödsfall, åtminstone i förhållande till vad sjukvården
            i dag förmår att prestera. Det gäller att finna vägar för att
            öka tillgången på organdonatorer.
          </p>
          <p xml:id="i-7YUc8RnX6raga2X31T8eVa">
            Tillgången begränsas i dag både av brist på rutiner vid vissa
            sjukvårdsinrättningar och av att det frivilliga donationsregistret
            totalt endast täcker en mycket liten del av landets invånare,
            och detta trots omfattande informationskampanjer. Tillfälliga
            uppgångar i anslutningen till registret kan ses som konsekvens
            av populära tv-program och liknande, men på längre sikt är dessa
            inte säkert hållbara förändringar i rätt riktning för att möta
            det stora behov av organdonatorer som dagens sjukvård har.
          </p>
          <p xml:id="i-JWZzULeF3TtpZHz7W2yS9Z">
            Det kan samtidigt konstateras att en stor majoritet av den svenska
            befolkningen i olika undersökningar ställer sig positiv till att
            donera organ, men att väldigt få fortfarande gör ett aktivt val
            i denna fråga. Jag anser därför att situationen i landet bör kunna
            förbättras genom en översyn av regelverket, förbättrade rutiner
            i sjukvården samt mer information till allmänheten.
          </p>
          <p xml:id="i-DVHAHEA7FVsj8j8oSSuYLZ">
            Bland de politiska åtgärder som föreslagits märks en förfrågan
            i samband med situationer som majoriteten av medborgare återkommande
            ställs inför, exempelvis i samband med den årliga allmänna självdeklarationen
            eller vid körkortsutbildning.
          </p>
          <p xml:id="i-7zcQpTDuDNA8mV5KyUnL6x">
            Men organdonationsförfrågan är för viktig för att få bli förknippad
            med något negativt. Det är något som det lätt kan uppfattas som,
            om frågan ställs i samband med olika samhällsansvar för individen
            som det absoluta flertalet antingen är tvungna till eller väljer
            att själva söka sig till av annan anledning. Enbart krav på en
            organdeklaration vid exempelvis den allmänna självdeklarationen
            eller vid körkortstagning riskerar därför att inte ge den positiva
            klang som ett sådant erbjudande till en bredare allmänhet bör
            förknippas med för att locka potentiella donatorer att ta steget
            och anmäla sig.
          </p>
          <p xml:id="i-R3Gcjnu6pruYdSGcb41Too">
            Av samma anledning är inte ekonomiska incitament bra styrmedel
            för att öka antalet organdonatorer. Även om endast en symbolisk
            summa kan vara aktuell, har det visat sig att ett sådant förslag
            i allmänhet inte tas emot som särskilt positivt hos befolkningen
            även om det underliggande syftet är gott.
          </p>
          <p xml:id="i-TuPanRAY323G6bzm8azXHJ">
            Om samhället vill ta ett ansvar för att öka tillgången till organ
            möjliga för transplantation under goda etiska premisser, är det
            viktigt att förstå psykologin som är inblandad i ett aktivt beslut
            som att ta ställning till att donera sina organ om man skulle
            avlida. För den stora majoritet detta berör, men som ännu inte
            har tagit aktiv ställning för detta på uppmaning från olika samhällslobbande
            myndigheter, förefaller det just som om processen att aktivt ta
            ställning till den för de allra flesta hypotetiska situationen:
            Nu är jag plötsligt död och vad händer då?
          </p>
          <p xml:id="i-5yboMCfrdiwhCsgKPDcVDP">
            Med det svenska folkets goda vilja att i de allra flesta fall
            indirekt svara ja på frågan om organdonation som princip, bör
            kanske inte frågan ställas på det sätt som idag görs. Om vi istället
            vänder på problematiken med att de allra flesta vill donera, men
            inte vill svara på frågan så länge frågeställningen förefaller
            inaktuell och hypotetisk (även om den inte är det), så kan kanske
            det hittills närmast olösliga problemet att få flera organdonatorer
            närma sig en lösning.
          </p>
          <p xml:id="i-FUmaqpHGmowuQJobxyuJVQ">
            Jag har tidigare föreslagit att då det finns en inneboende vilja
            att låta sina organ doneras om man oväntat skulle förolyckas och
            vara aktuell för sådan donation, att denna princip underförstått
            ska gälla för personen ifråga såvida man inte antingen aktivt
            själv sagt nej till detta under sin livstid eller anhöriga inte
            vill låta det ske.
          </p>
          <p xml:id="i-AFBcRXJwuecurxgtcnHT2w">
            Den grupp det senare berör ska naturligtvis inte tvingas att
            uppge orsaker till ett sådant beslut, än mindre ha det dokumenterat
            i öppna handlingar utan enbart i sådana som är underkastade den
            stränga sekretessen inom sjukvården. Det är alltså principiellt
            viktigt att man själv under sin livstid, och anhöriga efter ens
            oåterkalleliga tillstånd av etablerad hjärndöd, på ett fullständigt
            offentligt avidentifierat sätt inom ramen för sjukvårdssekretessen
            erbjuds möjlighet att neka organdonation.
          </p>
          <p xml:id="i-5sHH2EQwWrHbE23X4R7f1U">
            Det viktiga med detta konstaterande är att denna frihet att säga
            obetingat nej bör ses som en självklar mänsklig rättighet inom
            ramen för våra friheter som individer i ett fritt samhälle, inte
            minst om en religiös övertygelse ligger bakom beslutet. Men minst
            lika viktigt är att den grupp av individer detta berör med all
            sannolikhet kommer att vara betydligt mycket mera begränsad än
            vad som är fallet idag när man aktivt måste ta ställning till
            sin kropps vara och inte vara i oförändrad form före begravning
            när det egna dödsfallet för många inte ens är inom det riktigt
            känslomässigt rimliga att förhålla sig till.
          </p>
          <p xml:id="i-PBRr9dwJtd8YxDQjmPdXqQ">
            Mycket riktigt visar det sig att andra länder som anammat detta
            koncept med en omvänd ordning vid organdonationsmedgivande, t.ex.
            Spanien, också leder ligan av möjliga transplantationer som också
            kan genomföras och därför har de kortaste köerna till sådana vanligen
            livsavgörande transplantationer för mottagaren.
          </p>
          <p xml:id="i-EXhzFA4MZPK66F7QmbtzkP">
            Vad viktigare är, är att i dessa länder har det visat sig att
            just den form för normativ förändring av människornas syn på hur
            ett demokratiskt samhälle kan förhålla sig till att det naturliga
            tillståndet efter en olycka med dödlig utgång bör vara att passivt
            ha tillåtit lämpliga organ att kunna komma en nödställd medmänniska
            till del snarare än att underlåtit att meddela detta aktivt under
            sin livstid av ovan förklarade negativa psykologiska skäl för
            en sådan ordning som vi har i Sverige idag.
          </p>
          <p xml:id="i-S3PSUynB1hVZk6S7hXFRS9">
            Utskottet behandlade under förra riksmötet 2016/17 en likalydande
            motion och valde då att avstyrka den. Utskottet har även tidigare
            avslagit denna begäran med det rimliga motivet att Utredningen
            om donations- och transplantationsfrågor (dir. 2013:25) hade utsetts
            och skulle redovisa sitt uppdrag senast den 1 oktober 2015. Donationsutredningen
            har lämnat sitt slutbetänkande och remissvaren på denna har inkommit
            till Regeringskansliet som nu bereder frågan. Men det ska noteras
            att det mera radikala förslag som föreligger i den aktuella motionen
            till förändringar vad gäller medgivande till donation i syfte
            att öka den kroniska bristen på tillgång till organ för behövande
            varken har analyserats eller föreslagits av utredningen, än mindre
            kommenterats eller tagits upp i remissvaren som regeringen nu
            har tillgång till inför sin beredning av ärendet. Det är därför
            synnerligen motiverat att utskottet analyserar det förslag till
            ändringar av medgivande för organdonation som den aktuella motionen
            föreslår, och redovisar denna analys och slutsats för regeringen
            i den pågående beredningsprocessen där.
          </p>
        </div>
        <div type="motSignatures">
          <list>
            <item xml:id="i-VuT5jEsAbKAdo8mMKzM7BR">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
