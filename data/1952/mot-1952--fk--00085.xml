<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__85/mot_1952__fk__85-001.pdf"/>
      <fw xml:id="i-GrkPw9vYrzVhmfSb2n5Sw3">
        Motioner i Första kammaren, nr 85. Z
      </fw>
      <div type="motHeader" xml:id="i-Pnr3djn1QQRcXrb27qHfRo">
        <div type="motTitle" xml:id="i-5nff94V4EVEFQj6FoTsY8z"/>
        <div type="motSubmissionInfo" xml:id="i-Jw8wSPoJWPBMjWiRBtyh7x"/>
      </div>
      <div type="motBody" xml:id="i-87WYVKMzERXLQSonsWUpgd">
        <div xml:id="i-9NDNUXoEHjwzQaDAPfoKGv">
          <p xml:id="i-4P3UJibssNGwCwbQDuBn2v">
            Nr 85.
          </p>
          <p xml:id="i-4g9vBzKWGdmYSq5GhvcVqf">
            Av herr Werner och herr Nilsson, Bror, i anledning av Kungl.
            Maj:ts framställning om anslag till stipendier, uppmunt- ran och
            belöningar åt svenska tonsättare.
          </p>
          <p xml:id="i-LnVjvPDZixatrs3seqh55u">
            I årets statsverksproposition rörande åttonde huvudtiteln är
            det under Kungl. Musikaliska akademiens stat uppförda reservationsanslaget
            för sti- pendier, uppmuntran och belöningar åt svenska tonsättare
            upptaget med ett belopp av 26 000 kronor. Denna summa utgör visserligen
            en höjning från föregående års anslag med 30 ?9/o, men beloppet
            representerar med nuvarande penningvärde ett realvärde, som betydligt
            understiger vad som vid åtskilliga tillfällen tidi- gare utgått
            till tonsättarna. Dessas ogynnsamma ekonomiska situation i dagens
            läge i fråga om stipendieanslag kommer även till synes vid en
            jämförelse med det reserva- tionsanslag, som upptagits till författarstipendier
            i årets statsverkspropo- sition. Detta anslag utgör 100000 kronor,
            innebärande en ökning med 33!/3 9/9 från föregående års anslag.
            Denna jämförelse, som utvisar att till tonsättarna föreslagits
            ett stipendiebelopp, som utgör knappast mer än fjärdedelen av
            författarnas, måste även ses mot bakgrunden av att ton- sättarna
            gentemot författarna även i övrigt äro ogynnsammare ställda i
            fråga om inkomstmöjligheter. Härvidlag hänvisas till vad 1947
            års musik- utredning framhåller i denna fråga i sin den 14 oktober
            1949 överlämnade promemoria rörande statliga tonsättarstipendier.
            »De musikaliskt skapande krafterna, tonsättarna, inta en central
            plats i ett lands musikodling. Syftet med all reproducerande musikutövning
            i form av institutioner, orkestrar, solister är först och främst
            att ge tonsättarnas skapelser klingande gestalt. Deras produktion
            är en förutsättning för mu- siklivet, och deras konstnärliga budskap
            är väsentligt i alla sammanhang. Detta budskap är med varje generation
            ett nytt. Utan ett aktuellt inhemskt musikskapande skulle musikutövningen
            i vårt land blott fungera som ett museum för tonkonstens skatter
            från gångna tider. I Sverige har det in- hemska musikskapandet
            under det sista halvseklet blomstrat upp på ett storartat sätt.
            Ständigt nya generationer av svenska tonsättare växa fram. Åtskilligt
            av 1900-talets svenska produktion har också visat sig äga kvali-
            teter som hålla även när de bedömas efter internationell måttstock
            och har vunnit erkännande långt utanför landets gränser. De svenska
            tonsättarna av i dag arbeta emellertid under i många av- seenden
            svåra yttre förhållanden. I motsats till äldre epoker, då tonsät-
            tarna skapade sin musik för bestämda ändamål och i regel voro
            i tjänst vid hov eller kyrka, ha de under de sista 150 åren kommit
            att stå fria på samma sätt som andra kategorier av konstnärer
            och alltså blivit hänvisa-
          </p>
          <pb facs="riksdagen-motions-pdf/data/1952/mot_1952__fk__85/mot_1952__fk__85-002.pdf"/>
          <fw xml:id="i-FXTA7aSNF32VTC2vREk2Yz">
            8 Motioner i Första kammaren, nr 85.
          </fw>
          <p xml:id="i-VRj7D9xu2rfvFbnXwqctTt">
            de till att genom sin produktion söka få sin huvudsakliga försörjning.
            Detta är dock förenat med stora svårigheter. Av olika skäl äro
            nämligen förhållandena på musikaliskt område ur ekonomisk synpunkt
            betydligt mindre gynnsamma än på andra konstområden. Detta klarlägges
            måhända bäst genom en jämförelse mellan tonsättarnas situation
            och författarnas. För att kunna fylla alla de krav vår tid ställer
            på en seriös tonsättare fordras att han har en lång och omfattande
            utbildning. Denna måste vara av såväl praktisk som teoretisk art
            och inbegriper kännedom om instru- menten och deras teknik, orkester
            och instrumentation, vokalmusik, såväl solistisk som i kör, vidare
            omfattande kunskaper i harmonilära, formlära, kontrapunkt och
            kompositionslärans många tekniska aspekter. I regel bör- jar den
            blivande tonsättaren dessa studier vid relativt unga år. Situationen
            är således mycket olik den som t. ex. en författare befinner sig
            i när han är beredd att börja en skapande gärning på sitt område.
            För det litterära skapandet kräves icke någon motsvarande specialutbildning.
            Samtidigt äro emellertid tonsättarnas möjligheter att få ekonomiskt
            utbyte av sin produktion mycket ogynnsamma i förhållande till
            författarnas. De senare få sina arbeten publicerade genom ett
            förlag, deras arbeten läsas av en relativt stor publik och inbringa
            omedelbart en inkomst. Författa- ren har dessutom möjligheter
            att genom att åtaga sig uppdrag i dags- och veckopress direkt
            genom produktion uppnå en god ekonomisk standard. Ett musikverk
            når sin publik på ett helt annat sätt. Dess öde är helt be- roende
            av i vilken utsträckning det blir föremål för offentliga framföran-
            den. Antalet konsertinstitutioner som kunna åtaga sig framföranden
            av exempelvis ett större orkesterverk äro relativt få, och tonsättaren
            kan för- denskull sällan räkna med att hans verk skall befordras
            till trycket. Not- materialet tillställes konsertinstitutionerna
            på andra sätt. Vid de offent- liga framförandena kan musikverket
            så småningom nå en mycket stor publik. Men det sker på ett helt
            annat sätt än i fråga om litterära alster. Ett musikverk kräver
            nämligen en betydligt längre tidrymd för att nå kontakt med publiken.
            Antalet framföranden per år blir för ett verk av större format
            i allmänhet ganska lågt. I gengäld lever ett värdefullt verk kvar
            på repertoaren under lång tid. Under decenniernas lopp arbetar
            det sig in i publikens medvetande för att — kanske långt efter
            tonsättarens död — slutligen betraktas som en klenod i den nationella
            musikskatten.
          </p>
          <p xml:id="i-8rufPHhgS3CpEbA7bVDb9C">
            Ett orkesterverk av större format, exempelvis en symfoni, kan
            det ta månader eller år i anspråk att fullborda. Men tonsättaren
            har uppenbar- ligen ytterst små möjligheter att inom rimlig tid
            erhålla ekonomiskt ve- derlag för sitt arbete. Han är nästan uteslutande
            hänvisad till att bevaka sina intressen i samband med de offentliga
            framförandena av hans alster. Detta här också visat sig vara en
            naturlig och framkomlig väg. Sedan 1923 bevakas de svenska tonsättarnas
            ekonomiska intressen av Föreningen Svenska tonsättares internationella
            musikbyrå, STIM u. p. a. Genom STIM regleras alla frågor rörande
            musikalisk äganderätt och förmedlas bestäm- . da utföranderättsersättningar
            till tonsättarna för varje uppförande av nå- got av deras verk.
            Det råder intet tvivel om att denna organisation varit av den
            största betydelse för tonsättarna och avsevärt förbättrat deras
            sociala situation. Men alltjämt måste de som odelat önska ägna
            sina krafter åt ett seriöst musikskapande göra stora uppoffringar.
            En beräkning av de svenska ton-
          </p>
          <pb facs="riksdagen-motions-pdf/data/1952/mot_1952__fk__85/mot_1952__fk__85-003.pdf"/>
          <fw xml:id="i-Qs5wNSm1r2u5Dq9uFDirDZ">
            Motioner i Första kammaren, nr 85. 9
          </fw>
          <p xml:id="i-3mNF4eBGw5m7K6pYyCV4hV">
            sättarnas inkomster i form av STIM-avgifter under kalenderåret
            1948 visar, att av inalles omkring 90 komponister på det seriösa
            området endast fem nått upp till en årsintäkt av 4000 kronor och
            därutöver, medan fjorton befinna sig inom området 1 000—4 000
            kronor och de övriga därunder. För att belysa vad som i realiteten
            ligger bakom dessa siffror kan anföras, att en tonsättare för
            framförandet av ett större orkesterverk i någon av landets största
            orkesterföreningar (Stockholm eller Göteborg) i genomsnitt erhåller
            en utföranderättsersättning på omkring 60—90 kronor. Anmärkningsvärt
            är, att de som leverera lättare musik, schlager och filmmusik,
            ha en helt annan ekonomisk position (97 över 1000 kronor). Här
            föreligger alltså den faran, att krafter som ur både personlig
            och nationell synvinkel borde få möjligheter att odelat ägna sig
            åt sitt konst- musikaliska skapande av ekonomiska skäl tvingas
            åtaga sig uppgifter av annan art. Detta har i några fall skett,
            vilket framställer nyss angivna siff- ror i en än ofördelaktigare
            belysning. För att fullständiga uppgifterna bör ytterligare nämnas,
            att tonsättarnas inkomster från uppföranden i utlandet utöver
            de svenska utföranderättsersättningarna belöpa sig till i genomsnitt
            10 procent av inkomsten från uppförandena inom landet. Det är
            tydligt att en tonsättare icke i tillnärmelsevis samma utsträckning
            som en författare kan räkna med att få sina verk förlagda och
            honorerade genom förlag. Det torde också klart framgå, att de
            ersättningar som utgå för offentliga framföranden visserligen
            äro betydelsefulla, men otillräckliga och föga gynnsamma för den
            seriösa konstmusikens företrädare. Alla skäl synas därför tala
            för att den ur musik- och kulturlivets synpunkt oumbär- liga yrkesgrupp
            som våra tonsättare utgöra i viss utsträckning måste få räkna
            på statligt stöd för sin verksamhet. Den naturligaste vägen är
            att utdela statliga tonsättarstipendier, vilket också skett i
            Sverige alltsedan 1893. Riksdagen beviljade då ett reservationsanslag
            på 6 000 kronor, vilket belopp 1909 höjdes till 15 000 kronor
            och 1919 ytterligare till 25 000 kronor. Den 7 november samma
            år utfärdade Kungl. Maj:t kungörelse angående stipendier m. m.
            åt tonsättare (Svensk författningssamling 1919: 717). Fram till
            1931—1932 förblev stipendiebeloppet oförändrat, men nedsattes
            1932 till 15 000 kronor och 1933 till 10 000 kronor. Under de
            följande åren har beloppet varierat från dessa sistnämnda summor
            ända ned till 5 000 kronor (1940), höjdes år 1945 till 15 000
            kronor och uppgick 1948 till 20 000 kronor. Ser man till realvärdet
            hos dessa belopp är det ofrånkomligt att utveck- lingen innebär
            en påtaglig försämring. En stipendiesumma som år 1909 belöpte
            till 15 000 kronor torde med hänsyn till penningvärdets fall nu
            mot- svara omkring 40 000 kronor. Därtill kommer att musikkulturens
            allmänna framväxt och de svenska tonsättarnas växande antal tala
            icke blott för ett bibehållande, utan en höjning av det totala
            stipendiebeloppets realvärde. Kungl. Musikaliska akademien har
            varje år i underdåniga skrivelser hemställt om höjning av anslaget
            för tonsättarstipendier och — väl när- mast på grund av penningvärdets
            förändring sedan 1947 anfört beloppet 35 000 kronor såsom önskvärt.
            Akademien har i dessa sammanhang tillika åberopat förhållandena
            i de nordiska grannländerna. Musikutredningen betraktar Kungl.
            Musikaliska akademiens upprepade hemställan om en höjning av stipendiebeloppet
            icke blott som välmotiverad utan som ett mycket blygsamt krav
            och anser att de här ovan anförda synpunkterna på tonsättarnas
            ekonomiska och sociala förhållanden motivera ett betyd- ligt förstärkt
            statligt stöd åt denna kategori av skapande konstnärer.»
          </p>
          <pb facs="riksdagen-motions-pdf/data/1952/mot_1952__fk__85/mot_1952__fk__85-004.pdf"/>
          <fw xml:id="i-C744vjWPKo9ZE7ozLTHMkY">
            10 Motioner i Första kammaren, nr 85.
          </fw>
          <p xml:id="i-RHfPHbh1imy9FMpfSmezhf">
            En höjning av tonsättaranslaget skulle närmast ha till syfte
            dels att be- reda produktiva tonsättare möjlighet att åtminstone
            under någon del av året avsäga sig betungande förvärvsarbete för
            att helt kunna ägna sig åt kompositionsverksamhet, dels att bereda
            yngre tonsättare sådana utländska studiemöjligheter, som avses
            i bestämmelserna för detta anslag. Med anledning av vad som sålunda
            anförts få vi hemställa, att riksdagen måtte besluta att för budgetåret
            1952/53 anslå 40 000 kronor på det under Kungl. Musikaliska aka-
            demiens stat uppförda reservationsanslaget för stipendier m. m.
            åt svenska tonsättare.
          </p>
          <p xml:id="i-CTksfoRH1Nt7SnjJp2rS3f" type="date">
            Stockholm den 22 januari 1952.
          </p>
          <p xml:id="i-AAZzLMA3qxPqXjKhE7HnnS">
            Osc. Werner. B. A. Nilsson.
          </p>
        </div>
      </div>
    </body>
  </text>
</TEI>
