<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0456/mot_200102_MJ_0456-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10
          </p>
          <p>
            2001/02 mnr: MJ456 pnr: s2044
          </p>
          <p>
            Motion till riksdagen 2001/02:MJ456
          </p>
          <p>
            av Håkan Juholt m.fl. (s)
          </p>
          <p>
            Småskalig produktförädling
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om stöd till småskalig produktförädling.
          </p>
          <p>
            Motivering
          </p>
          <p>
            De flesta människor i vårt land vill att vi ska ha en levande
            landsbygd. Det gäller oavsett om vi bor på landsbygden eller i
            tätorter. Många som bor i tätorter har fortfarande sina rötter
            på landsbygden. De vill återvända dit under sin fritid eller de
            kanske drömmer om att så småningom bosätta sig där. Även de som
            inte har sådana drömmar vill färdas genom ett Sverige med öppna
            landskap. En förutsättning för att vi ska ha en levande landsbygd
            är att människor som bor där kan försörja sig. Levande landsbygd
            får aldrig bli det samma som Skansen. Informationstekniken ger
            nya spännande möjligheter att arbeta utanför tätorterna. De möjligheterna
            måste stödjas och uppmuntras. Men lika viktigt är att stödja och
            uppmuntra dem som vill satsa på de traditionella näringarna inom
            bland annat jordbruket, skogen och trädgårdsnäringen. Det är då
            viktigt att inte bara stödja dem som har stordrift utan också
            dem som vill ägna sig åt småskalig produktion. Inte minst vid
            resor i vårt eget län, Kalmar län, har vi mött många exempel på
            människor som med entusiasm och stora kunskaper vill satsa på
            småskalig produktion och produktförädling. Det är angeläget att
            stödja en utveckling av småskalig produktförädling. Det finns
            idag två former av stöd till småskalig förädling inom det svenska
            Miljö- och landsbygdsprogrammet. Det är dels ett investeringsstöd,
            dels ett stöd till förbättrad bearbetning och saluföring. Vi kan
            konstatera att båda stöden idag är mycket eftersökta. Att döma
            av antalet ansökningar är resurserna otillräckliga.
          </p>
          <pb facs="riksdagen-motions-pdf/data/200102/mot_200102_MJ_0456/mot_200102_MJ_0456-0002.pdf"/>
          <p>
            2001/02:MJ456
          </p>
          <p>
            11
          </p>
          <p>
            Det är självklart att även ansökningar för småskalig produktförädling
            ska prövas noggrant. Men samtidigt är det viktigt att den får
            stöd och att stödet ses som en del av aktiv politik för en levande
            landsbygd. Regeringen bör därför överväga hur stödet till småskalig
            produktförädling kan förbättras och hur samhället på andra sätt
            kan stimulera tillväxten av en sådan produktion.
          </p>
          <p>
            Stockholm den 1 oktober 2001 Håkan Juholt (s) Agneta Ringman
            (s) Ann-Marie Fagerström (s) Krister Örnfjäder (s)
          </p>
        </div>
      </div>
    </body>
  </text>
</TEI>
