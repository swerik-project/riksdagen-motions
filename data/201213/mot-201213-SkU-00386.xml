<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SkU-00386">
  <teiHeader>
    <fileDesc>
      <titleStmt>
        <title>Gåvoskatteavdrag för framtiden</title>
        <author corresp="i-Ybw8JnrmHGCsqpipBke8a7 i-V4PGuKUAKzYUXWKqj2bLeL">av Mikael Oscarsson och Andreas Carlson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gåvoskatteavdrag för framtiden</title>
          <idno type="rdwebb">H002Sk386</idno>
          <rs type="number">Sk386</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H002Sk386/text</ref>
          <ref type="dokument_url_html">http://data.riksdagen.se/dokument/H002Sk386</ref>
          <ref type="dokumentstatus_url_xml">http://data.riksdagen.se/dokumentstatus/H002Sk386</ref>
          <ref type="doc">http://data.riksdagen.se/fil/08DB1ED4-9B01-4DB2-97AC-439A8172517A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6L3Um4SqTWzRQDgKCs1HRK" type="signed"/>
        <correspContext corresp="i-6L3Um4SqTWzRQDgKCs1HRK">
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-HpttG1sTyBHeUsjfzrkvSu" type="numbering">
          <date when="2012-10-08"/>
        </correspAction>
        <correspAction xml:id="i-AZReKn9wSvENZTyqVFaZbj" type="submission">
          <date when="2012-10-05"/>
        </correspAction>
        <correspAction xml:id="i-2yoqapQmEcnBVUKuFVq3Y9" type="transfer">
          <date when="2012-10-04"/>
        </correspAction>
        <correspAction xml:id="i-JLCbP1WqTkkiZpNaVigP2t" type="assigned"/>
        <correspContext corresp="i-JLCbP1WqTkkiZpNaVigP2t">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PZiYmBtX3PWYmJvYKomkPw" type="motHeader"/>
      <div xml:id="i-6BvQNCzBc9QwqQvFXYohFV" type="motBody">
        <div xml:id="i-TBf8zTirSDcGhWC9zS7L9m" type="motProposal" subtype="förslag">
          <head xml:id="i-4RyxCWuWmmsCWJJE1J3QyZ">
            Förslag till riksdagsbeslut
          </head>
          <p xml:id="i-NzDMKALKPwEy1JtrituG3G">
            Riksdagen tillkännager för regeringen som sin mening vad som
            anförs i motionen om att se över möjligheterna att utveckla avdragsrätten
            för gåvor till ideell hjälpverksamhet så att den än bättre stärker
            det civila samhället och dess arbetsmarknad.
          </p>
        </div>
        <div xml:id="i-W8bD1uPKmNW8Cb3N9aWRpb" type="motContent">
          <head xml:id="i-2iwTku8dcZskSqAtETcyH7" type="h1">
            Motivering
          </head>
          <p xml:id="i-Xioc5MV6VUxFeBqjGv25yu">
            I skrivande stund är det 42 frivilligorganisationer som godkänts
            av Skatteverket som godkända gåvomottagare enligt lag (2011:1269)
            om godkännande av gåvomottagare vid skattereduktion för gåva.
            Detta innebär att antalet godkända mottagare ökat med ca 50 procent
            under det gångna halvåret. Bland organisationerna finns Barncancerfonden
            och Cancerfonden, Erikshjälpen och Rädda Barnen, Stockholms Stadsmission
            och Röda Korset.
          </p>
          <p xml:id="i-CAqjwooUHk384DHrcY3HRm">
            Genom beslutet att införa skatteavdrag för gåvor till ideella
            organisationer är Sverige inte längre ensamt inom EU om att inte
            ha någon form av gåvoskatteavdrag. Detta var mycket välkommet,
            efter att debatten pågått i över 50 år i och utanför Sveriges
            riksdag.
          </p>
          <p xml:id="i-THc88S3nA5i54ceYvFqLKj">
            Reformen, som trädde i kraft den 1 januari 2012, får samtidigt
            betraktas som ett första steg för att bredda och stärka finansieringen
            av allmännyttig verksamhet som bedrivs av ideella organisationer.
            På samma sätt som jobbskatteavdraget har införts i flera steg
            ser vi nu fram emot att gåvoskatteavdraget utvecklas. Detta står
            även Nyamko Sabuni (FP), statsråd med ansvar för civilsamhällesfrågor,
            bakom genom orden att vi som vill se en större avdragsrätt i morgon
            måste kunna försvara det första steg vi tar i dag (3 januari 2012,
            SvD Brännpunkt).
          </p>
          <p xml:id="i-Ausd4CBRwzZyQCcRcBRRio">
            Genom lagens förarbeten vet vi att reformen har en större samhällsekonomisk
            effekt än vad statens kostnader för densamma är precis som jobbskatteavdraget
            och RUT- och ROT-avdragen. På samma sätt som vid sänkningen av
            momsen inom restaurangbranschen innebär reformen dessutom att
            en sektor i samhället som engagerar många unga ges möjlighet att
            anställa fler.
          </p>
          <head xml:id="i-YU68hSs5CXizjiwbGwNQ8X" type="h2">
            Adminstrativa förändringar
          </head>
          <p xml:id="i-JPe6mSexcPvaAwMk8g8LmG">
            Redan innan fler steg tas i reformen är det angeläget att komma
            till rätta med några byråkratiska detaljer som inledningsvis blivit
            fel. Det gäller bland annat de höga avgifter som organisationer
            tvingas betala för att kunna bli godkända av Skatteverket och
            därefter stå kvar i registret. Denna konstruktion är en anomalitet
            inom skatteområdet. Exempelvis behöver inte företag betala någon
            avgift för att deras RUT- och ROT-tjänster ska bli godkända och
            berättiga till skattereduktion. Med utvecklingen av god e-förvaltning
            måste även administrationen för organisationer kunna förenklas.
          </p>
          <head xml:id="i-ReLmFTBZf9SzoJuWyWWyq1" type="h2">
            Godkända mottagare och ändamål
          </head>
          <p xml:id="i-7HBMQUT5pCQmRSXpCzF3qx">
            I det införda steget omfattas dels organisationer som har som
            ändamål att främja vetenskaplig forskning, dels organisationer
            som bedriver hjälpverksamhet bland behövande, vilket nu tolkas
            strikt som ekonomiskt behövande. Detta är problematiskt.
          </p>
          <p xml:id="i-Stvr72aSetuKGbr4Va6W1z">
            Genom den nuvarande definitionen exkluderas exempelvis socialt
            behövande och mycken annan ideell verksamhet. Som det är nu tvingas
            egentligen ett soppkök att kolla inkomstdeklarationen på mottagaren,
            för att förvissa sig om att personen verkligen är ekonomiskt behövande
            innan de överräcker soppan och sätter ett streck för att just
            den tallriken gav skatteavdrag.
          </p>
          <p xml:id="i-RGGn1sPTgjCfw4rN8hw88V">
            I kommande steg är det angeläget att dessa begränsningar tas
            bort, något som praktiskt kan ske genom att bestämmelserna kring
            stiftelser (och föreningar) omformuleras i enlighet med det förslag
            som presenterats i den statliga utredningen (SOU 2009:65) Moderniserade
            skatteregler för ideell sektor. Begreppet skulle då vidgas till
            att gälla verksamheter som tar sikte på hemlösa, sjuka, handikappade,
            missbrukare och allmänt hjälpbehövande i Sverige och i utlandet.
          </p>
          <p xml:id="i-AY2pLyZKj31GA2HKhKWwEv">
            Ett område som vi menar även ska inkluderas i kommande steg i
            gåvoskattereformen är kulturen. I en rad undersökningar har såväl
            kulturskaparnas som vissa konstarters underfinansiering blivit
            uppenbar. Ett sätt att minska denna underfinansiering vore att
            just utvidga skattereduktionen för gåvor och donationer till detta.
            Kulturen skulle med en sådan finansiering bli mer diversifierad
            och därmed mindre beroende av ett fåtal finansiärer.
          </p>
          <head xml:id="i-VaGeF78VTWsVdW2dkRms5B" type="h2">
            Godkända givare
          </head>
          <p xml:id="i-UKFEPRHKY7DUzNKnYtXYBn">
            I de följande stegen måste företag inkluderas som godkända givare,
            och få avdragsrätt för gåvor givna som ett led i företagens sociala
            ansvarstagande. Att företag inte inkluderas i dag är olyckligt.
            Det företag som vill ta ett ökat allmännyttigt och samhälleligt
            ansvar får inte avdragsgillt skänka pengar till en social hjälporganisation.
            Vill företaget oegennyttigt ge en gåva tillåts inte avdragsrätt.
            Det samma gäller om syftet är att stärka varumärket eller att
            skapa mervärde och engagemang bland sina medarbetare. Bara om
            samma gåva klassificeras som ett led i företagets marknadsföring
            blir det egennyttig reklam och därmed avdragsgillt. Detta är bakvänt.
          </p>
          <head xml:id="i-DqyS12YpojR9iHRVoCSgaz" type="h2">
            Nivå för gåvoavdraget
          </head>
          <p xml:id="i-63R4gm7rCdthcbFDBPmeSe">
            När det gäller utvidgningen av reformen är Norge en förebild.
            Vår västra granne ligger cirka 10 år före i att stegvis införa
            ett generöst gåvoskatteavdrag. Liksom i Sverige infördes tidigt
            en maxgräns för avdragsrätten på gåvor upp till 6 000 kronor.
            Nästa steg var 12 000 kronor, och nu står regeringsalternativet
            i Norge gemensamt bakom att höja nivån till 25 000 kronor.
          </p>
          <p xml:id="i-DAv2dBpDp88a384wzKW3fq">
            I Norge började man också med ett fåtal ändamål för gåvorna,
            men i dag omfattas organisationer med verksamheter av alla de
            slag: Omsorg och hälsofrämjande. Mänskliga rättigheter och utvecklingsarbete.
            Kultur, friluftsliv och livsåskådning för barn och unga. Katastrofhjälp
            och katastrofförebyggande. Miljö-, natur- och djurskydd.
          </p>
          <head xml:id="i-QtpwfSmupFN7Y8BKVCfxrV" type="h2">
            Ökat engagemang
          </head>
          <p xml:id="i-GFEzRSLRh6XHZrksuSiZZG">
            Det glädjande med gåvoskatteavdragsreformen är att den ger civila
            samhällets aktörer större frihet och ökade intäkter. Efter årtionden
            av ökad statlig styrning av ideella organisationer, genom olika
            bidragssystem, ges nu makten tillbaka till medlemmarna och sympatisörerna.
            Det är angeläget att staten inte detaljstyr den ideella sektorn,
            men däremot sätter upp spelregler som gynnar utvecklingen. När
            givandet till en organisation ökar, ökar många gånger också engagemanget
            då givaren vill följa upp resultatet av sina gåvor. Samtidigt
            stärks förutsättningarna för att få fler medlemmar och mer engagerade
            medlemmar, vilket på sikt bidrar till ökat medlemsinflytande.
          </p>
        </div>
        <div xml:id="i-VmR3Krus9S91e7kDg7YbW7" type="motSignatures">
          <list xml:id="i-JVago3vZKgx6QJ9SQXxfdu">
            <item xml:id="i-7tMQWF2McThtn1hKJdtKjD">
              Mikael Oscarsson (KD)
            </item>
            <item xml:id="i-8z2F5jXLgEpH5Ldaw5BHSi">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
