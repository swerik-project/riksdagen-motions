<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__231/mot_1928__fk__231-001.pdf"/>
      <fw xml:id="i-5b47YYLbjGSC1bc2K2sUbf">
        Motioner i Första kammaren, Nr 231.
      </fw>
      <div type="motHeader" xml:id="i-17uiKCo7kEiptmM9Nof4qU">
        <div type="motTitle" xml:id="i-7EnNpgjbPGbH6JBRb28GRg"/>
        <div type="motSubmissionInfo" xml:id="i-5nkDmSQmhaQqzq9Xy7vJqi"/>
      </div>
      <div type="motBody" xml:id="i-K2YDhGiLsfconWFmVSp2ur">
        <div xml:id="i-TPLPafVe8aRkXrtiTyT8mb">
          <p xml:id="i-9p66f8uxZhRRHQPfr2LzTn">
            An
          </p>
          <p xml:id="i-NeQA4P7CAmjNfFLanXJLEA">
            Nr 231.
          </p>
          <p xml:id="i-RKycA5LvWzz6BktFALD16D">
            Av herr Dahl, Adolf, och herr Pauli, angående åtgärder till skydd
            för musikutövande företag m. fl. mot oskäligt uppdrivna ersättnings-
            anspråk från rättighetsinnehavare enligt lagen om rätt till litterära
            och musikaliska verk.
          </p>
          <p xml:id="i-3rcaGdYBxSHXMECjiGRXQ9">
            Enligt $ 2 i lag om rätt till litterära och musikaliska verk
            den 30 maj 1919, vilken lag tillkom för att möjliggöra Sveriges
            anslutning till 1908 års reviderade bernkonvention, har åt tonsättare
            givits uteslutande rätt att offentligen utföra av honom komponerade
            verk. Utgivna musikaliska verk fingo dock, enligt $ 12 samma lag
            offentligen utföras, då åhörarna ägde tillträde utan avgift och
            ut- förandet icke heller eljest skedde i förvärvssyfte, eller
            då den av utförandet här- flytande inkomsten var avsedd för välgörande
            ändamål, och den eller de utfö- rande icke erhöllo någon ersättning.
            Dansmusiken fick jämväl enligt sistnämnda lagparagraf, utan tonsättarens
            tillstånd offentligen utföras, då verket utgivits som musik till
            sällskapsdans. Genom lag den 27 mars 1927 blev sistnämnda undantag
            beträffande dans- musik borttaget. Genom dessa lagstadganden har
            sålunda den grundsatsen fastslagits, att ton- sättarna principiellt
            tillerkänts ensamrätt till de av dem frambragta verken och att
            åt dem lämnats öppet att, nära nog fullständigt, förfoga över
            rätten att offentligen utföra musikalstren. | Som en konsekvens
            av 1919 års lag om rätt till litterära och musikaliska verk samt
            den vid 1927 års riksdag beslutade förändringen har följt, att
            rätten att utföra musik numera måste förvärvas genom att till
            kompositörerna eller deras ombud erlägga viss ersättning. Avgiftens
            storlek finnes emellertid icke genom lag angiven, utan har efter
            överenskommelse fastställts från fall till fall. Musik- utövandet
            förekommer i våra dagar inom vitt skilda områden och i många skif-
            tande former, och de avgifter för rätten att utöva musik, som
            i vårt land er- läggas från biografer, folkparker, restauranter,
            dansetablissement eller för kon- sertverksamhet, radioutsändning
            m. m., torde numera uppgå till högst bety- dande belopp. Vid den
            behandling i utskott och riksdag, som föregått ovan berörda lagbe-
            stämmelsers fastställande, har det emellertid tydligt framgått,
            att lagstiftarens syfte varit att helt varsamt utsträcka rättigheten
            för tonsättarna samt att dessa skulle förfara med nödig hänsyn
            och aktsamhet, när det gällde att tillvarataga de förmåner, som
            lagen tillerkänt dem. Man befarade tydligen icke, att en åt den
            enskilde tonsättaren tillerkänd rätt
          </p>
          <pb facs="riksdagen-motions-pdf/data/1928/mot_1928__fk__231/mot_1928__fk__231-002.pdf"/>
          <fw xml:id="i-qjcTeeVEzT7scHtM6bebc">
            6 Motioner i Första kammaren, Nr 231.
          </fw>
          <p xml:id="i-YXsfcmgbGuNxP6YP8vC4cb">
            skulle kunna av nationella och internationella tonsättaresammanslutningar
            be- gagnas till skapande av ett uteslutande monopol på rätten
            till utförande av musikaliska verk. Så har emellertid skett. I
            januari 1924 startade Föreningen svenska tonsättares internationella
            musikbyrå, gemenligen kallad »Stim», vars uppgift det är att tillvarataga
            de rättigheter för tonsättare, musikförläggare och musikarbetare,
            som tillförsäkras dem enligt gällande lag. Sagda byrå har, som
            torde vara allmänt bekant, utövat en livlig verksamhet till förhindrandet
            av offentligt utförande utan byråns medgivande av musikaliska
            verk. Genom sin fasta organisation, i vilken man tack vare energisk
            propaganda samlat snart sagt alla aktiva svenska kompositörer
            och övriga musikrättsinnehavare, samt genom byråns anslutning
            till den internationella kompositörsunionen, behärskar Stim numera
            utföranderätten inom Sverige till praktiskt taget alla skyddade
            musikaliska verk i de länder, vars produktion på detta område
            är av större be- tydelse för musikutövningen i vårt land. Vad
            åter beträffar de mindre betydel- sefulla länder, där ännu icke
            kompositörsorganisationer finnas, eller där anslut- ning till
            den internationella unionen ännu ej skett, har i regel varje kompositör
            av betydelse på andra vägar, exempelvis genom anslutning till
            någon av de tyska, franska eller engelska organisationerna, ställt
            sin produktion under unionens skydd. Genom den monopolställning
            beträffande överlåtelse av rättighet att utöva musik, som Stim
            sålunda förskaffat sig, har byrån, såvitt vi kunna finna, kommit
            i den positionen, att den är oförhindrad att vid uppgörelser om
            ersättning upp- ställa villkor av ekonomisk natur, vilka kunna
            för ett musikutövande företag vara fullständigt oantagliga, eller
            villkor av snart sagt vad annan natur som helst. En så stark ställning
            som den Stim för närvarande intager, kan direkt inbjuda till maktmissbruk.
            Tendenser till dylikt missbruk hava kunnat iakttagas. Sålunda
            har omför- mälts fall, då Stim för rättigheten till musikutövning
            till en början begärt högst betydande belopp, men sedermera sett
            sig nödsakad sänka anspråken till en mindre del av summan. Uteslutet
            är ej, att ett företag, som är mindre förhand- lingskraftigt,
            blir nödsakat utbetala ett ursprungligen ifrågasatt belopp. Vidare
            må framhållas, att enligt uppgift Stim i många fall använt det
            förfaringssättet att kräva musiketablissement, folkparker o. dyl.
            på ersättning, utgörande vissa procent på bruttoinkomsterna —
            ett förfaringssätt, som med hänsyn till brutto- inkomstens olika
            sammansättning på olika inkomstgrenar (hyra, upplysning, gager
            till musiker, personalomkostnader o. dyl.) måste betecknas som
            i hög grad godtyckligt. Osannolikt är ej, att här berörda företag
            för att kunna fortsätta sin närings- utövning tvingas att godtaga
            för dem synnerligen oförmånliga villkor. Det är emellertid ej
            enbart enskilda näringsutövare, sammanslutningar o. dyl. som kunna
            tänkas bliva föremål för godtyckligt uppställda eller orättfärdiga
            anspråk från Stims sida.
          </p>
          <pb facs="riksdagen-motions-pdf/data/1928/mot_1928__fk__231/mot_1928__fk__231-003.pdf"/>
          <fw xml:id="i-GVDsay6tL3yQCUShRctdVp">
            Motioner i Första kammaren, Nr 231. 7
          </fw>
          <p xml:id="i-Pz2TKNecorNSBrKaX4PaiG">
            Vi vilja sålunda exempelvis peka på rundradion i vårt land, vilken
            numera är en institution, som samlat kring sig den stora allmänheten
            i detta ords verk- liga mening, och som för tillgodoseende av
            gemene mans kulturbehov spelar en roll, vars betydelse är i oavbrutet
            växande. Statsmakterna hava även på fler- faldiga sätt — bl. a.
            genom att fastställa licensavgiften för innehavare av radio —
            på ett otvetydigt sätt givit tillkänna sin uppfattning att rundradiorörelsen
            är ett viktigt samhällsintresgse. Jämväl gentemot de sammanslutningar,
            som omhänderhava och representera här berörd verksamhet, kan Stim
            befaras resa godtyckliga anspråk, vilka kunna vara till direkt
            skada för det allmänna. Härtill må ytterligare fogas det påpekandet,
            att de ersättningar för offentligt utförande av skyddad musik,
            vilka utkrävas av Stim, endast i ringa mån komma våra svenska
            tonsättare till godo, utan i stället, sedan administrationskostnader
            o. dyl. täckts, till väsentlig del gå till utländska musiker —
            ett förhållande, som vitsordats av musikaliska akademien i dess
            skrivelse av den 25 februari 1925 till första lagutskottet vid
            nämnda års riksdag. För att stävja de möjligheter till missbruk,
            som följt med de nyvunna lag- liga rättigheterna att utkräva ersättning
            för utförande av musikaliska verk, synes därför nödvändigt att
            från statsmakternas sida vidtagas lämpliga åtgärder, varigenom
            såväl den enskildes som det allmännas intressen såvitt möjligt
            skyddas. Med anledning härav få vi anhålla,
          </p>
          <p xml:id="i-6r9xQ13soC95kmkfJx5GQs">
            att riksdagen i skrivelse till Kungl. Maj:t måtte anhålla, att
            Kungl. Maj:t måtte föranstalta om utredning samt för riksdagen
            framlägga förslag till åtgärder, varigenom enskilda samman- slutningar,
            företag, näringsidkare o. dyl., som låta utöva musik, skyddas
            för oskäligt uppdrivna anspråk på ersättning från rät- tighetsinnehavare,
            vilka kunna anhängiggöra anspråk jämlikt lagen den 30 maj 1919
            om rätt till litterära och musikaliska verk.
          </p>
          <p xml:id="i-5QEjbzwyZE2evrPAwufKmK">
            Stockholm den 31 januari 1928.
          </p>
          <p xml:id="i-SNqJnkYdGS8C69XdW2jpkA">
            Adolf Dahl. Ivan Pauli.
          </p>
        </div>
      </div>
    </body>
  </text>
</TEI>
