<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_458/mot_200506_MJ_458-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ458 pnr: c496
          </p>
          <p>
            Motion till riksdagen 2005/06:MJ458
          </p>
          <p>
            av Jörgen Johansson (c)
          </p>
          <p>
            Rovdjursintrång
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att fastställa principen om att den som åsamkar
            annan skada skall ersätta den drabbade för skadan. 2. Riksdagen
            tillkännager för regeringen som sin mening vad i motionen anförs
            om att staten utger ekonomisk kompensation till de markägare som
            lidit ekonomisk skada på grund av en ökad rovdjursstam.
          </p>
          <p>
            Motivering
          </p>
          <p>
            I samhället är det en självklar princip att den som vidtar en
            åtgärd, eller tar beslut som påverkar någon annan negativt, också
            skall stå för den kostnad eller den skada som annan part tillfogats.
            Den principen bör också gälla staten som part. Detta bör ges regeringen
            till känna. Efter förslag till riksdagen i propositionen ”Sammanhållen
            rovdjurspolitik, 2000/01:57,” fattade riksdagen beslut om övergripande
            mål för en sammanhållen rovdjurspolitik. Beslutet innebar, bl.a.
            att miniminivåer fastställdes för olika rovdjursarter. Som exempel
            kan nämnas att i områden med en tätare älgstam bedömdes rovdjursarternas
            uttag motsvara omkring 20 20. Under rovdjursstammens förökning
            betonas det att till dess att rovdjursstammen förökat sig får
            vissa delar av landet bära en högre andel rovdjur. Synsättet förutsätter
            en jämn fördelning av rovdjur över hela landet. Så har utvecklingen
            inte varit utan olika delar av landet har drabbats av hög andel
            av rovdjur som markant påverkat den biologiska mångfalden i området
            i negativ riktning. Följden har blivit att många marker utarmats
            på såväl älg som rådjur, de arter som av markägare genererar grunden
            för det ekonomiska uttaget av jaktarrende. Grunden för enskilda
            markägare att få den beräknade utkomsten av sin mark har av riksdagens
            beslut inskränkts så att de lider ekonomisk skada. I Örebro och
            Värmlands län har kravet från arrendatorer varit sådant att markägare
            fått ge stora eftergifter i gällande arrenden.
          </p>
          <pb facs="riksdagen-motions-pdf/data/200506/mot_200506_MJ_458/mot_200506_MJ_458-0002.pdf"/>
          <p>
            2005/06:MJ458
          </p>
          <p>
            Nivån på jaktarrenden baseras på såväl den yta jakten bedrivs
            på som tillgången på vilt. Införandet av rovdjur, vilka av hävd
            minimerats då de utgjort ett hot mot målet om biologisk mångfald,
            har radikalt gjort ett ingrepp i såväl fauna som ekonomi för markägare
            samtidigt som ett fritidsintresse sargats. Riksdagens beslut utgör
            dock en viljeinriktning som bör accepteras av dem som inte lidit
            skada. Markägare har tveklöst drabbats av annans beslut i negativ
            riktning. Då staten bär ansvaret för beslutet åvilar det allmänna
            att ta ansvar för konsekvenserna av beslutet. Staten bör därför
            kompensera de markägare som drabbats i sin näringsverksamhet.
            Detta bör ges regeringen till känna.
          </p>
          <p>
            Stockholm den 4 oktober 2005
          </p>
          <p>
            Jörgen Johansson (c)
          </p>
        </div>
      </div>
    </body>
  </text>
</TEI>
