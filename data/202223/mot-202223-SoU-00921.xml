<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00921">
  <teiHeader>
    <fileDesc>
      <titleStmt>
        <title>ANDTS och missbruks- och beroendevård</title>
        <author corresp="i-Uq8cgRMrRNcxY3QYetppCT">av Linda Lindberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:921 av Linda Lindberg m.fl. (SD)</title>
          <idno type="rdwebb">HA02921</idno>
          <rs type="number">921</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA02921/text</ref>
          <ref type="dokument_url_html">https://data.riksdagen.se/dokument/HA02921</ref>
          <ref type="dokumentstatus_url_xml">https://data.riksdagen.se/dokumentstatus/HA02921</ref>
          <ref type="pdf">https://data.riksdagen.se/fil/CEE618BC-0831-4544-BA3E-9A0426AC8896</ref>
          <ref type="docx">https://data.riksdagen.se/fil/A0C96E60-3640-4546-B1AF-F950C5DEB0EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-3sWANYcrP4dzCBqkXqrJRu</idno>
            <name>Johnny Svedin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TtRdTWTGZX1yMjrAtYnz3m</idno>
            <name>Anna-Lena Blomkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-2HFQhchqUWZTJKFYz4PjBu</idno>
            <name>Carita Boulwén</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EsAk2eTKXzxX6Gu9Ae6zpW" type="signed"/>
        <correspContext corresp="i-EsAk2eTKXzxX6Gu9Ae6zpW">
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-3sWANYcrP4dzCBqkXqrJRu"/>
          <note type="signatory" corresp="i-TtRdTWTGZX1yMjrAtYnz3m"/>
          <note type="signatory" corresp="i-2HFQhchqUWZTJKFYz4PjBu"/>
        </correspContext>
        <correspAction type="submitted" xml:id="i-Ej7NV19wN1QDnQxqmoD7hS">
          <date when="2022-11-22"/>
          <time when="11:57:18"/>
        </correspAction>
        <correspAction type="reviewed" xml:id="i-2z48CvgBpTJKVSs6Ar9j6e">
          <date when="2022-11-22"/>
          <time when="17:19:56"/>
        </correspAction>
        <correspAction type="referred" xml:id="i-43zzTFumVDpzkLtf3czQuQ">
          <date when="2022-12-01"/>
        </correspAction>
        <correspAction type="assigned" xml:id="i-3QyiUQxqNe1Kmd8Gni5dRC">
          <date when="2023-07-05"/>
          <time when="15:31:18"/>
        </correspAction>
        <correspContext corresp="i-3QyiUQxqNe1Kmd8Gni5dRC">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-JhLv3qHHkaz6P1JJXSEwXs"/>
        <correspContext corresp="i-JhLv3qHHkaz6P1JJXSEwXs">
          <ref type="uppgift">2022/23:KrU11</ref>
          <ref type="ref_dok_id">HA01KrU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU11</ref>
          <ref type="ref_dok_titel">Idrott- och friluftslivsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-UPywMXcTyjznQKJL2C7Lyk"/>
        <correspContext corresp="i-UPywMXcTyjznQKJL2C7Lyk">
          <ref type="uppgift">2022/23:KrU7</ref>
          <ref type="ref_dok_id">HA01KrU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU7</ref>
          <ref type="ref_dok_titel">Spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8j2F5qpn9WfpbQ6TQsvEbb"/>
        <correspContext corresp="i-8j2F5qpn9WfpbQ6TQsvEbb">
          <ref type="uppgift">2022/23:SoU19</ref>
          <ref type="ref_dok_id">HA01SoU19</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU19</ref>
          <ref type="ref_dok_titel">Alkohol, narkotika, dopning, tobak och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:921 av Linda Lindberg m.fl. (SD) ANDTS och missbruks- och beroendevård</div>
      </div>
      <div type="motBody">
        <div type="motProposal" subtype="förslag">
          <head xml:id="i-Rdy56DfjHgCJvWMMpLisNn">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-RaiwQ1F3qnTHtBBkCJPi3V">
              Riksdagen ställer sig bakom det som anförs i motionen om att
              regeringen bör se över möjligheten att inrätta kunskapscenter
              som ska fungera som ett viktigt stöd till länsstyrelsernas ANDTS-samordnare,
              det nationella ANDTS-kansliet och Folkhälsomyndigheten och tillkännager
              detta för regeringen.
            </item>
          </list>
          <list>
            <item sortKey="Yrkande 2" xml:id="i-Y3oA5GsRe4xhcMn4p7Yh9f">
              Riksdagen ställer sig bakom det som anförs i motionen om att
              överväga att begränsa otillbörlig marknadsföring av alkoholhaltiga
              drycker och tillkännager detta för regeringen.
            </item>
          </list>
          <list>
            <item sortKey="Yrkande 3" xml:id="i-Jw3Zi6CibDhRiva4h86YkW">
              Riksdagen ställer sig bakom det som anförs i motionen om att
              regeringen i sitt arbete bör beakta den utredning som finns offentliggjord
              kring gårdsförsäljning av alkohol och tillkännager detta för regeringen.
            </item>
          </list>
          <list>
            <item sortKey="Yrkande 4" xml:id="i-9gMXk21Y2dwiW8mehFsKdA">
              Riksdagen ställer sig bakom det som anförs i motionen om att
              regeringen bör beakta de tidigare tillkännagivandena kring ANDTS
              i den kommande ANDTS-strategin och tillkännager detta för regeringen.
            </item>
          </list>
          <list>
            <item sortKey="Yrkande 5" xml:id="i-VtcKqutCzqh41qfEE145Bd">
              Riksdagen ställer sig bakom det som anförs i motionen om att
              se över den svenska narkotikapolitiken med fokus på vetenskap
              och skademinimering och tillkännager detta för regeringen.
            </item>
          </list>
          <list>
            <item sortKey="Yrkande 6" xml:id="i-Pfvt7vVWEoomYDgWj8pQ7P">
              Riksdagen ställer sig bakom det som anförs i motionen om att
              överväga att det i nästa ANDTS-strategi bör finnas ett skadereduceringsperspektiv
              även för tobak liksom det gör på alkoholens område och tillkännager
              detta för regeringen.
            </item>
          </list>
          <list>
            <item sortKey="Yrkande 7" xml:id="i-2NKkBFMHraDmxdAwj3uVig">
              Riksdagen ställer sig bakom det som anförs i motionen om att
              se över möjligheten att göra det obligatoriskt för gym att synliggöra
              om man samarbetar med den svenska antidopningsorganisationen eller
              inte samt möjligheten att införa en form av antidopningslicensiering
              och tillkännager detta för regeringen.
            </item>
          </list>
          <list>
            <item sortKey="Yrkande 8" xml:id="i-JoTfYoDbQUSaCYPuzQSg3w">
              Riksdagen ställer sig bakom det som anförs i motionen om att
              stärka det spelförebyggande arbetet, särskilt bland barn och ungdomar,
              och tillkännager detta för regeringen.
            </item>
          </list>
          <list>
            <item sortKey="Yrkande 9" xml:id="i-NwYzLj5YFUhap576qsfpYa">
              Riksdagen ställer sig bakom det som anförs i motionen om att
              regeringen bör kontrollera att kommuner och regioner arbetar med
              stödjande och spelförebyggande åtgärder, och detta tillkännager
              riksdagen för regeringen.
            </item>
          </list>
          <list>
            <item sortKey="Yrkande 10" xml:id="i-UX3Z6ZGFoLF4R6LdG9X2Mp">
              Riksdagen ställer sig bakom det som anförs i motionen om att
              regeringen bör överväga att bredda begreppet e-sport som kultur
              och officiell sport och tillkännager detta för regeringen.
            </item>
          </list>
          <list>
            <item sortKey="Yrkande 11" xml:id="i-PDvM1zkTDqrHm4de6Bs9Xs">
              Riksdagen ställer sig bakom det som anförs i motionen om att
              regeringen bör arbeta för att även e-sportmissbruk inkluderas
              i arbetet mot spelberoende och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-L43uXdz4hKGQrpNuHEytQg">
            Motivering
          </head>
          <p xml:id="i-5VmboPifpC1Ek2LxEU5Gqz">
            Sverige har den näst högsta narkotikarelaterade dödligheten i
            EU, vilket är en direkt konsekvens av de senaste decenniernas
            förda vänsterliberala politik – en politik vars fokus har varit
            på fel åtgärder och som därför har misslyckats i kampen mot narkotikan.
            Det svenska narkotikabruket är oroväckande och föranleder omfattande
            såväl proaktiva som reaktiva insatser och åtgärder.
          </p>
          <p xml:id="i-9kCDAXUANaNp5ZuVpshjmV">
            Sverige har haft en nedgång av alkohol- och tobaksbruk bland
            unga, men det är fortsatt viktigt att prioritera och utveckla
            insatser för att förebygga beroende och miss­bruk. Arbetet med
            att förhindra och motverka barns och ungas kontakt med narkotika
            måste ske i ett tidigt stadie i syfte att verka för goda uppväxtvillkor
            bland barn. Trygga barn med möjligheter att utvecklas och göra
            egna val för framtiden motverkar samtidigt kriminalitet och utanförskap.
          </p>
          <head type="h3" xml:id="i-8X8x1ykgXfetDxo859VrqP">
            Nationellt kompetenscentrum
          </head>
          <p xml:id="i-jWKafSSWGEpZAFePrGe2w">
            Ett framgångsrikt ANDTS-arbete behöver vara långsiktigt och det
            förebyggande arbetet bör utgå från evidens. Sverigedemokraterna
            anser att regeringen bör se över möjligheten att inrätta ett nationellt
            kompetenscentrum för att utveckla, förvalta och kvalitetssäkra
            framgångsrika metoder inom ANDTS-området. Ytterligare ett viktigt
            uppdrag för detta centrum bör vara att utbilda och sprida information
            om de bästa metoderna, så att de kan komma till användning och
            göra nytta i hela landet.
          </p>
          <head type="h3" xml:id="i-NqfMgZApesyXrRRMtvreJV">
            Missbruk och beroende
          </head>
          <p xml:id="i-PkVuu1iaZdnHgKrABX4z7t">
            Arbetet för att minska skador och problem kopplade till alkohol,
            narkotika, dopning och tobak är ett angeläget och prioriterat
            arbete för Sverigedemokraterna. Vi ser ett stort behov av att
            regionerna tar ett helhetsansvar för missbruksvården som i högre
            grad bör byggas på vetenskap och beprövad erfarenhet. Majoriteten
            av de som har missbruks­problem har bakomliggande psykiska eller
            fysiska sjukdomar, vilket gör att missbruks­vården måste bli mer
            tillgänglig för att möta människors behov av vård.
          </p>
          <p xml:id="i-GNAfBuGa2KGETQ6hUPXRCs">
            En beroendesjukdom är en förvärvad kronisk förändring av hjärnans
            belönings­system där minnen av de upplevelser som orsakade beroendet
            är lagrade. I dag klassas beroende av cigaretter, alkohol, droger,
            tabletter samt spel som beroendesjukdom, men det finns även andra
            missbruk som man inte alltid ser som ett sådant. Exempel på detta
            är köpmissbruk, sexmissbruk, internetmissbruk och läkemedelsmissbruk.
          </p>
          <p xml:id="i-6qVTRZXFdg9pBNRbWiihvX">
            En vetenskapligt genomförd riskbedömning av skadeverkningarna
            av alkohol, tobak samt olika sorters dopnings- och narkotikapreparat
            skulle ge värdefulla kunskaper vid reglering av lagstiftning inom
            detta område.
          </p>
          <head type="h2" xml:id="i-gBmB61Ze3PrQEzGs8yjZy">
            Alkohol
          </head>
          <head type="h3" xml:id="i-P3Bz13ZtwwBzXaunsS31Vp">
            Marknadsföring av alkoholhaltiga drycker
          </head>
          <p xml:id="i-UuAj2xSVm5iSPHWKsxGwug">
            I Sverige regleras alkoholreklamen av alkohollagen och marknadsföringslagen.
            Den som marknadsför alkohol ska ”iaktta särskild måttfullhet”
            och reklamen får inte vara påträngande, uppsökande eller uppmana
            till användning av alkohol. Den får heller inte rikta sig till
            personer under 25 år. I januari 2018 föreslog en statlig utredning
            att alkohol­reklam skulle förbjudas helt på sociala medier, men
            Konkurrensverket tyckte dock inte att ett förbud behövdes och
            frågan har sedan dess inte lyfts i den riktningen.
          </p>
          <p xml:id="i-5bdskVrYj9rNLQTqfsuK1u">
            Alkoholreklam är inte tillåtet i tv eller i radio, men ändå ökar
            sådan reklam stadigt i Sverige. Den har blivit allt mer synlig
            i medier och på digitala plattformar. Idag sänds flera svenska
            tv-kanaler från utlandet, vilket då möjliggör reklam för alkoholhaltiga
            drycker i det svenska tv-utbudet. På så sätt kringgås den svenska
            lagstiftningen. Sverigedemokraterna anser att regeringen bör överväga
            att begränsa otillbörlig marknadsföring av alkoholhaltiga drycker
            i det svenska tv-utbudet.
          </p>
          <head type="h3" xml:id="i-XR6yZ1JbxSwtzW6K8QpieX">
            Småbryggerier och gårdsförsäljning
          </head>
          <p xml:id="i-cs2RP4wVtHU4gSCrHWTNx">
            Under de senaste åren har antalet bryggerier i Sverige mångdubblats
            och en ny hantverkstradition har etablerats i Sverige. Idag finns
            det en växande näring av små bryggerier, destillerier och vinodlare
            och dessa entreprenörer är viktiga jobbskapare, framför allt på
            mindre orter och på landsbygden. Dessa företag utgör också en
            viktig beståndsdel i den svenska matkulturen, såväl i landet som
            utomlands, och exporten av både mat och dryck ökar. För att ta
            vara på svenska dryckesproducenter är det viktigt att skapa goda
            förutsättningar för utvecklingen av Sverige som dryckesland.
          </p>
          <p xml:id="i-SrydahzjdXGsAEeHZjgqm">
            Systembolaget framför att lokala producenter ska erbjudas försäljning
            i de närmast belägna systembutikerna, och i övrigt är det efterfrågan
            och försäljningssiffror som styr. I praktiken är det därmed få
            lokala produkter som når ut utanför det närmaste sprid­nings­området.
            Vissa produkter finns dock i beställningssortimentet som omfattar
            fler varor än det ordinarie sortimentet. Även små kvantiteter
            ska då gå via Systembolagets centrallager i Örebro och producenten
            svarar för frakten men kan inte lagerhålla produkten där. Systembolaget
            har till viss del tillmötesgått det ökade intresset för lokala
            produkter genom att skapa ett tillfälligt sortiment, både lokalt
            och småskaligt (TSLS). Leverantörer väljer själva om de vill offerera
            sina produkter till TSLS‑sortimentet eller placera dem i beställningssortimentet.
            Endast det senare kan kvalificera sig för att upptas i det ordinarie
            sortimentet, om tillräcklig försäljning uppnås.
          </p>
          <p xml:id="i-G4a53zm3sBVBJh9xhbCrfJ">
            Sverigedemokraterna anser att regeringen i sitt arbete bör beakta
            den utredning som finns offentliggjord kring gårdsförsäljning
            av alkohol och införa tillstånd för gårds­försäljning av alkoholhaltiga
            drycker. Vi anser således att svenska småproducenter ska kunna
            bli licensierade ombud för Systembolaget, så länge beslutade krav
            är uppfyllda och kan garanteras för att fortsatt säkerställa Systembolagets
            försäljningsmonopol.
          </p>
          <head type="h2" xml:id="i-LWtuJBfXbZo1ZJDovSbh7j">
            Narkotika
          </head>
          <head type="h3" xml:id="i-M3gAskVU1Yp7xfrJB5SqZz">
            Krafttag mot missbruks- och beroendevården
          </head>
          <p xml:id="i-QH7GHaEooM7Kh9QnmGb3hf">
            Den svenska narkotikapolitiken är ett dystert kapitel. Vi har
            EU:s näst högsta narkotika­relaterade dödlighet, vår beroendevård
            har stora brister och tillgången på narkotika är mer omfattande
            än någonsin. Att jämföra den narkotikarelaterade dödligheten mellan
            olika länder är samtidigt vanskligt bland annat eftersom tillförlitligheten
            i statistiken och rapporteringen varierar mycket. Däremot är det
            ett faktum att Sveriges narkotika­rela­terade dödlighet är alarmerande
            hög och att mycket mer behöver göras, dels för att minska missbruket
            men också för att rädda liv.
          </p>
          <p xml:id="i-72gGarfxDiTRKR5E688yut">
            Sverigedemokraterna anser att det är viktigt att kampen mot narkotika
            prioriteras i den kommande ANDTS-strategin mot beroenden. Narkotika
            är starkt beroende­fram­kallande och är allt som oftast även förknippat
            med annan kriminalitet.
          </p>
          <p xml:id="i-Rp3XNcDctjvafP9SzsSkzB">
            Samtidigt som narkotikan flödar in i landet i enorma mängder,
            vilket bland annat har framkommit genom underrättelsekartläggningar
            i krypterade nätverk såsom Encrochat, Anom eller Sky ECC, ger
            regeringens förnyade ANDTS-strategi inte tillräckliga svar på
            hur de narkotikarelaterade dödsfallen ska bli färre.
          </p>
          <p xml:id="i-5mvYSgFcHjFVse8v56dQZ4">
            Beroendevården behöver kartläggas och man behöver på ett övergripande
            plan utreda hur den nuvarande narkotikasituationen ser ut i Sverige.
            Detta gjordes delvis i Brottsförebyggande rådets rapport (Narkotikamarknader)
            där det estimerades att den svenska narkotikamarknaden årligen
            omsätter mellan 3,7 och 9,2 miljarder kronor per år. En genomtänkt
            och tydlig strategi mot den alltmer ökande användningen av narko­tika
            hade behövts för länge sedan.
          </p>
          <p xml:id="i-Lm6Zqxjrd6wyZkWtKnV2xV">
            Regeringen bör i sitt arbete med den kommande ANDT-strategin
            se över de tidigare tillkännagivanden som finns från riksdagen.
            Vidare bör regeringen göra en grund­läg­gande översyn av såväl
            tidigare som numera förd narkotikapolitik. Framtidens narko­tikapolitik
            ska baseras på den senaste forskningen med ett fokus på skade­minimering,
            snarare än på politiska nycker. På så sätt skapar vi en konkret
            och effektiv lagstiftning som i förlängningen räddar liv.
          </p>
          <head type="h2" xml:id="i-7pqVv6vj8hbab4QVndgEp8">
            Dopning
          </head>
          <head type="h3" xml:id="i-6F2zrZQdKQTdmwptzEceFN">
            Ökad dopningskontroll
          </head>
          <p xml:id="i-AqNEj9WuNtDzrWGtv6775a">
            Utanför elitidrotten består dopningsanvändarna framför allt av
            killar som tränar på gym och använder anabola androgena steroider
            (AAS) för att snabbt bli mer muskulösa. Bruk av AAS medför stora
            fysiska och mentala hälsorisker, varför det preventiva arbetet
            är viktigt. Nätverket Prodis driver ett ambitiöst antidopningsarbete,
            med informationskampanjer och utbildning av gympersonal, men har
            haft svårt att nå ut till alla gym. I Danmark är det obligatoriskt
            att synliggöra om man samarbetar med den danska antidopningsorganisationen
            eller inte, och en liknande form av antidopnings­licensiering
            är värd att utvärdera även för svensk del. Det är glädjande att
            Riksidrotts­förbundet nyligen beslutade att Svensk Antidoping
            ska vara organisatoriskt fristående från förbundets verksamhet.
            Den nya antidopningsorganisationen kommer att ha en viktig roll
            i att leda och samordna det nationella förebyggande antidopningsarbetet
            utanför elitidrotten.
          </p>
          <head type="h2" xml:id="i-6kswzDgqfJsy4K2H5NP9jw">
            Tobak
          </head>
          <head type="h3" xml:id="i-N3GitvzuDAUC795z9HMsJJ">
            Skadereduceringsperspektiv på tobaksområdet
          </head>
          <p xml:id="i-QZRQcF1Lb2yUiGTnj7S6fy">
            Även om alla produkter inom strategins område är skadliga för
            hälsan är det ändå viktigt att klargöra de skillnader som finns
            när det gäller dessa produkters skade­verkningar, och som är vetenskapligt
            påvisade. Tobaksrökningen är definitivt ett av världens allvarligaste
            folkhälsoproblem, och den beskrivs också av Världshälso­organisationen
            (WHO) som en global epidemi, vilket naturligtvis är oerhört allvarligt.
          </p>
          <p xml:id="i-D96P2taHYXzGgwEXBPfroJ">
            Inom tobaksområdet har mycket positivt hänt under de senaste
            åren. Framför allt har tobaksbruket, och i synnerhet den skadliga
            rökningen, fortsatt att minska i Sverige. Att färre människor
            röker innebär stora vinster för människors liv och hälsa och politiken
            bör fortsatt bejaka den utvecklingen. Samtidigt har mycket hänt
            i vår omvärld. Det finns inte längre några vetenskapliga tvivel
            kring att snus är betydligt mindre skadligt för hälsan än rökning,
            och det har även utvecklats ett flertal nya tobaksprodukter där
            tobak upphettas i stället för att förbrännas i syfte att vara
            mindre skadlig. Just förbränning av tobak har visat sig vara en
            process som utsöndrar många skadliga ämnen.
          </p>
          <p xml:id="i-KFuTSAjucsneyLscFNHQQZ">
            Som tidigare påpekats finns det nu även en ny form av snus, kallat
            vitt snus eller nikotinpåsar. Dessa innehåller inte tobak utan
            enbart nikotin från tobaksplantan och bör särskiljas från snus
            som innehåller tobak. Genom att driva en politik som uppmuntrar
            människor att välja mindre skadliga alternativ finns det en oerhört
            stor potential i att komma i mål med att skapa ett rökfritt Sverige.
            Därför är det viktigt att slå fast att det i nästa ANDTS-strategi
            bör finnas ett skadereduceringsperspektiv även för tobak, liksom
            det gör för alkohol.
          </p>
          <head type="h2" xml:id="i-CWWk5bfCPjr7Ga1w7vnM87">
            Spel
          </head>
          <head type="h3" xml:id="i-M2dc1ZbuLBSuqb5wMo1z1f">
            Förebyggande av spelmissbruk
          </head>
          <p xml:id="i-NFAHkrfmZoWAbkSRJCHapL">
            Folkhälsomyndigheten (FHM) har i uppdrag att genom kunskapsstöd,
            samordning och uppföljning bidra till att förebygga spelberoende.
            Från och med den 1 januari 2018 ingår problem med spel om pengar
            i socialtjänstlagen och hälso- och sjukvårdslagen. Det innebär
            att kommuner och regioner har ett tydligt ansvar att förebygga
            spelproblem och erbjuda råd, stöd och behandling till personer
            som har allvarliga problem med spel om pengar. Länsstyrelserna
            ska stödja regionernas och kommunernas arbete med spel­frågan.
            FHM har gjort en kartläggning av regioners och kommuners arbete
            i spelfrågan 2018–2019. Den visar att det spelförebyggande arbetet
            behöver stärkas i allmänhet.
          </p>
          <p xml:id="i-D1aztuHvR8LbVsuKLa1Ay9">
            Trots att det har vidtagits en del åtgärder den senaste tiden
            behöver det spel­förbyg­gande arbetet prioriteras, särskilt bland
            barn och ungdomar. Samtidigt bör reger­ingen se över möjligheten
            att kontrollera att kommuner och regioner på allvar imple­men­terat
            och fortsatt driver arbetet med stödjande och spelförebyggande
            åtgärder sedan lagändringen trädde i kraft den 1 januari 2019.
          </p>
          <head type="h3" xml:id="i-PKumGzErzzy3SsLMH86ixt">
            Hälsoperspektivet med e-sport
          </head>
          <p xml:id="i-8HfVwpmGj9a3tE94eu8Q5M">
            I vårt samhälle blir vi alltmer stillasittande, och spel- och
            e-sportbranschen är en viktig aktör för att motverka denna utveckling.
            E-sport och spel kan med fördel användas för att uppmuntra till
            rörelse och fysisk aktivitet. Framgångsrika exempel är spel som
            ”Pokémon Go” eller ”Wii-Fit” där den spelande når framgång genom
            fysisk ansträng­ning och rörelse. Ovan nämnda e-sportråd och spelinstitut
            bör i sin verksamhet upp­muntra speltillverkare att skapa spel
            som bidrar till fysisk aktivitet och rörelse. E‑sport kan bidra
            till att man blir mer fysiskt aktiv om man uppmuntras till det
            genom de spel man spelar, men också av att man förstår betydelsen
            av hälsoperspektivet om man som spelare vill nå framgång.
          </p>
          <p xml:id="i-6WReYd1riCNenH6Pyr5zEJ">
            Det finns flera dokumenterade fall gällande skador och ohälsa
            inom e-sport. Professionella spelare som ”Chessie” från Dota eller
            ”Olofmeister” från CS:GO har fått permanenta skador för att e-sporten
            inte officiellt klassats som en sport. Flertalet e‑sportare har
            inte heller fått någon utbildning gällande hur man kan e-sporta
            och sam­tidigt bevara sin hälsa, utifrån aspekter såsom ergonomi,
            nutrition, fysisk träning och sömn. Utövare av e-sport befinner
            sig i en konstant riskzon så länge e-sport endast ses som ”lek”,
            snarare än som officiell sport.
          </p>
          <p xml:id="i-2n5m1mYDyDVW5JFJ2XvHmm">
            Sverigedemokraterna anser att regeringen bör se över frågan om
            att bredda begreppet e-sport och erkänna det som kultur och officiell
            sport samt att regeringen även bör verka för att e-sportmissbruk
            inkluderas i arbetet mot spelberoende. Det är viktigt att aktivt
            verka för att minimera risken för att enskilda individer utvecklar
            ett beroende. Genom att bredda begreppet och erkänna e-sport som
            kultur och officiell sport skulle arbetet mot spelberoende kunna
            innefatta även e-sportspelarna. De individer som riskerar att
            fastna i ett spelmissbruk har då rätt till hjälp eftersom spelmissbruk
            klassas som en beroendesjukdom, vilket i sin tur omfattas av den
            allmänna sjukvården. Detta skulle bidra till att staten kan ta
            sitt ansvar i en allmän strävan efter att förhindra medborgare
            från att hamna i en spelproblematik.
          </p>
          <p xml:id="i-J2jafTwnmVebGyX7VoX6qA">
            Folkhälsoperspektivet är således en viktig aspekt i e-spelandet.
            En annan viktig aspekt som måste lyftas rörande spelberoende är
            att kunna särskilja monetärt spel­beroende och spelberoende som
            kan påverka exempelvis skolgång. Den ena beroende­formen kan på
            ett allvarligt och omfattande sätt påverka individers ekonomi
            så till den grad att de blir av med sin bostad eller hamnar hos
            Kronofogden, medan den andra sortens spelberoende kan sänka betyg
            eller leda till frånvaro i skolan för barn och ungdomar. Båda
            sorterna bör motverkas, men då konsekvenserna väger tyngre i fallet
            med monetära förluster bör även det proaktiva arbetet med att
            stävja detta beroende hanteras mer skyndsamt.
          </p>
        </div>
        <div type="motSignatures">
          <list>
            <item xml:id="i-4kZvvTZRy3DeLDxhKu35Ti" who="i-Uq8cgRMrRNcxY3QYetppCT">
              Linda Lindberg (SD)
            </item>
            <item xml:id="i-RWbzzWiC9MxhcYHFzExEib" who="i-9P5NZaksQybZxn8tBxUxvh">
              Carina Ståhl Herrstedt (SD)
            </item>
            <item xml:id="i-UdcXzFGUmYT9xfwBeZEh1Z" who="i-3sWANYcrP4dzCBqkXqrJRu">
              Johnny Svedin (SD)
            </item>
            <item xml:id="i-6QRae3p5TzYpNf5R5L2nSf" who="i-TtRdTWTGZX1yMjrAtYnz3m">
              Anna-Lena Blomkvist (SD)
            </item>
            <item xml:id="i-QdBvFp3doQdKJt7CM4r17Y" who="i-2HFQhchqUWZTJKFYz4PjBu">
              Carita Boulwén (SD)
            </item>
          </list>
        </div>
      </div>
    </body>
  </text>
</TEI>
