<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1932--fk--00207">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__207/mot_1932__fk__207-001.pdf"/>
      <fw xml:id="i-WmV599UCbeLYUXGZNvmuoE">
        Motioner i Första kammaren, Nr 207. 7
      </fw>
      <div xml:id="i-9Xg48eWGfZFLfGMzwL6zWK" type="motHeader">
        <div xml:id="i-2LhPM6k4bSjrFLLV9a3yF1" type="motTitle"/>
        <div xml:id="i-QQwMfYspVg8aCwc19PVHoR" type="motSubmissionInfo"/>
      </div>
      <div xml:id="i-TAA558WiNKP9FygEmNUdND" type="motBody">
        <div xml:id="i-CwogVvwU4Kg8nbTcSZoKxy">
          <p xml:id="i-4kVMS3WGpfzrYXYQgytAo1">
            Nr 207.
          </p>
          <p xml:id="i-Rvc38veF4XmuhfrByDRQDr">
            Av herr Möller m. fl., angående förhindrandet av tillkomsten
            av väpnade privata sammanslutningar.
          </p>
          <p xml:id="i-UvLGPmQKEHgwcnq8Y4mnCK">
            Det väckte inom vida kretsar av vårt lands befolkning stor förvåning
            för att inte säga bestörtning, då det under hösten förra året
            genom de stock- holmska polismyndigheternas utredning blev ådagalagt,
            att det i sambhällets mitt, under ledning av en högre militär,
            existerade en privat, beväpnad kår på tusentals medlemmar, vilken
            försett sig med sin vapenutrustning till stor del på illegala
            vägar. Det är den s. k. munckska kåren vi syfta på. Förvåningen
            blev inte mindre, då allmänheten genom den fortsatta utred- ningen
            av denna sak erfor, att kåren tillkommit och upprätthållits i
            sam- förstånd med förre polismästare Hårleman i Stockholm under
            dennes äm- betstid och genom ett egendomligt licensförfarande
            fått sin vapenutrustning fullständigare. Det försäkrades visserligen
            samtidigt både från kårens led- ning och från herr Hårlemans sida,
            att »kåren inte hade några som helst agressiva syften mot det
            bestående statsskicket.&gt; Den vore, försäkrades det, helt tillkommen
            för att vid behov tjäna ordningsmakten som förstärkning mot element,
            som eftersträvade samhällets omstörtning med våldsamma medel.
            En stor del av allmänheten, säkert den övervägande delen, upptog
            denna försäkran med den starkaste misstro och såg i den åsyftade
            privata kåren ingenting annat än ett hot mot samhället och dess
            lagbundna utveck- ling. De illegala metoder, som kåren använt
            för att förse sig med vapen, kunde givetvis icke skingra denna
            misstro, men väl endast ytterligare rot- fästa den. Det är icke
            vår mening att här upptaga någon diskussion om den munck- ska
            kårens verkliga syften. Det är för vårt syfte nog att framhålla
            några allmänna synpunkter på frågan, huruvida beväpnade privata
            sammanslut- ningar äro ur samhällets synpunkter önskvärda eller
            icke. Det enda skäl, som åberopats för tillkomsten av privata
            beväpnade kårer sådana som den munckska, har direkt knutit an
            till behovet av ordningens upprätthållande inom samhället. Polismakten
            skulle i vissa prövande situa- tioner vara för svag och påkalla
            en förstärkning av vapenutrustade sam- manslutningar av civila
            medborgare, som städse skulle stå beredda att ut-
          </p>
          <pb facs="riksdagen-motions-pdf/data/1932/mot_1932__fk__207/mot_1932__fk__207-002.pdf"/>
          <fw xml:id="i-HyD5g7yPfStSzpTBcmVrVs">
            8 Motioner i Första kammaren, Nr 207.
          </fw>
          <p xml:id="i-FazQRFXTW2HwPB9jGfrhP3">
            göra en sådan förstärkning. Vi tveka icke ett ögonblick att säga,
            att en på detta sätt organiserad ordningsvakt i sig själv innesluter
            de största risker för upprätthållandet av lag och ordning i samhället.
            Privata kårer av det slag, som det här är fråga om, kunna omöjligen
            vara skickade som ord- ningsväktare i kritiska situationer, vilka
            ställa särskilt stora krav i fråga om sans och omdöme hos ordningens
            upprätthållare. De äro icke på något vis utbildade för uppgifter
            av detta ömtåliga slag. De äro sammansatta efter politiska intresselinjer
            och kunna lätt falla för frestelsen att söka ut- nyttja lämpliga
            orostillfällen för politiska syften. De utgöra på intet sätt en
            ordningsvakt som kan påräkna tillit och förtroende från den stora
            all- mänhetens sida. De sakna därmed även den psykologiska förutsättningen
            som ordningsväktare i samhället. De mötas tvärtom med den största
            miss- tro. Denna misstrv följer dem likt en skugga och frammanar
            lätt liknande sammanslutningar inom andra medborgargrupper. Samhället
            kan på detta sätt uppdelas i beväpnade läger, som utgöra ett allvarligt
            hot mot allt fred- ligt samhällsarbete, ett hot som vid särskilt
            kritiska tillfällen lätt kan övergå i blodiga uppgörelser mellan
            olika folkklasser med nedbrytande verkningar för ett folks samhälls-
            och kulturliv. Det är en utveckling av detta slag, som vi under
            de senare åren ha fått bevittna särskilt i Central-Europa. Blo-
            diga händelser ha utspelats mellan beväpnade folkgrupper i Österrike.
            I Tyskland ha förhållandena genom olika politiska intressegruppers
            organise- ring och beväpning i privata kårer och sammanslutningar
            tillspetsats till den grad, att världen sedan någon tid med ängslan
            väntat på utbrottet av ett förödande inbördeskrig i detta land.
            Även i dessa länder ha de privata, vapenutrustade kårerna tillkommit
            i samhällsordningens namn. De privata beväpnade kårerna utgöra
            obestridligen en militarisering av de politiska och sociala striderna.
            Tätt i denna militariserings spår följer inbördeskrigets hot.
            Varje folk, som önskar skydda sig mot ett inbördes- krigs nedbrytande
            makter, måste stå på vakt mot denna militarisering av de politiska
            och sociala meningsbrytningarna. Man får icke ett ögonblick se
            genom fingrarna med vapenutrustade medborgarsammanslutningar,
            vilka mot samhället lojala syften de än föregiva sig tjäna. Haärutinnan
            gives det endast en garanti för trygghet. Samhällets ordningsvakt
            måste helt ligga i samhällets egna händer genom dess ansvariga
            myndigheter. Denna grund- sats är omistlig för ett lagordnat samhälle.
            Den är en fredlig utvecklings säkraste ankarfäste. Det är från
            dessa allmänna synpunkter en bred medborgaropinion utdömt privata
            medborgarkårer sådana som den munckska. Samhället självt har genom
            sin ansvariga regering tydligen velat hävda samma mening i fråga
            om ordningsvården. Syftet med vapenförordningen av 1927 har varit
            att genom en noggrann prövning av enskilda samhällsmedborgares
            framställ- ningar hos polismyndigheterna om licens för vissa vapen-
            och ammunitions- förvärv utesluta möjligheterna för en beväpning
            av oansvariga, privata
          </p>
          <pb facs="riksdagen-motions-pdf/data/1932/mot_1932__fk__207/mot_1932__fk__207-003.pdf"/>
          <fw xml:id="i-V6CqghZraQBnsr6N94sbwq">
            Motioner i Första kammaren, Nr 207. 9
          </fw>
          <p xml:id="i-4yp6e8zjt2CxxzoUAQG99t">
            kårer. Men om samhället genom den nyssnämnda vapenförordningen
            sökt förhindra uppkomsten av vapenförsedda, enskilda kårer, är
            därmed icke sagt att det möjliga gjorts för att vinna detta syfte.
            De framgångsrika försök som gjorts för att genom vapenförordningens
            paragrafer smuggla fram till den munckska kåren en del av dess
            vapenförråd, tyda på att för- ordningen behöver fullständigas
            och göras effektivare. Till detta anmäler sig också ett klart
            behov av att polislagen och instruktionen för de ansva- riga polismyndigheterna
            förtydligas därhän, att det icke behöver råda något tvivel hos
            vederbörande om att samhället icke önskar en civil förstärkning
            av polismakten av det lösliga och äventyrliga slag, privata medborgarsam-
            manslutningar utgöra. Vi skola i det följande närmare uppehålla
            oss vid de särskilda frågorna om formen för ett ytterligare manifesterande
            från samhällets sida av dess vilja att samhällets ordningsvårdande
            uppgifter skola helt ligga i de ansva- riga polismyndigheternas
            händer. Vid övervägandet av möjligheterna att för framtiden förhindra
            tillkom- sten av väpnade kårer av något slag bör först undersökas,
            huruvida ett generellt förbud däremot kan i lag stadgas. I den
            mån tillkomsten av en sådan kår leder till handlingar som i Strafflagen
            kap. 8, $$ 1, 2, 3, 4, 23 (Om »förräderi») eller kap. 10, $$ 7,
            8, 9, 13, 14 (Om »uppror» och &gt;upp- lopp») behandlas, behöves
            uppenbarligen ingen ändring av lagen. Stora svårigheter yppa sig
            emellertid givetvis då det gäller förebyggande bestäm- melser.
            I en vid innevarande års riksdag väckt motion (I: 1 och II: 1)
            ha påyrkats sådana bestämmelser att handlingar, som innefatta
            förberedelser till högförräderibrott kunna straffbeläggas samt
            desslikes andra former av statsfientlig verksamhet. Av allvarliga
            principiella skäl, som här ej behöva utvecklas, äro vi motståndare
            till en sådan lagstiftning. Det gäller då att undersöka, huruvida
            bildandet av kårer eller sammanslutningar med beväp- nade medlemmar
            kunna ställas i en kategori för sig och göras genom lagen åtkomliga.
            Svårigheten härvidlag synes oss bestå däri, att en så avpassad
            lagstiftning uppenbarligen lätt skulle kunna kringgås genom att
            samman- slutningarna ifråga uppge sig äga ett ideellt syfte vilket
            som helst, ehuru medlemmarna förskaffa sig vapen. Även om ett
            förbud i antydd riktning skulle kunna stadgas i lagen — vilket
            torde göras till föremål för utred- ningen — anse vi sålunda icke
            en dylik bestämmelse tillräcklig. Uppmärksamhet synes oss därför
            vid en utredning böra ägnas åt möjlig- heterna att skärpa de nuvarande
            bestämmelserna rörande förvärvet av vapen (Kungl. Maj:ts kungörelse
            med vissa bestämmelser angående skjutvapen och ammunition, Sv.
            Författningssamling, nr 338, 1927). Den nämnda förordningen är
            i sin tur en skärpning av en tidigare för- ordning rörande handeln
            med vapen och ammunition och tillkom det nämnda året emedan den
            äldre förordningen icke visat sig tillfyllest. Åtskilligt tyder
          </p>
          <pb facs="riksdagen-motions-pdf/data/1932/mot_1932__fk__207/mot_1932__fk__207-004.pdf"/>
          <fw xml:id="i-FbbEkW24bHnve675Ybxm3b">
            10 Motioner i Första kammaren, Nr 207.
          </fw>
          <p xml:id="i-UafBmWNSEn1DrFvQn8biaR">
            emellertid på att 1927 års förordning icke erbjuder samhällsmakterna
            till- räcklig möjlighet att förhindra ett illojalt handhavande
            av vapen. Det torde sålunda böra undersökas, huruvida i förordningen
            kan stadgas att endast personer, som erhållit licens, äga rätt
            att handhava vapen. De nuvarande bestämmelserna begränsa nämligen
            endast rätten till förvärv av vapen och ammunition. Licensinnehavaren
            har icke rätt att utan vidare »genom köp, byte, gåva eller annorledes»
            överlåta vapnet på annan person, men är icke förhindrad att till
            och med varaktigt utlåna det, varav givetvis även följer att överlåtelse
            kan i strid mot förordningens bestämmelser ske under sken av lån.
            Vidare kan ifrågasättas huruvida icke i själva förordningen strängare
            be- stämmelser kunde införas rörande kvalifikationerna för erhållande
            av vapen och ammunition. Enligt vad vi ha oss bekant tillämpas
            för närvarande olika metoder för att utröna huruvida en person,
            som inlagt ansökan om tillstånd att erhålla vapen och ammunition
            »gjort sig känd för ordentlighet och pålitlighet&gt; samt om han
            kan finnas »ha behov av skjutvapen eller ammunition». Medan i
            städerna kriminalpolisen plägar föranstalta en gan- ska ingående
            undersökning om personen i fråga, följas ofta nog på landet mindre
            stränga regler. Fordringarna äro likaså olika i fråga om de speci-
            ficerade uppgifter, som i ansökningsformuläret skola intagas rörande
            vap- nens och ammunitionens användning. Om anmärkningar icke finnas
            mot en persons vandel, synes vapenlicensen i regel beviljas icke
            blott om han kan uppgiva, att han är boende i en bostad, som är
            så avsides belägen att han kan vara i behov av ett skydd, utan
            även om han uppger sig vistas mycket på resor och därför anser
            sig behöva ett handvapen. Det är natur- ligtvis icke lätt att
            ange gränserna för det legitima behovet av dylikt vapen, men en
            viss skärpning synes böra ifrågasättas. Det kan i detta sammanhang
            anmärkas, att i många länder bärandet av vapen i annat syfte än
            jakt och för målskjutning är förbjudet. Vapenhandelsförordningen
            torde även på annat sätt kunna göras brukbar för förhindrandet
            av tillkomsten av väpnade sammanslutningar, nämligen om till beviljandet
            av vapenlicensen fogas en ansvarsförsäkran från licens- tagarens
            sida, vartill knytes straffbestämmelser i händelse vapnet tages
            i bruk för annat syfte än det uppgivna. En analogi därtill finnes
            i den av- svarsförsäkran, som avgives då en person från en skytteförening
            inköper ett mausergevär, som han får förbinda sig att icke utlåna
            och icke använda till jakt. I samband med en skärpning borde givetvis
            en ny inventering av i en- skildas ägo befintliga vapen äga rum.
            Slutligen synes oss utredningen även böra gälla i vilken mån de
            vapen, över vilka skytteföreningar och landstormsavdelningar förfoga,
            nu kunna utnyttjas för beväpningen av privata sammanslutningar.
            I samband med undersökningen av rätten att handhava vapen torde
            därjämte böra prövas vid vilken ålder detta bör vara tillåtet.
          </p>
          <pb facs="riksdagen-motions-pdf/data/1932/mot_1932__fk__207/mot_1932__fk__207-005.pdf"/>
          <fw xml:id="i-5dvPtR4PTkaMz37jA9RmbF">
            Motioner 1 Första kammaren, Nr 207. Med ledning av det anförda
            hemställa vi,
          </fw>
          <p xml:id="i-MEZQJQnCtdqSPEfXcTMNmL">
            att riksdagen måtte besluta i skrivelse till Kungl. Maj:t hemställa
            om en allsidig utredning rörande förhindrandet av tillkomsten
            av väpnade privata sammanslutningar, samt att förslag i ärendet,
            i den mån riksdagens medverkan är påkallad, måtte snarast möjligt
            framläggas.
          </p>
          <p type="date" id="i-YQHNJD8hXu9Lpr4LtozfF6">
            Stockholm den 21 januari 1932.
          </p>
          <div xml:id="i-C7RAEWhUYEewc3L4hacyXQ" type="signatureBlock"/>
          <p xml:id="i-MAvz7JnceF1kn2a2uK1kTH">
            Gustav Möller. Olof Olsson.
          </p>
          <p xml:id="i-GygwN6CW9EuWSQRr1zLzex">
            ÅA. J. Bärg. C. E. Svensson.
          </p>
          <p xml:id="i-ER7wud9he7GXWGNn69PGwA">
            Edv. Björnsson.
          </p>
          <pb facs="riksdagen-motions-pdf/data/1932/mot_1932__fk__207/mot_1932__fk__207-006.pdf"/>
        </div>
      </div>
    </body>
  </text>
</TEI>
