<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02415">
  <teiHeader>
    <fileDesc>
      <titleStmt>
        <title>SIDA-program för förebyggande av katastrofer</title>
        <author>Margaretha af Ugglas</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>SIDA-program för förebyggande av katastrofer</title>
          <idno type="rdwebb">G8022415</idno>
          <rs type="number">2415</rs>
          <ref type="dokument_url_text">http://data.riksdagen.se/dokument/G8022415/text</ref>
          <ref type="dokument_url_html">http://data.riksdagen.se/dokument/G8022415</ref>
          <ref type="dokumentstatus_url_xml">http://data.riksdagen.se/dokumentstatus/G8022415</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TRhFqW81mc6ziiCGTSe6zp</idno>
            <name>MARGARETHA AF UGGLAS</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9LiVRZYbCNZx1pMdtoxafw" type="signed"/>
        <correspContext corresp="i-9LiVRZYbCNZx1pMdtoxafw">
          <note type="signatory" corresp="i-TRhFqW81mc6ziiCGTSe6zp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2415/mot_198485__2415-001.pdf"/>
      <fw xml:id="i-PxnfBioKNxBUxpE359gW7Z">
        Motion 1984/85:2415
      </fw>
      <div xml:id="i-TJsRZMVMRfqjiVkhYCewcU" type="motHeader">
        <div xml:id="i-HSq8SRMrZir1xWiijUQjox" type="motTitle"/>
        <div xml:id="i-Gqh1ZGDtDaknN5bVrjRYFf" type="motSubmissionInfo"/>
      </div>
      <div xml:id="i-7ayaHs4irVb1nRKrmb8t1d" type="motBody">
        <div xml:id="i-TnhBwCzviH5TDQw2tJ5G5D">
          <p xml:id="i-Y73veZHNNXSqPC9CNAS7mN">
            Margaretha af Ugglas SIDA-program för förebyggande av katastrofer
          </p>
          <p xml:id="i-CmiWpyibvTdzMfnaRxrM26">
            Rapporterna om olika katastrofhändelser världen över avlöser
            varandra. Krig, inbördeskrig, jordbävningar, torka, översvämningar,
            hårda stormar — miljontals människor drabbas årligen av händelser
            av det här slaget. Att katastroferna ökat kraftigt råder det inget
            tvivel om. Samtidigt är det ett faktum att katastrofstatistiken
            är bristfällig. Det beror bl. a. på att det inte finns någon allmänt
            accepterad definition av ordet katastrof. Försäkringsbolagen tar
            fasta på förluster i människoliv och pengar. Sociologerna inriktar
            sig på sociala störningar. Hjälporganisationerna ger företräde
            åt de uppkomna hjälpbehoven och journalisterna koncentrerar intresset
            till sensationsvärdet, vilket bl. a. innebär att ju större antal
            dödsfall, desto större rubriker. Få har försökt definiera katastroferna
            utifrån ett större sammanhang och försökt förstå orsakerna bakom
            katastroferna. De flesta definitioner har det gemensamt att katastrofer
            beskrivs som sällsynta, plötsliga och dramatiska händelser, där
            många människoliv och stora materiella värden går förlorade. Man
            skiljer regelmässigt inte på om katastrofen inträffar i industriländer
            eller i u-länder. Det innebär att samma måttstock används vid
            bedömningen av katastrofer i den rika och den fattiga världen,
            något som förvillar begreppen. En katastrofhändelse i ett fattigt
            område, t. ex. en svår storm, kan orsaka begränsad skada uttryckt
            i pengar. Orsaken är att värdet på de tillgångar som finns är
            begränsat — mätt med de mått vi använder i industriländerna. Samtidigt
            är det uppenbart att för de människor som bor i området kan skadorna
            av stormen vara helt ödesdigra. Man hade redan från början små
            marginaler att leva på och har genom stormen förlorat allt man
            äger. Även om det alltså saknas en allmänt vedertagen definition
            av vad som är katastrof finns det många som har försökt systematisera
            begreppet. Den vanligaste indelningen består i att man skiljer
            mellan s. k. naturkatastrofer och katastrofer som orsakats av
            människan. Med naturkatastrof avses katastrofer som jordbävningar,
            svåra stormar, torka, översvämningar etc. Krig och inbördeskrig
            representerar den andra gruppen. Den här uppdelningen är både
            felaktig och olycklig. Felaktig därför att naturen oftast inte
            är den viktigaste orsaken till det som brukar kallas naturkatastrofer.
            Olycklig därför att själva termen naturkatastrof leder tankarna
            fel. Den ger intrycket att ingenting kan göras för att förhindra
            katastrofen, att vi som människor helt är offer för naturens krafter.
            Det är viktigt att nyansera den här debatten och klarlägga de
            ofta mycket komplicerade orsakssambanden som ligger bakom de olika
            katastrofty-
          </p>
          <p xml:id="i-KxH7BhupUT2Ra2opZcoZpA">
            perna.
          </p>
          <pb facs="riksdagen-motions-pdf/data/198485/mot_198485__2415/mot_198485__2415-002.pdf"/>
          <fw xml:id="i-39c4uRrniNDbuRYydFbJWG">
            Mot. 1984/85:2415 1
          </fw>
          <p xml:id="i-N1bDtFfjLFArpYsvwyLkZm">
            En annan svaghet i den traditionella synen på katastrofer består
            i fixeringen vid plötsliga, dramatiska händelser. Det är visserligen
            sant att katastrofer av typen jordbävningar inträffar plötsligt,
            men svältkatastrofer, av den typ som i dag drabbar stora delar
            av Afrika, kan på intet sätt beskrivas som plötsliga händelser.
            Här har vi att göra med ”krypande” katastrofer, svårigheter och
            problem som gradvis förvärras. Kännetecknande är att det är svårt
            att avgöra när katastrofen börjar och slutar — om den över huvud
            taget har något slut. Dessa ”krypande” katastrofer är väl så allvarliga
            både till sin natur och omfattning som de plötsliga. Över huvud
            taget är det svårt i ett fattigt u-land att avgöra vad som är
            normalt liv och vad som är katastrofförhållanden. Människorna
            lever på mycket små marginaler och relativt begränsade påfrestningar
            kan medföra katastrofala följder. Fattigdomen—i kombination med
            folkökningen -— gör att befolkningen är extremt sårbar för olika
            påfrestningar. I Afrika är f.n. drygt 25 länder drabbade av svår
            livsmedelsbrist, en katastrof som gradvis växer. Av en befolkning
            på över 150 miljoner människor i dessa länder lever många nära
            svältgränsen (januari 1985). I andra delar av världen ökar översvämningarna
            snabbt i antal. Den indiska subkontinenten och många länder i
            Sydamerika uppvisar fler översvämning- ar per år än någonsin tidigare
            i historien. Ytligt sett verkar det som om för litet eller för
            mycket regn skulle vara grundorsaken till de här katastroferna,
            att oberäkneliga klimatförhållanden skulle bära hela skulden.
            Variationer i klimatet är bara en av flera viktiga faktorer bakom
            det ökande antalet katastrofer. För litet regn eller för mycket
            regn kan ofta vara den utlösande faktorn i en katastrofsituation,
            men katastrofförloppet förstärks som regel av i huvudsak tre andra
            faktorer: — extrem sårbarhet, ofta kopplad till fattigdom och
            orättvis fördelning, — stark folkökning, — snabb miljöförstöring.
          </p>
          <p xml:id="i-8dBekbJUEFUeh5wkcWto37">
            Det är svårt att avgöra vilken av dessa faktorer som dominerar.
            Ofta är det frågan om ett komplicerat samspel, där också klimatet
            spelar in. Det är inte bara ”naturens krafter” som ligger bakom
            katastrofförloppen. Människans handlande är nästan alltid en viktig
            faktor i bakgrunden. Låt oss ta jordbävningarna som illustration
            på detta. Seismografen i Uppsala har sedan början av 1900-talet
            kontinuerligt registrerat alla föränd- ringar i jordskorpan världen
            över och också graderat styrkan. Enligt statistiken, vilken betecknas
            som noggrann, har jordbävningsaktiviteten inte ökat under senaste
            tid. Antalet jordskalv per år är ungefär lika stort i dag som
            för 100 år sedan. Trots detta har antalet jordbävningskatastrofer
            ökat kraftigt. Hur kommer det sig? Förklaringen är enkel. Jordskalven
            är inga katastrofer i sig. Helt avgöran- de för om ett jordskalv
            leder till en katastrof är var jordskalvet inträffar. De flesta
            skalven äger rum på havsbotten eller i obebodda landområden och
            det
          </p>
          <p xml:id="i-SHaZ1frisZvAgu9UvH721S">
            [EE SS RSS a RR SR ONA
          </p>
          <pb facs="riksdagen-motions-pdf/data/198485/mot_198485__2415/mot_198485__2415-003.pdf"/>
          <fw xml:id="i-HCQE79h4h6cFkfffeVgJ2o">
            Mot. 1984/85:2415 8
          </fw>
          <p xml:id="i-XA2WjprcN9bpjLYCApRBk7">
            är bara i de fall som människor kommer i vägen för ett skalv
            som katastrofer kan inträffa. Orsaken till att allt fler jordbävningar
            leder till katastrofer är helt enkelt att allt fler människor
            bosätter sig i områden där risken för jordskalv är hög. Det är
            inte naturens krafter som är det avgörande problemet utan människans
            exponering för dessa krafter. Vid katastrofer som torka och översvämningar
            är människans påverkan mera komplicerad än vid t.ex. jordbävningar.
            Här spelar ekologin och människans slitage på miljön väsentlig
            roll för att förklara varför dessa katastroftyper ökar starkt
            i omfattning, samtidigt som allt fler sårbara människor befinner
            sig i riskområdena. Naturen reglerar normalt sin fuktighet genom
            att jorden och växtligheten suger upp vatten när det regnar. Jord
            och växter behåller en viss vattenreserv för tider när det inte
            regnar. Om det regnar häftigt är förekomsten av vegetation ett
            skydd, dels fångar växterna upp regnet och dämpar nedslaget, dels
            leder rötterna vattnet ner i jorden. Detta innebär både att vatten
            magasineras och att jorderosion förhindras. ”Svampeffekten” märks
            mest i täta skogar med riklig undervegetation, inte minst i de
            tropiska regnskogarna, men den fungerar också i områden utan skog,
            t. ex. betesvallar, grässlänter. Den fungerar där landskapet lutar
            eller där landskapet är platt. Det är naturens eget sätt att skydda
            sig mot torka och att dämpa risken för översvämningar. Bryter
            man naturens eget system genom att skogen kalhuggs och boskapen
            betar av allt gräs, kan effekterna bli förödande. Den naturliga
            kedjan är bruten och ger effekter både på temperatur, luftfuktighet
            och vindar. Det lokala klimatet förändras. När vegetationen är
            borta eller starkt reducerad finns det ingenting längre som binder
            det ytliga jordlagret. Jorden blåser eller spolas bort (erosion)
            och det växer allt mindre på marken. Processen påskyndas gneom
            människornas och boskapens tryck. Skogen och vegetationen slits
            allt hårdare. Till slut ser marken ut som ett månlandskap. Jordförstöringen
            är snabb, framför allt i de fattiga länderna. FN:s miljövårdsorgan
            UNEP har beräknat att över 6 miljoner hektar prima åkerjord övergår
            till öken eller stäpp varje år. På ytterligare 20 miljoner hektar
            påbörjas allvarlig förslitning. (Sveriges samlade åkerareal uppgår
            till ca 3 miljoner hektar.) Om vi beräknar konsekvenserna för
            enskilda länder, visar beräkningar att t.ex. Colombia varje minut
            förlorar 760 ton matjord, som försvinner ned i havet. Etiopiens
            redan tunna jordlager minskar med 1 900 ton per minut. Det ger
            en förlust av 200 kg matjord för varje kilogram spannmål som produceras
            i landet. Dessa siffror verkar nästan orimliga, men de beskriver
            endast verklighe- ten. Den yttersta konsekvensen blir att förutsättningarna
            för livsmedelspro- duktion i de aktuella områdena blir allt sämre.
            När samtidigt befolkningen
          </p>
          <pb facs="riksdagen-motions-pdf/data/198485/mot_198485__2415/mot_198485__2415-004.pdf"/>
          <fw xml:id="i-XHPyjHPeWA3H4AbHoA1iW2">
            Mot. 1984/85:2415 9
          </fw>
          <p xml:id="i-NsTziu2KUFacGzU5czhrDo">
            ökar, blir svältkatastrofer omöjliga att undvika. Den snabba
            skövlingen av skog i många u-länder bidrar starkt till jordförstöringen.
            Beräkningar visar att ungfär 11 miljoner hektar skog i den tropiska
            delen av världen varje år försvinner. Nyplanteringen av skog är
            ännu så länge endast en bråkdel av dessa stora arealer. Särskilt
            oroande är skövlingen av de tropiska regnskogarna med deras unika
            artrikedom av växter och djur. Om nuvarande avverkningstakt fortsätter
            kommer regnskogarna i många länder i stort sett att vara försvunna
            i början av nästa sekel. Orsakerna bakom skogsskövlingen är flera:
            - I många områden huggs skogen ner därför att den fattiga befolkningen
            behöver ny mark för odlingsändamål. Problemet är bara att skogsmarken
            som regel är näringsfattig och redan efter några år totalt värdelös
            för jordbruksproduktion. — Ytterligare en faktor är skogsindustrins
            behov av trävara. Regnskogarna innehåller många värdefulla trädslag
            som exploateras hårt bl. a. för att användas i möbelindustrin
            i den rika världen. — Ett tredje problem utgör befolkningens behov
            av brännved för att laga sin mat och värma sina hyddor.
          </p>
          <p xml:id="i-KqfgScevdV9NPsbFibN9Uv">
            I de områden i Afrika där jordförstöringen är som svårast (Sahelområdet,
            östra Afrika samt södra Afrika) blir konsekvenserna av torrperioder
            allt svårare. Den naturliga ”svampeffekten” är förlorad vilket
            gör ekosystemet mera sårbart för variationer i klimatet. Effekten
            kan t.o.m. bli att den söndereroderade jorden inte förmår ta upp
            det regnvatten som faller. Det innebär att ett område kan drabbas
            av torka trots att det regnar. Även under normala regnförhållanden
            producerar marken allt mindre. När torkan slår till på allvar
            går produktionen av jordbruksprodukter ofta ner till noll. Befolkningen
            i dessa områden är mycket fattiga. De är ofta helt beroende av
            självhushåll. Någon penningekonomi existerar inte vilket gör att
            det inte finns någon marknad där befolkningen kan ersätta sin
            förlorade skörd genom inköp. Svältkatastrofen blir ett faktum.
            Det paradoxala är att jordförstöringen i andra delar av världen
            medverkar till att öka risken för översvämningar. Grundorsaken
            till detta är att jorden utmed bergssluttningarna där vegetationen
            försvunnit, spolas ned i flodda- larna vid regn och gradvis slammar
            igen flodmynningar och flodfåror. Ett framträdande exempel på
            detta är floddalarna i norra Indien. Riskerna för översvämningar
            har ökat dramatiskt under den senaste tioårsperioden som en konsekvens
            av bl. a. skogsskövlingen utmed Himalayas sluttningar. Afrika
            är den kontinent som just nu är mest drabbad av katastrofer. Den
            utlösande faktorn bakom svältkatastrofen är som regel en längre
            tids torka. Som tidigare visats är dock den totala orsaksbilden
            mera komplicerad än så. De flesta länder i Afrika får i dag ett
            omfattande utvecklingsbistånd. Trots det lever 150 miljoner människor
            nära svältgränsen. Situationen förvärras dag för dag. Grundproblemet
            består i att jordbruksproduktionen inte håller
          </p>
          <p xml:id="i-Rh7REXu7xEtfA4ZdTvgBoY">
            [5 RE rd VA cb RER dt SADE op NE RER rn SR NES SÄ Es I RR
          </p>
          <pb facs="riksdagen-motions-pdf/data/198485/mot_198485__2415/mot_198485__2415-005.pdf"/>
          <fw xml:id="i-CgsffDjUjkraNqtwZpy4md">
            Mot. 1984/85:2415 10
          </fw>
          <p xml:id="i-DC493TWGuHYaJpKkiUdNwv">
            jämna steg med folkökningen. Afrika som var nettoexportör av
            livsmedel för 20 år sedan behöver i dag importera tiotals miljoner
            ton årligen för att föda sin växande befolkning och detta gäller
            under ”normala väderleksförhållan- den”. Vid torrår blir situationen
            dramatiskt svår. Många kritiker menar att ointresset för landsbygdsutveckling
            varit ett genomgående drag hos afrikanska regeringar sedan självständigheten
            under 1960-talet. Matproduktionen per capita går nedåt i stället
            för uppåt i snart sagt alla länder. Afrikas städer livnärs huvudsakligen
            med importerad mat, medan lands- bygdsområdena sitter fast i ett
            jordbruk på existensminiminivå. Spannmåls- importen till Afrika
            nästan fyrdubblades i volym mellan 1960 och 1982. Regeringarnas
            prispolitik har ofta avskräckt jordbrukarna från att producera
            mer livsmedel. Avsikten med de låga matpriserna var att lönenivån
            i städerna skulle hållas nere för att därmed hjälpa industrisektorn
            att växa. En del regeringar gynnade också städerna eftersom byråkrater,
            polis, armé och intellektuella — som alla var politiskt viktigare
            än bönderna — fanns där. Samtidigt beräknar jordbruksexpertérna
            att hälften av jordens outnyttja- de jordbruksmark finns i Afrika.
            Matproduktionen skulle kunna vara många gånger större om rätt
            teknik och rätt grödor användes. I många av länderna har både
            regeringar och utländska rådgivare misshandlat jordbruket. Västerländska
            jordbruksmetoder har ibland bidragit till att försämra i stället
            för att förbättra situationen. I vissa områden koncentreras all
            odling på grödor för export medan den inhemska matproduktionen
            negligeras. Till detta skall läggas den extrema fattigdomen, folkökningen,
            den snabba ökningen av boskapshjordarna samt den tilltagande miljöförstöringen.
            Det tragiska är att människorna ofta inte har något annat val
            än att slita på sin miljö och därmed ytterligare försämra förutsättningarna
            för överlevnad. Svältkatastrofen i Afrika kräver stora insatser
            från inte minst Sverige för att stödja det akuta hjälparbetet.
            Samtidigt är det uppenbart att aldrig så effektiv katastrofhjälp
            inte kan lösa de grundläggande problemen i många av svältområdena,
            ofta i sådana områden där folkökningen är stor och miljöförstöringen
            gått långt. Katastrofhjälp behövs för att rädda liv, men akutinsatserna
            måste kompletteras med långsiktiga åtgärder för att försöka förhindra
            att ytterliga- re stora områden blir permanenta katastrofområden.
            Om katastroferna uteslutande berodde på naturens krafter, skulle
            möjlig- heterna att förebygga vara mycket små. Men eftersom människans
            handlan- de har så stor betydelse, måste det också finnas möjligheter
            för människan att påverka katastrofutvecklingen i positiv riktning,
            dvs. på lång sikt förhindra att katastroferna bara blir fler och
            fler. Orsakerna bakom katastroferna måste på ett helt annat sätt
            sättas i centrum. Katastroferna i den fattiga världen ökar f.
            n. så snabbt att det redan i dag är omöjligt att hålla jämn takt
            med akuta hjälpinsatser. Att enbart satsa på akuthjälp blir som
            att lägga plåster på ett sår som bara växer. Den måste kompletteras
            med långsiktiga
          </p>
          <pb facs="riksdagen-motions-pdf/data/198485/mot_198485__2415/mot_198485__2415-006.pdf"/>
          <fw xml:id="i-AceBiZYShB3D3HQzjydGH1">
            Mot. 1984/85:2415 11
          </fw>
          <p xml:id="i-VsGtaJ5n2nDBThAx33UfHf">
            åtgärder för att förebygga katastroferna. Sambanden mellan katastrofer
            och utveckling är många. Självfallet gör katastroferna att det
            inte kan ske någon utveckling. I ett land som Etiopien i dag står
            mycket av det normala livet stilla som en konsekvens av svältkata-
            strofen. Mindre självklart är det att en hel del tidigare utvecklirgsansträngningar,
            bl. a. västerländskt bistånd, hjälpt till att skapa eller förvärra
            katastroferna. Det gäller inte minst Afrika. De stora problemen
            med miljöförstöringen, folkökningen och sårbarheten hos de fattiga
            är exempel på olösta utvecklingsproblem som gått så långt att
            de blivit katastrofer. Huvudansvaret för att tackla de viktigaste
            orsakerna bakom katastrofut- vecklingen ligger givetvis hos de
            drabbade länderna själva och deras regeringar. Men det är oerhört
            viktigt att biståndsgivarna också är medvetna om dessa problem
            så att en mer samlad syn på katastrofhjälp och utvecklings- hjälp
            kommer till stånd. Alltför länge har vi arbetat med mer eller
            mindre vattentäta skott emellan de organ som arbetar med katastrofhjälp
            och de organ som arbetar med utvecklingsbistånd. Sårbarheten bland
            de fattiga måste angripas. Ökad självförsörjning av mat och bränsle,
            arbete och inkomster, förbättrad hälsovård, familjeplanering och
            utbildning är oerhört viktiga delar i katastrofbekämpningen. Utveck-
            lingsansträngningarna har inte tagit tillräckliga hänsyn till
            de fattigaste människorna i de fattiga länderna. Mycket mer måste
            satsas på landsbygdens utveckling. Det är här de flesta människorna
            finns. I dag tvingas många in till städerna för att de inte kan
            försörja sig på landsbygden. De miljömässiga aspekterna måste
            tas på allvar. Naturen håller på att totalt nötas ut på många
            håll. Där krävs enorma insatser för att rädda det som fortfarande
            kan räddas och reparera redan gjorda skador. Utvecklingen måste
            bokstavligen ner till ”gräsrötterna och därunder”. Många av de
            länder med vilka Sverige har utvecklingsarbete uppvisar stor katastrofbenägenhet.
            I vissa av dessa länder har SIDA gradvis byggt upp program inom
            områden som har avgörande betydelse när det gäller att försöka
            förebygga framtida katastrofer, t. ex. markvård, skogsvård. Insatser-
            na kunde dock vara väsentligt större. På sikt framstår det som
            nödvändigt att få till stånd en mera samlad syn på katastrofhjälp
            och utvecklingshjälp. En väg att åstadkomma detta skulle vara
            att SIDA för mottagarländer med stor katastrofbenägenhet utvecklar
            särskilda program för katastrofprevention. Därmed skulle en direkt
            och kontinuerlig koppling ske mellan akuta hjälpinsatser och det
            långsiktiga utvecklingssamarbetet. Mot bakgrund av det anförda
            hemställs att riksdagen hos regeringen begär att SIDA får i uppdrag
            att verka för att åtgärder för att förebygga s.k. naturkatastrofer
            blir
          </p>
          <pb facs="riksdagen-motions-pdf/data/198485/mot_198485__2415/mot_198485__2415-007.pdf"/>
          <fw xml:id="i-Mo8rHsLqzcgc9poM4pBUes">
            Mot. 1984/85:2415 12
          </fw>
          <p xml:id="i-BVjYBceNJvhMgpN6QfzKnJ">
            obligatoriska komponenter i de av SIDA:s mottagarländer som uppvisar
            stor katastrofbenägenhet.
          </p>
          <p xml:id="i-23HQsMeCYPACvyZaWhfKAC" type="date">
            Stockholm den 25 januari 1985
          </p>
          <p xml:id="i-9eb7k5kVPcxcoUUdRgeu14" type="signatureBlock">
            MARGARETHA AF UGGLAS (m)
          </p>
        </div>
      </div>
    </body>
  </text>
</TEI>
