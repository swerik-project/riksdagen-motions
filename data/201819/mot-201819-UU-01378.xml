<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UU-01378">
  <teiHeader>
    <fileDesc>
      <titleStmt>
        <title>Mänskliga rättigheter i utrikespolitiken</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1378 av Markus Wiechel m.fl. (SD)</title>
          <idno type="rdwebb">H6021378</idno>
          <rs type="number">1378</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H6021378/text</ref>
          <ref type="dokument_url_html">http://data.riksdagen.se/dokument/H6021378</ref>
          <ref type="dokumentstatus_url_xml">http://data.riksdagen.se/dokumentstatus/H6021378</ref>
          <ref type="docx">http://data.riksdagen.se/fil/35E42FDD-573D-46CB-AA7F-73192DC340A1</ref>
          <ref type="pdf">http://data.riksdagen.se/fil/30AFEA7D-8A5F-43BB-BE7B-3BD0A125916E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-15GQLABM4Mec7MqcrUKiax" type="signed"/>
        <correspContext corresp="i-15GQLABM4Mec7MqcrUKiax">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-7p7goD9VC5HZh4VdEN1AFo"/>
        </correspContext>
        <correspAction type="submitted" xml:id="i-C3ycsdBnAMWh4nKmqAdNHn">
          <date when="2018-11-28"/>
          <time when="12:11:57"/>
        </correspAction>
        <correspAction type="reviewed" xml:id="i-VaaGY5ZoVkDBxUMGgHarYH">
          <date when="2018-11-28"/>
          <time when="13:55:30"/>
        </correspAction>
        <correspAction type="referred" xml:id="i-CwagHGqp2MxvK1qY3VhWFx">
          <date when="2018-12-05"/>
        </correspAction>
        <correspAction type="assigned" xml:id="i-X8qzBwpAyjBw7RB5wLgzDu">
          <date when="2020-04-22"/>
          <time when="17:29:53"/>
        </correspAction>
        <correspContext corresp="i-X8qzBwpAyjBw7RB5wLgzDu">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-J82ts5Z8ri2CxVthYKxiQ5"/>
        <correspContext corresp="i-J82ts5Z8ri2CxVthYKxiQ5">
          <ref type="uppgift">2018/19:UU2</ref>
          <ref type="ref_dok_id">H601UU2</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3KmEznTJBQSQrijvbvGGRk"/>
        <correspContext corresp="i-3KmEznTJBQSQrijvbvGGRk">
          <ref type="uppgift">2019/20:UU2</ref>
          <ref type="ref_dok_id">H701UU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2soYwVKsftfCyFy1kVRgRA"/>
        <correspContext corresp="i-2soYwVKsftfCyFy1kVRgRA">
          <ref type="uppgift">2019/20:UU15</ref>
          <ref type="ref_dok_id">H701UU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:1378 av Markus Wiechel m.fl. (SD) Mänskliga rättigheter i utrikespolitiken</div>
      </div>
      <div type="motBody">
        <div type="motProposal" subtype="förslag">
          <head xml:id="i-M3DfQqCDwPMYsdKGg6CAKG">
            Förslag till riksdagsbeslut
          </head>
          <list style="ol">
            <item xml:id="i-5MKWzcx83SjFU4qSzYS7QW">
              Riksdagen ställer sig bakom det som anförs i motionen om att
              arbetet med mänskliga rättigheter i utvecklingsländer i högre
              grad ska prioritera de sociala och ekonomiska rättigheterna och
              tillkännager detta för regeringen.
            </item>
            <item xml:id="i-VD2WVvF7rpNX5biQ6N9GD4">
              Riksdagen ställer sig bakom det som anförs i motionen om att
              verka för att fler stater lever upp till FN:s allmänna förklaring
              om mänskliga rättigheter, och detta tillkännager riksdagen för
              regeringen.
            </item>
            <item xml:id="i-PQUHUD3riXuZaRLJknejTq">
              Riksdagen ställer sig bakom det som anförs i motionen om att
              i arbetet för jämställdhet i högre grad verka för och lyfta upp
              sambandet mellan att skapa grundläggande förutsättningar för kvinnor
              och deras möjlighet till utveckling och tillkännager detta för
              regeringen.
            </item>
            <item xml:id="i-8QJSyFshRWRMkRyuhy6Yn9">
              Riksdagen ställer sig bakom det som anförs i motionen om att
              i arbetet för jämställdhet ge högre prioritet åt satsningar för
              att bekämpa könsrelaterat och hedersrelaterat våld samt människohandel
              och tillkännager detta för regeringen.
            </item>
            <item xml:id="i-8aY5cJPLqgsDUc4rtmqAnP">
              Riksdagen ställer sig bakom det som anförs i motionen om att
              Sverige i arbetet för flickors rättigheter i högre grad bör stödja
              insatser för att minska antalet flickaborter och tillkännager
              detta för regeringen.
            </item>
            <item xml:id="i-8YJMwgkcwqeVbf8Ymtc54P">
              Riksdagen ställer sig bakom det som anförs i motionen om att
              bevara tyngden i begreppet mänskliga fri- och rättigheter och
              tillkännager detta för regeringen.
            </item>
            <item xml:id="i-FCBASZ32FSaTjMw8RMj3oW">
              Riksdagen ställer sig bakom det som anförs i motionen om att
              i högre grad uppmärksamma och verka för barns rättigheter och
              tillkännager detta för regeringen.
            </item>
            <item xml:id="i-YHzrUKuZM8jeWSZKu1k4g6">
              Riksdagen ställer sig bakom det som anförs i motionen om att
              visa tydligt stöd för utsatta minoriteter och tillkännager detta
              för regeringen.
            </item>
            <item xml:id="i-VBmeFG5cQX3zFdv8C9JqzH">
              Riksdagen ställer sig bakom det som anförs i motionen om att
              särskilt beakta bistånd och stöd till minoriteter och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-WcGqEPPuggQCqqise4qmRK">
            1 Sociala och ekonomiska rättigheter
          </head>
          <p xml:id="i-NYo8uoaRmTTTJAM1fntxdK">
            I regeringens arbete med mänskliga rättigheter finns ett tydligt
            fokus på medborgerliga och politiska rättigheter, ett viktigt
            och bra arbete som Sverigedemokraterna stödjer. När det handlar
            om mänskliga rättigheter för människor i de minst utvecklade länderna
            menar vi dock att det är viktigt att verka för att ge människor
            grundläggande förutsättningar att över huvud taget ha möjlighet
            att förändra sin livssituation på andra områden.
          </p>
          <p xml:id="i-8sR169VbZfsA3HkZKjkcps">
            Flertalet fattiga människor lever på landsbygden där tillgång
            till livsmedel, rent vatten och säker sanitet kan vara avgörande
            för att nå en utveckling på andra områden och själv kunna kämpa
            för andra viktiga mänskliga rättigheter. Vi anser det därför viktigt
            att komma ihåg att även rätten till en skälig levnadsstandard,
            rätten till utbildning och rätten till hälsa är grundläggande
            mänskliga rättigheter enligt såväl FN:s allmänna förklaring av
            mänskliga rättigheter som den internationella konventionen om
            ekonomiska, sociala och kulturella rättigheter. Insatser för till
            exempel jordbruksutveckling för ökad livsmedelssäkerhet, rent
            vatten, grundläggande sanitet, utbildning och hälsa är också viktiga
            delar av arbetet för att främja mänskliga rättigheter.
          </p>
          <head type="h1" xml:id="i-46Xs5JGkyCwwvQLJ6z9Ruv">
            2 Universella mänskliga fri- och rättigheter och upprätthållande
            av begreppet
          </head>
          <p xml:id="i-BDDMLkmCqD18oxgL9ZTgXG">
            Vi anser att grundläggande mänskliga fri- och rättigheter är
            universella, lika viktiga och gällande för alla människor oavsett
            var de bor. Med den utgångspunkten vill vi exempelvis verka för
            att fler länder lever upp till hela FN:s deklaration om mänskliga
            rättigheter i stället för att med hänvisning till islam begränsa
            dessa i enlighet med Kairodeklarationen som år 1990 antogs av
            ett antal muslimska länder. I ett mer svenskt sammanhang ser Sverigedemokraterna
            däremot risken att begreppet mänskliga rättigheter urvattnas när
            det flitigt används för att beskriva rättigheter som svenska politiska
            partier ser som i och för sig önskvärda, men vilka saknar grund
            i internationell rätt. Vi vill därför reservera det här begreppet
            för rättigheter som faktiskt är internationellt erkända.
          </p>
          <head type="h1" xml:id="i-VvN2VH8Xd7maLYszSPTcqr">
            3 Förutsättningar för jämställdhet
          </head>
          <p xml:id="i-Y57PFijZN8gHJD93bN72Rh">
            I regeringens jämställdhetsarbete framhålls kvinnors deltagande
            på den formella arbetsmarknaden och utmaningen i att motverka
            ekonomiskt utanförskap. I jämställdhetsarbetet i utvecklingsländer
            anser vi det viktigt att ge kvinnor de förutsättningar som behövs
            för att de över huvud taget ska ha en möjlighet att delta i utbildning
            och bli tillgängliga för den formella arbetsmarknaden. Idag ägnar
            många kvinnor i utvecklingsländer en stor del av sin tid åt överlevnad
            i form av att exempelvis hämta vatten och trygga livsmedelsförsörjningen
            för familjen, något som ofta sker under bristande sanitetsförhållanden
            som bidrar till ohälsa. Allt detta hindrar utvecklingen för kvinnor.
            Flickor väljer till exempel hellre att stanna hemma än att gå
            till skolan på grund av avsaknad av grundläggande sanitet på skolan.
            Flickor måste stanna hemma för att hjälpa till med hushållsarbete
            istället för att gå till skolan och många barn blir sjuka och
            dör på grund av förorenat vatten. Regeringen bör i det svenska
            jämställdhetsarbetet och i internationella sammanhang tydligare
            lyfta fram detta samband i arbetet för att skapa förutsättningar
            för kvinnor att kunna förbättra sina levnadsvillkor och utvecklas
            på samma villkor som män.
          </p>
          <head type="h1" xml:id="i-NzTQaS3LjayhfZi9ad2BpW">
            4 Våld mot kvinnor
          </head>
          <p xml:id="i-GL5CwjHoj7tWsTwMByFHbh">
            I många länder har kvinnor en särskilt utsatt situation och utsätts
            för sexuella övergrepp och andra former av våldsyttringar samtidigt
            som de ofta har dålig tillgång till rättsväsendet. Att kvinnor
            riskerar att utsättas för hedersmord, lynchning eller offentlig
            avrättning på grund av våldtäkt eller sex utanför äktenskapet
            är oacceptabelt och något som vi i Sverige bör ta starkt avstånd
            ifrån och rikta insatser för att bekämpa. Att det dessutom saknas
            skydd och rättssäkerhet för kvinnor när de utsätts för dylika
            övergrepp gör naturligtvis saken ännu värre. Människohandel för
            sexuella ändamål innebär en grov kränkning av de drabbade. Att
            kvinnor och även män genom människohandel utnyttjas för sexuella
            ändamål är något som måste motverkas bl.a. genom internationell
            samverkan. Därför är detta insatser som i än högre grad bör prioriteras
            inom jämställdhetsarbetet.
          </p>
          <head type="h1" xml:id="i-VLB5GrnEGCmgTnAUGTLcds">
            5 Flickaborter
          </head>
          <p xml:id="i-UsU6aX7e7DK8AZGVGHRx9V">
            Enligt de grundläggande principerna i FN:s barnkonvention ska
            barnets rätt till liv och utveckling och barnets bästa vara vägledande
            i alla beslut som rör barn. I flera länder i världen, bland annat
            Kina och Indien, är det dock vanligt förekommande att flickor
            väljs bort genom aborter. Könsselektiva aborter är fenomen som
            har sina rötter i ett klimat av diskriminering av kvinnor som
            strider mot grundläggande jämställdhetsvärderingar. Det kan också
            skapa obalans i antalet flickar och pojkar i de länder där könsselektion
            är vanligt förekommande. Kina har som bekant stora problem med
            detta. Situationen kommer förhoppningsvis förbättras efter att
            Kina slopat ettbarnsregeln men preferensen för pojkar är fortfarande
            djupt kulturellt rotad. Sverigedemokraterna anser att Sverige
            i dialog med länder som exempelvis Kina samt internationella aktörer
            som Unicef bör verka för att minska antalet flickaborter. Sverigedemokraterna
            anser att det är en oacceptabel könsdiskriminering att flickor
            aborteras på grund av att de är just flickor och att detta ska
            motverkas. I arbetet för mänskliga rättigheter och barnens rättigheter
            för flickor borde det vara en mänsklig rättighet att inte aborteras
            för att man är av fel kön.
          </p>
          <head type="h1" xml:id="i-AtCn2wq5sbc1kxSbwnysUS">
            6 Barnens rättigheter
          </head>
          <p xml:id="i-R6ANHbB53TSdgbwCAbMAJi">
            Sverigedemokraterna anser även att barnens rättigheter bör få
            ta en mycket större plats i utrikespolitiken än vad de gör idag.
            Enligt organisationen Wateraid dör nästan 290 000 barn under fem
            år varje år av diarrésjukdomar orsakade av smutsigt vatten och
            dålig sanitet. Det är runt 800 barn per dag, 33 barn i timman
            och ett barn varannan minut. Många barn är offer för de värsta
            formerna av barnarbete, sexuellt utnyttjande, olika former av
            våld och diskriminering, barnäktenskap och könsstympning. Att
            barn ska behöva utsättas för sådan behandling är ofattbart och
            något som måste motverkas. De grundläggande principerna i FN:s
            barnkonvention om barnets rätt till liv och utveckling och att
            barnets bästa ska vara vägledande i alla beslut som rör barn,
            ska vara centralt i arbetet för mänskliga rättigheter i andra
            länder.
          </p>
          <head type="h1" xml:id="i-A5aQNVCKZMuPjf1LX86Pjp">
            7 Minoriteter
          </head>
          <p xml:id="i-PZfj5yp5AT4ifPRYycJAHq">
            Ofta lyckas människor överleva svåra situationer för att de håller
            ihop. Det handlar om att de med gemensamma intressen väljer att
            samverka för sin egen, sin familjs och sitt folks skull. Det är
            inte heller särskilt konstigt, då samarbete i alla tider gjort
            att människor har lyckats komma längre. Det finns dock ett betydande
            problem för minoriteter, då de inte minst i länder med en stor
            etnisk, religiös eller kulturell mångfald är betydligt färre till
            antalet jämfört med majoritetsfolket och därför ibland betraktas
            som något annat än tillhörande det aktuella landet.
          </p>
          <p xml:id="i-GdmTpcBxtNPWWrY4dZDBtp">
            Som exempel på utsatta minoriteter som är betydligt färre till
            antalet än andra grupper i sitt land kan nämnas exempelvis yezidier,
            mandéer, turkmener, armenier, syrianer, judar, romer och shabaker
            i Irak och Syrien som idag tvingas utstå fruktansvärt förtryck.
            Kristna kan i många fall tillfälligt klara sig undan flykt, död
            eller att konvertera genom att betala ”jizya”, den muslimska skatt
            som exempelvis Islamiska staten inrättade när de erövrat olika
            områden. Exempelvis yezidier är inte fullt så lyckliga, då de
            ses som djävulsdyrkare, vilket legitimerar de mest fanatiska islamisterna
            att använda unga flickor och kvinnor som sexslavar och småpojkar
            som barnsoldater. I grund och botten har yezidier, enligt Islamiska
            staten, inte rätt att leva. Just minoriteter har det därför, oavsett
            vilket land de kommer ifrån, i många fall extra svårt, när extremistgrupper
            far fram eller när landet styrs av totalitära, intoleranta och
            hänsynslösa ledare. Regeringen bör därför visa sitt tydliga stöd
            för utsatta minoriteter och särskilt beakta bistånd (och annat
            stöd) till minoriteter.
          </p>
        </div>
        <div type="motSignatures">
          <list>
            <item xml:id="i-GKpgqXm2Tmhp29LmZB7uGC" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-DQjMooskAkGgHs7erVcUFE" who="i-4wsP6LwQoWWj732ozhmgSc">
              Ludvig Aspling (SD)
            </item>
            <item xml:id="i-LZaSvmkouXM7vRo5vCjSaP" who="i-TKwDinNn4twnLieK52EXRu">
              Björn Söder (SD)
            </item>
            <item xml:id="i-6i3nqVn46qw4trLKwmSTzF" who="i-V7UFodKLft3oP8S6c3GFzd">
              Lars Andersson (SD)
            </item>
            <item xml:id="i-MQBMec6V4ayBJfZbQdMxVQ" who="i-PtgVSQS6zzFSG7jQDufZYA">
              Tobias Andersson (SD)
            </item>
            <item xml:id="i-HZjEXti9oparvRbgBCMRZ" who="i-7p7goD9VC5HZh4VdEN1AFo">
              Sara Seppälä (SD)
            </item>
          </list>
        </div>
      </div>
    </body>
  </text>
</TEI>
