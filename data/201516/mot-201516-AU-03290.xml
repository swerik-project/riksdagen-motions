<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-AU-03290">
  <teiHeader>
    <fileDesc>
      <titleStmt>
        <title>med anledning av prop. 2015/16:54 Ett gemensamt ansvar för mottagande av nyanlända</title>
        <author corresp="i-G2FvChcLfdNRUQkYLtG8Ld i-Lw92TAaAVgG8Kdf7YxhViy">av Paula Bieler och Markus Wiechel (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3290 av Paula Bieler och Markus Wiechel (båda SD)</title>
          <idno type="rdwebb">H3023290</idno>
          <rs type="number">3290</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H3023290/text</ref>
          <ref type="dokument_url_html">http://data.riksdagen.se/dokument/H3023290</ref>
          <ref type="dokumentstatus_url_xml">http://data.riksdagen.se/dokumentstatus/H3023290</ref>
          <ref type="docx">http://data.riksdagen.se/fil/53E61315-383C-4816-8E53-457D0135E128</ref>
          <ref type="pdf">http://data.riksdagen.se/fil/930262DC-617C-4369-A252-89C99C02168C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CVxCkeoBAtghDFoSeDHDrs" type="basedOn"/>
        <correspContext corresp="i-CVxCkeoBAtghDFoSeDHDrs">
          <ref>Proposition 2015/16:54</ref>
        </correspContext>
        <correspAction xml:id="i-6DFjUNtNm9F9mNXQymSrVu" type="signed"/>
        <correspContext corresp="i-6DFjUNtNm9F9mNXQymSrVu">
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-Wct3Y2b3aYgsugug3cPygS" type="submitted">
          <date when="2015-12-11"/>
          <time when="15:52:48"/>
        </correspAction>
        <correspAction xml:id="i-8GMxdkUczq4eL1ei8ajLXx" type="dismissed">
          <date when="2015-12-14"/>
        </correspAction>
        <correspAction xml:id="i-QChGhXjNQgW1MfmNFNHiPG" type="referred">
          <date when="2015-12-15"/>
        </correspAction>
        <correspAction xml:id="i-qBaFmzaj7ZtmCQRqS3Rpx" type="assigned">
          <date when="2016-04-27"/>
          <time when="18:07:46"/>
        </correspAction>
        <correspContext corresp="i-qBaFmzaj7ZtmCQRqS3Rpx">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-B7KphVokiZ7Ewd6crARmko" type="behandlas_i"/>
        <correspContext corresp="i-B7KphVokiZ7Ewd6crARmko">
          <ref type="uppgift">2015/16:AU4</ref>
          <ref type="ref_dok_id">H301AU4</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU4</ref>
          <ref type="ref_dok_titel">Ett gemensamt ansvar för mottagande av nyanlända</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PBNkmPzx8E3G5D5CdkXJiS" type="motHeader">
        <div xml:id="i-26MquierjqbA34WZWxVoH5" type="motTitle">
          Motion till riksdagen 2015/16:3290 av Paula Bieler och Markus
          Wiechel (båda SD) med anledning av prop. 2015/16:54 Ett gemensamt
          ansvar för mottagande av nyanlända
        </div>
      </div>
      <div xml:id="i-UGZDh3e266VuBgcYPFrE8G" type="motBody">
        <div xml:id="i-SzpwqDNphsRCfiEaWdKaB6" type="motProposal" subtype="förslag">
          <head xml:id="i-25uAh1wpnDJtoMf6j3FaDQ">
            Förslag till riksdagsbeslut
          </head>
          <list xml:id="i-3coqmYeBZuBQQfHK4PxHP3" style="ol">
            <item xml:id="i-LgdQkQbaj5Fyzh3thmCK6E">
              Riksdagen avslår proposition 2015/16:54 Ett gemensamt ansvar
              för mottagande av nyanlända.
            </item>
          </list>
        </div>
        <div xml:id="i-Vw6JdK74CBecA5JtMf4YqW" type="motContent">
          <head xml:id="i-GYCATsc8NGSFVegapcML8c" type="h1">
            Motivering
          </head>
          <p xml:id="i-4PipNdqpx5nwSP2S6SJPen">
            Regeringen har presenterat ett förslag till ny lagstiftning som
            belägger kommuner med en skyldighet att efter anvisning ta emot
            vissa personer som beviljats uppehållstillstånd, i en förenklad
            sammanfattning de som bedömts vara flyktingar eller skyddsbehövande,
            samt deras anhöriga. Sverigedemokraterna är, av flera skäl, starkt
            kritiska till det liggande förslaget.
          </p>
          <p xml:id="i-AhcuTD4da2gBn8TNP55EsL">
            Inledningsvis kan dock fastslås att propositionen trots allt
            innehåller vissa konstateranden som Sverigedemokraterna kan instämma
            i. Ett sådant är att det nuvarande systemet för mottagande inte
            är hållbart. Ett annat är att faktorer såsom arbetsmarknadsförutsättningar,
            befolkningsstorlek och befintligt antal invandrade personer i
            en kommun i allra högsta grad påverkar förutsättningarna för hur
            väl mottagande och etablering fungerar.
          </p>
          <p xml:id="i-XccXZRBzhuJeQ5f1nWu5nV">
            Dessvärre tycks regeringen ta väldigt lätt på dessa konstateranden.
            Att nuvarande system inte är hållbart förskjuts till att handla
            om att enskilda kommuner inte skulle vilja ta ansvar, snarare
            än faktiska kapacitetsbrister. De faktorer som räknas upp som
            relevanta att ta hänsyn till vid fördelning anses inte relevanta
            nog för att kunna utgöra, åtminstone inom vissa tidsramar, grunder
            nog att inte alls kunna anordna något kommunmottagande. Om systemen
            är överbelastade avhjälps inte detta med en jämnt fördelad överbelastning,
            bristerna kvarstår. Detta förringas dock i propositionen.
          </p>
          <p xml:id="i-Hk8bFpYGXVE4BnwaYUAfkv">
            För att ytterligare understryka bristen på ansvar i propositionen
            hänvisas till hur remissinstansers oro avseende bostadsbrist besvarats.
            I stället för att förhålla sig till det faktum att det på många
            håll saknas bostäder anförs i propositionen att detta faktum är
            kommunernas eget fel då de inte byggt tillräckligt tidigare. Det
            förs ett resonemang om att en tvingande lagstiftning kommer medföra
            att bostadsbyggande ska ske till ett sådant överutbud att kommuner
            alltid ska stå redo att ta emot anvisade invandrare. Detta är
            en i vår mening djupt problematisk ingång till en i allra högsta
            grad avgörande faktor för mottagande.
          </p>
          <p xml:id="i-MvuG8Mfnx7ErHFkeTRH3UP">
            Sverigedemokraterna menar att det finns ett behov av att stärka,
            snarare än försvaga, kommuners självbestämmande avseende mottagande
            av både asylsökande och de personer som beviljats asyl. Eftersom
            det endast är kommunerna själva som har vetskapen om befolkningens
            vilja såväl som kommunens möjligheter och resurser är det för
            oss en självklarhet att det också bör vara upp till kommunerna
            att avgöra om dessa kan och bör anordna sådant mottagande. Därför
            menar vi att anvisningar endast ska ske till kommuner som frivilligt
            tecknat avtal med Migrationsverket, och aldrig i större omfattning
            än vad dessa avtal fastslår.
          </p>
          <p xml:id="i-GZJZLQqcC94QwCPjauo5AR">
            I detta sammanhang vill vi särskilt lyfta upp det problematiska
            i att kommuner enligt regeringens nuvarande förslag inte ens ska
            ha möjlighet att överklaga anvisningar. Det är enligt oss ett
            allvarligt ingrepp i det kommunala självstyret, och inget som
            staten kan köpa sig fri från genom extra finansiellt stöd eller
            nya tolkningar om vad som utgör allmänintresse. Framför allt kan
            kommunerna inte anses ansvariga för att sörja för en invandringspolitik
            som beslutats om på statlig nivå, det ansvaret bör ligga på just
            staten.
          </p>
          <p xml:id="i-7fW3uyc486Kd1SB6xupFaj">
            I regeringsformen 14 kap. 3 § fastlås följande: ”En inskränkning
            i den kommunala självstyrelsen bör inte gå utöver vad som är nödvändigt
            med hänsyn till de ändamål som har föranlett den.” I lagrådsremissen
            framhölls en skyldighet att undersöka om det syfte som den tänkta
            regleringen tar sikte på kan uppnås på ett för det kommunala självbestämmandet
            mindre ingripande sätt. Då riksdagen kan fatta beslut som påverkar
            antalet beviljade uppehållstillstånd i landet är det Sverigedemokraternas
            mening att den överbelastning av mottagningssystemen som lett
            fram till propositionen löses på ett för kommunerna mindre ingripande
            sätt. Det är således vår bedömning att inskränkningen av det kommunala
            självstyret inte står i proportion till den åtgärd man vill uppnå.
          </p>
          <p xml:id="i-US9UEBDtNRtYzJRGzfcD4Q">
            Sverigedemokraterna delar inte heller regeringens bild av vilket
            slags mottagningsbehov som finns. Vår åsikt är att de berörda
            grupperna i första hand ska erbjudas skydd. I dagsläget rör det
            sig dessutom om personer som rimligtvis borde erbjudas detta skydd
            på annan plats än i Sverige, då Sverige inte är det närmsta säkra
            område som finns till de kriser personerna bedöms ha flytt från
            och då vår utgångspunkt är att skydd bör erbjudas just så snart
            personer når säkerhet. Men även givet en sådan situation att personer
            beviljats uppehållstillstånd av flyktingskäl eller annat skyddsbehov
            är det vår mening att det i ett sådant läge är fel att bygga upp
            system för mottagande som fokuserar på permanent bosättning snarare
            än att just säkerställa skyddsbehoven.
          </p>
          <p xml:id="i-G1xy3UZvJM8F3ku1Z8w2i1">
            Ett välfungerande permanent mottagande kan enligt vår mening
            aldrig bygga på tvång, vare sig det rör sig om tvingande lagstiftning
            avseende mottagande i en kommun som inte anser sig ha förutsättningar
            eller tvångshänvisning av nyanlända till samhällen de inte uttryckt
            önskan att bo i. Det finns flera anledningar till detta. En tvingande
            lagstiftning löser inte, som vi redan framhållit, de praktiska
            problem som föreligger – så som arbetsmarknadsbalans, bostadsbrist
            eller humankapital nog att täcka välfärdsbehov. Dessa problem
            finns tvärtom kvar, och åtgärdas inte heller genom extra resurser
            i form av ökade schablonbelopp eller annat finansiellt stöd. En
            tvingande lagstiftning skapar dessutom en situation där motsättningar
            mellan samhälle och individ kan uppstå då bosättningen inte bygger
            på en ömsesidig önskan och frivillig beredskap att välkomna respektive
            välkomnas in i existerande samhälle.
          </p>
          <p xml:id="i-AdpjnqxZvvhgkxzTnfihAn">
            Avslutningsvis är det anmärkningsvärt att propositionen föreslår
            att anvisning ska ske även av personer som beviljats uppehållstillstånd
            på grund av anknytning till en person som tidigare beviljats uppehållstillstånd
            av flyktingskäl eller andra skyddsbehov. För Sverigedemokraterna
            är det en självklarhet att sådana uppehållstillstånd endast ska
            beviljas om anknytningspersonen uppfyller vissa skarpa försörjningskrav,
            där boende ingår. Således är det enligt vår mening orimligt att
            över huvud taget ha en anvisningsprocess för anhöriginvandrare.
          </p>
        </div>
        <div xml:id="i-BxPyrKsEimjzCHhArt5cuT" type="signatureBlock">
          <list xml:id="i-3MGig1yCKMNNJn56XeqRtN">
            <item xml:id="i-Jrcu1k3XtvtSXHQHB1HiHr" who="i-G2FvChcLfdNRUQkYLtG8Ld" type="signature">
              Paula Bieler (SD)
            </item>
            <item xml:id="i-MvBGcQZQZeGkhYvNhNeoUg" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
