<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01470">
  <teiHeader>
    <fileDesc>
      <titleStmt>
        <title>om förvisning av utlänning som begått brott</title>
        <author>av Blenda Littmarck</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förvisning av utlänning som begått brott</title>
          <idno type="rdwebb">G3021470</idno>
          <rs type="number">1470</rs>
          <ref type="dokument_url_text">http://data.riksdagen.se/dokument/G3021470/text</ref>
          <ref type="dokument_url_html">http://data.riksdagen.se/dokument/G3021470</ref>
          <ref type="dokumentstatus_url_xml">http://data.riksdagen.se/dokumentstatus/G3021470</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3fAnC8TbAVjy9BhJnxfPUh</idno>
            <name>BLENDA LITTMARCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GwwJLzRa5uww7MwUcG3TAS" type="signed"/>
        <correspContext corresp="i-GwwJLzRa5uww7MwUcG3TAS">
          <note type="signatory" corresp="i-3fAnC8TbAVjy9BhJnxfPUh"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1470/mot_197980__1470-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1979/80:1470
          </p>
          <p>
            av Blenda Littmarck om förvisning av utlänning som begått brott
          </p>
          <p>
            Sverige har en längre tid fört en liberal invandringspolitik.
            Andelen utländska medborgare har också ökat från omkring 0,5 20
            vid andra världskrigets slut till ungefär 5 20 år 1977. En del
            av dessa vistas tillfälligt i landet, medan andra avser att stanna
            flera år och kanske med tiden bli svenska medborgare. Den kraftigt
            ökade andelen utländska medborgare kan, såsom icke sällan skett
            i framför allt andra länder men också i Sverige, leda till motsättningar
            mellan olika befolkningsgrupper. Det är därför utomordentligt
            angeläget att varje tillfälle att förebygga dylika motsättningar
            tillvaratas. Det bör också betonas att det överväldigande flertalet
            utländska medborgare är skötsamma människor, som fyller en viktig
            funktion i det svenska samhället. För att upprätthålla goda relationer
            mellan de svenska och utländska medborgarna måste vi därför vara
            restriktiva med att låta de misskötsamma utländska medborgarna
            stanna i Sverige. Statistiken visar emellertid att vi tvärtom
            förefaller att vara alltför generösa i det hänseendet. Visserligen
            är de utländska medborgarna i Sverige i större utsträckning än
            de svenska i s. k. brottsaktiv ålder och bör därför rimligen uppvisa
            en relativt sett högre brottslighet. Men det är knappast rimligt
            att anta att de för den skull skall utgöra en femtedel av dem
            som intas i kriminalvårdsanstalt. Åren 1973-1978 utgjorde de sålunda
            mellan 18,1 och 22,0 20 av de intagna. Drygt en tredjedel av dem
            förvisades. Andelen utländska medborgare bland de intagna som
            dömts till mellan ett och fem års fängelse var än högre och varierade
            under nämnda år mellan 21,9 och 25,7 Zo. Bland dem som dömts till
            fem års fängelse eller mer var nämnda år mellan 34 och 62,2 20
            utländska medborgare. I permissionsutredningen (Ds Ju 1977:13
            s. 13) framhålls att av dem som årsskiftet 1976-1977 avtjänade
            straff på minst två års fängelse eller internering med en minsta
            tid av två år hade mer än 28 26 en dom på förvisning. Inte minst
            därför att fängelse ofta inte utdömts förrän vederbörande bortemot
            ett halvdussin gånger dömts till icke frihetsberövande påföljd
            är nämnda siffror oroväckande. Då de bedöms skall man också komma
            ihåg att en utländsk medborgare, som förvisas jämlikt 26 $ sista
            stycket utlänningslagen, kan beräkna en mildare påföljd än en
            svensk medborgare, som döms för samma brott. I detta hänseende
            skiljer sig förvisning från förverkande och övriga särskilda rättsverkningar,
            såsom återkallelse av körkort, vapenlicens, läkarlegitimation
            samt arvsförlust på grund av brott, vilka alla drabbar
          </p>
          <pb facs="riksdagen-motions-pdf/data/197980/mot_197980__1470/mot_197980__1470-002.pdf"/>
          <p>
            Mot. 1979/80:1470 14
          </p>
          <p>
            individen utan lindrigare påföljd i övrigt. Detta får ibland
            mycket märkliga konsekvenser, eftersom en utländsk medborgare
            även sedan en förvisningsdom vunnit laga kraft har flera möjligheter
            att få kvarstanna i riket. Detta beror på att dt finns flera hinder
            mot verkställighet av ett förvisningsbeslut. Utlänningen kan sakna
            pass, vara politisk flykting eller också kan andra omständigheter
            medföra att hans förvisning uteblir. Detta sker vanligen genom
            att man meddelar anstånd med verkställigheten. I första hand länsstyrelsen
            och i sista hand regeringen kan sålunda omintetgöra ett av högsta
            domstolen fattat förvisningsbeslut. Ett förvisningsärende kan
            med andra ord komma att behandlas av sex olika instanser och av
            sju olika myndigheter, dvs. tre domstolar, länsstyrelsen, invandrarverket,
            utlänningsnämnden och regeringen. Dessutom föreligger möjlighet
            till nåd. Det är knappast rimligt att en utlänning, som här begår
            ett brott och blir förvisad, har möjlighet att slippa undan med
            ett lindrigare straff än en svensk medborgare eller en utlänning,
            som ej blir förvisad. En lösning vore att behandla förvisning
            som de övriga särskilda rättsverkningarna och att alltså inte
            rabattera påföljden då ett förvisningsbeslut fattas. Ett annat
            sätt vore att låta domstolarna beakta även verkställighetshindren
            innan de fattar beslut. En tredje möjlighet vore att flytta domstolarnas
            förvisningsrätt till de verkställande myndigheterna. Framför allt
            den näst sista av de angivna metoderna skulle också kunna minska
            byråkratin. Vid bedömande av om en utlänning skall förvisas eller
            inte förtjänar anpassningen till det svenska samhället stor uppmärksamhet,
            medan det faktum att vederbörande viss tid innehaft permanent
            uppehållstillstånd knappast bör ha någon självständig betydelse.
            Därför bör 26 $ andra stycket andra meningen utlänningslagen kunna
            upphävas. Ännu ett problem utgör de utlänningar som efter att
            ha förvisats återvänder till Sverige. De ådöms ofta en månads
            fängelse för olovlig vistelse i riket. Det kan ifrågasättas om
            man inte borde beakta intresset av att de inte återvänder till
            Sverige då påföljden utmäts. En förvisad grov narkotika- brottsling
            bör kanske ådömas ett förhållandevis långt fängelsestraff om han
            olovligen återvänder till Sverige, medan andra kan ådömas betydligt
            kortare straff. Med stöd av det anförda hemställs att riksdagen
            hos regeringen begär en översyn av påföljdsreglerna för utländska
            medborgare som begår brott i Sverige i enlighet med vad i motionen
            anförts.
          </p>
          <p>
            Stockholm den 25 januari 1980
          </p>
          <p>
            BLENDA LITTMARCK (m)
          </p>
          <pb facs="riksdagen-motions-pdf/data/197980/mot_197980__1470/mot_197980__1470-003.pdf"/>
          <pb facs="riksdagen-motions-pdf/data/197980/mot_197980__1470/mot_197980__1470-004-001.pdf"/>
          <p>
            GOTAB 64483 Stockholm 1980
          </p>
          <pb facs="riksdagen-motions-pdf/data/197980/mot_197980__1470/mot_197980__1470-004.pdf"/>
        </div>
      </div>
    </body>
  </text>
</TEI>
