<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UU-00211">
  <teiHeader>
    <fileDesc>
      <titleStmt>
        <title>Sveriges roll i EU och i världen</title>
        <author corresp="i-4SAiMdwrEthd2M8z2yjtkv">av Ana Maria Narti (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges roll i EU och i världen</title>
          <idno type="rdwebb">GR02U211</idno>
          <rs type="number">U211</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GR02U211/text</ref>
          <ref type="dokument_url_html">http://data.riksdagen.se/dokument/GR02U211</ref>
          <ref type="dokumentstatus_url_xml">http://data.riksdagen.se/dokumentstatus/GR02U211</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <name>Ana Maria Narti</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7BivLYua7eZf93tT576gK7" type="signed"/>
        <correspContext corresp="i-7BivLYua7eZf93tT576gK7">
          <note type="signatory" corresp="i-4SAiMdwrEthd2M8z2yjtkv"/>
        </correspContext>
        <correspAction xml:id="i-TmrP1yRzoE6H7Xaw5S6HpC" type="referral">
          <date when="2003-10-15"/>
        </correspAction>
        <correspAction xml:id="i-YKMUni7rpKNrSRscYRisup" type="dismissal">
          <date when="2003-10-15"/>
        </correspAction>
        <correspAction xml:id="i-Anb43khQfGtntfhxUrbB43" type="submission">
          <date when="2003-10-07"/>
        </correspAction>
        <correspAction xml:id="i-9yNM92Fir8FcXE7cRojXjn" type="assigned"/>
        <correspContext corresp="i-9yNM92Fir8FcXE7cRojXjn">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_U_0211/mot_200304_U_0211-0001.pdf"/>
      <div xml:id="i-RjEQEWn2nxPrXFbztKTTda" type="motHeader">
        <div xml:id="i-VFckvJ1mBX5MpozdHaZtPR" type="motTitle"/>
        <div xml:id="i-UvyFPrDRrhLHvFzBHTjMwJ" type="motSubmissionInfo"/>
      </div>
      <div xml:id="i-V2uLkVwpgefV3xTSGB1z5J" type="motBody">
        <div xml:id="i-FQh3KgfoPTpB6hso1dFB5F">
          <p xml:id="i-JTEhWnVKBSQT49LF5U7H3v">
            2003/04 mnr: U211 pnr: fp403
          </p>
          <p xml:id="i-4ZGacKBLE1RwfwAWkUy1t2">
            Motion till riksdagen 2003/04:U211
          </p>
          <p xml:id="i-PQJd11FUjfmKrcx4CnzGGo">
            av Ana Maria Narti (fp)
          </p>
          <p xml:id="i-Cz7f97jPtt9mrH7GkSNDGj">
            Sveriges roll i EU och i världen
          </p>
          <p xml:id="i-EueMEbE4WSEb2AwjWxLkYA">
            Förslag till riksdagsbeslut
          </p>
          <p xml:id="i-M1gZpMYoL275Dw1rkGBnBe">
            1. Riksdagen tillkännager för regeringen som sin mening vad i
            motionen anförs om behovet av folkbildning kring EU. 2. Riksdagen
            tillkännager för regeringen som sin mening vad i motionen anförs
            om en kontinuerlig demokratisk dialog med ungdom kring EU. 3.
            Riksdagen tillkännager för regeringen som sin mening vad i motionen
            anförs om en handlingsplan för förstärkning av den demokratiska
            dialogen i samhället. 4. Riksdagen tillkännager för regeringen
            som sin mening vad i motionen anförs om en strategi för förstärkt
            svenskt inflytande över EU:s globala politik.
          </p>
          <p xml:id="i-87AkSAA7aanzEg1pLQESWU">
            Demokratins skapande dialog
          </p>
          <p xml:id="i-XTMUzvRyq9U96be7H71bfu">
            Den nyligen avslutade kampanjen inför folkomröstningen om euron
            lämnade efter sig en samling bittra erfarenheter. Euro-motståndarnas
            ivrigt upprepade påståenden om en försvagad demokrati och ett
            elitprojekt blev ytterst förenklade under månaderna av diskussioner
            och möten. Slagord som ville vara slagkraftiga överdrev sina budskap
            över alla förnuftiga dimensioner. Debatternas intensitet gav upphov
            till oro, rädsla och heta aggressiva känslor. Många aktiva deltagare
            i Ja-sidans arbete stötte på föraktfulla och till och med hatiska
            stämningar. Allt detta kan bidra till att cementera en stämning
            av total misstro och avståndstagande gentemot EU, gentemot folk
            som arbetar inom den europeiska politiken och gentemot allt samröre
            med EU. Vi behöver snabbt återgå till ett sunt klimat, nu när
            diskussionerna om unionens nya grundlag kommer i gång och när
            vi förbereder ett val till EU- parlamentet. Tendenserna att leda
            den politiska dialogen mot oförsonliga och intoleranta attityder
            bör avslöjas och stoppas. Vi behöver också fråga oss om det politiska
            samtalet inte skadas som följd av en stark obalans i människornas
            kunskap om EU:s funktioner och arbetsresultat. Det som inte
          </p>
          <pb facs="riksdagen-motions-pdf/data/200304/mot_200304_U_0211/mot_200304_U_0211-0002.pdf"/>
          <p xml:id="i-D8VW2GmmXEyFAtnYneuGdH">
            2003/04:U211
          </p>
          <p xml:id="i-MQC4n65fetQWfaKrVFXkrE">
            fungerar i unionens vardagliga verksamhet verkar vara betydligt
            mera känt än det som trots alla fel och brister innebär förbättringar
            för människor i många länder på kontinenten — inklusive Sverige.
            Mer än någonsin tidigare är vi idag i behov av starka insatser
            i folkbildningen om EU. Också samtalet med Sveriges ungdom måste
            fortsätta i skolor, ungdomsföreningar, vuxenutbildning och på
            alla mötesplatser där unga människor träffas. Egentligen borde
            vi ha en kontinuerlig kampanj ägnad att ständigt förstärka det
            demokratiska samtalets förutsättningar. Detta bör riksdagen ge
            regeringen till känna.
          </p>
          <p xml:id="i-53zQCdW8sT53n53ezWnchj">
            Farliga onda myter
          </p>
          <p xml:id="i-2uEpkkgcvW3uQvgiZbsRGd">
            Det är också absolut nödvändigt att avslöja vissa myter kring
            EU — denna frivilliga sammanslutning av demokratier. Riksdagen
            bör bidra till en saklig bild av den union i vilken Sverige är
            medlem tillsammans med många andra sedan länge etablerade demokratier.
            En sådan myt är myten om valutaunionen som elitprojekt och om
            dess anhängare som välbärgade högt avlönade grupper långt ifrån
            vanliga medborgare. Enbart genom att betrakta folkomröstningens
            siffror kan man se det orimliga i denna beskrivning: 42 procent
            av landets befolkning kan inte betraktas som en elit. Invånarna
            i Haparanda är inte heller någon privilegierad grupp på samhällets
            topp. Vid en analys av folkomröstningens resultat ser man snabbt
            att en stor del av invandrarbefolkningen röstade ”Ja”, och det
            är helt omöjligt att beskriva massan av nya invånare i Sverige
            som elit. Myten om en union och en valutaunion som enbart skänker
            fördelar till de rika grundar sig på ren okunskap. Övertygande
            argument för en helt annan uppfattning kan hämtas ur en dialog
            med kontinentens minst gynnade grupper. Ingen kan förstå Europeiska
            unionens betydelse för freden så lätt som en människa med rötter
            i ett f£ d kommunistiskt land. Hade kontinenten ortfarande varit
            delad i strängt åtskilda nationalstater när järnridån föll, hade
            gamla gränstvister kunnat komma upp till ytan och långvariga etniska
            onflikter kunnat växa sig starka. EU utövade starka påtryckningar
            för demokratisering, EU har varit den mest effektiva faktorn när
            det gäller positiva förändringar i öst. Östeuropas folk dras nu
            till euron — människorna använder sig av denna valuta i vardagen
            på samma sätt som de tidigare använde D-mark och dollar, utan
            att invänta något politiskt tillstånd att göra det. Folk vill
            i händerna ha pengar de kan ha förtroende för, vilket inte alls
            är fallet med de pengar de har ärvt efter kommunismen. EMU är
            dessutom ett effektivt redskap att bekämpa ekonomisk oreda och
            korruption med. Stränga villkor om sanering kommer att ställas
            innan kandidatländerna får tillgång till den nya valutan. För
            folk som under så lång tid inte har kunnat tro på sina pengar,
            kommer den europeiska valutan att bekräfta den slutgiltiga befrielsen.
            Samma bild kommer fram när man betraktar unionen och dess nya
            valuta ur migrationens synvinkel. Många invandrare ser positivt
            på EU, EMU och
          </p>
          <pb facs="riksdagen-motions-pdf/data/200304/mot_200304_U_0211/mot_200304_U_0211-0003.pdf"/>
          <p xml:id="i-QxHR5Dr2gPAdbtQ5fCFPtb">
            euron, säger flera undersökningar. Anledningen är tydlig. På
            samma sätt som nya gemensamma pengar underlättar vardagen för
            små företagare kan de intensifiera samarbetet mellan invandrarorganisationer
            över hela unionen. På en arena som omfattar flera hundra miljoner
            invånare kan de nya invånarna finna bättre arbetstillfällen, snabbare
            kommunikation, starkare egna internationella projekt och företag.
            Regeringen bör ta initiativ till en handlingsplan för förstärkning
            av den demokratiska dialogen i samhället.
          </p>
          <p xml:id="i-2Q9LhWbHtQp5xJZjs3WB3x">
            EU och världens fattiga
          </p>
          <p xml:id="i-85Z8ouShwJaxxJwxdjUNJX">
            En viktiga fråga som aktualiseras av folkomröstningens resultat
            har med Sveriges inflytande i EU och i världen att göra. Genom
            att helt gå in i det nya samarbetet skulle Sverige ha vunnit en
            stark position. Då kunde våra företrädare påverka hela unionens
            utveckling i positiv riktning. Sverige har stora ambitioner i
            detta sammanhang och det skulle ha varit lättare att nå resultat
            om samarbetet med EU:s alla arbetsgrupper hade förstärkts. Då
            skulle det t ex bli lättare att avskaffa de rika ländernas subventioner
            till det egna jordbruket, lättare att öppna hela den stora europeiska
            marknaden för de fattiga ländernas livsmedel och bomull, lättare
            att få fram nya och mer humana regler för flyktingpolitiken i
            hela unionen. I och med folkomröstningens resultat har detta arbete
            försvårats. Nu gäller det att finna andra vägar till större makt
            i EU:s ställningstagande i viktiga globala frågor. Regeringen
            bör arbeta fram en tydlig strategi för att uppnå dessa mål. Den
            kommunistiska internationalen har sjunkit i de döda visionernas
            jämmerdal. I praktiken närmar vi oss alltmer en motsatt international,
            de fria marknadernas international. Under Anna Lindhs tid som
            utrikesminister har Sverige agerat för att göra samverkan inom
            och utanför EU till redskap för att skapa en alltmer rationell,
            välstrukturerad och lagstyrd global marknad. Långt ifrån att bli
            skrämmande som i antiglobaliseringens profetior skulle den nya
            internationaliseringen kunna verka lugnande. Det är helt naturligt
            att människorna vill leva gott och att de försöker komma överens
            om hur de ska bygga upp det goda livet tillsammans. EU och EMU
            kan bli den nya fredens nybyggare. Men för detta bör den svenska
            politiken vinna större inflytande över EU:s politik. Eliternas
            union? Tvärtom! Vi kan arbeta för att forma det utvidgade EU till
            en union som förbättrar vardagen för de ytterst fattiga.
          </p>
          <p xml:id="i-DmhZyFEDLY58p3st98NiZG">
            Stockholm den 29 september 2003 Ana Maria Narti (fp)
          </p>
          <p xml:id="i-PJZS5LVimNh2XoVXkSDxFv">
            2003/04:U211
          </p>
        </div>
      </div>
    </body>
  </text>
</TEI>
