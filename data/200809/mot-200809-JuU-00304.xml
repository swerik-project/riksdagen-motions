<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00304">
  <teiHeader>
    <fileDesc>
      <titleStmt>
        <title>Granskningskommission i våldtäktsärenden</title>
        <author corresp="i-HUjSZiwF294s3waLDaSH8f">av Agneta Berliner (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Granskningskommission i våldtäktsärenden</title>
          <idno type="rdwebb">GW02Ju304</idno>
          <rs type="number">Ju304</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju304/text</ref>
          <ref type="dokument_url_html">http://data.riksdagen.se/dokument/GW02Ju304</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju304</ref>
          <ref type="doc">http://data.riksdagen.se/fil/1F5F2433-6B06-41B4-92B4-863CE38F2625</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HUjSZiwF294s3waLDaSH8f</idno>
            <name>Agneta Berliner</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JHTJJTM299B892ZUmQLxPg" type="signed"/>
        <correspContext corresp="i-JHTJJTM299B892ZUmQLxPg">
          <note type="signatory" corresp="i-HUjSZiwF294s3waLDaSH8f"/>
        </correspContext>
        <correspAction xml:id="i-QATJ4eXK7B7L4CCPSHr9h1" type="numbering">
          <date when="2008-10-06"/>
        </correspAction>
        <correspAction xml:id="i-VprEpXrDL82uda7t4GMHxk" type="submission">
          <date when="2008-10-03"/>
        </correspAction>
        <correspAction xml:id="i-UhpFUVWBPsdg9XGXp5yi6A" type="transfer">
          <date when="2008-10-03"/>
        </correspAction>
        <correspAction xml:id="i-YGuUF9YQUi3PT667CHJZte" type="assigned"/>
        <correspContext corresp="i-YGuUF9YQUi3PT667CHJZte">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9NAy3gr513vMXC7Z1dV65L">
            Förslag till riksdagsbeslut
          </head>
          <p xml:id="i-5hFnM5uhWxR7MHw9cmNYec">
            Riksdagen tillkännager för regeringen som sin mening vad som
            anförs i motionen om att tillsätta en oberoende och nationell
            granskningskommission för att förbättra rättsväsendets hantering
            av våldtäktsärenden.
          </p>
        </div>
        <div type="motContent">
          <head xml:id="i-RB2hyzQ7UbvhMycNmEQ2YK" type="h1">
            Motivering
          </head>
          <p xml:id="i-LABSjHUcGDiebc8Qmb7DUy">
            Våldtäkt är ett av de mest kränkande brotten en människa kan
            utsättas för. Under de senaste decennierna har det bildats en
            stark opinion mot mäns våld mot kvinnor, och den svenska sexualbrottslagen
            har varit föremål för flera omarbetningar. För rättsväsendet är
            våldtäkt ett av de mest prioriterade brotten att bekämpa. Därför
            är det av stor vikt att det finns vederhäftig och samlad kunskap
            om hur rättsväsendet fungerar när det gäller våldtäkter.
          </p>
          <p xml:id="i-Scko6ebusBwyTkgtNsPgS6">
            Förra året polisanmäldes över 3 500 våldtäkter mot personer över
            15 år i Sverige. Mörkertalet är dock mycket stort, och i verkligheten
            är det betydligt fler kvinnor, barn och även män som varje år
            utsätts för våldtäkt. Enligt BRÅ:s senaste nationella trygghetsundersökning
            kan 30 000 våldtäkter ha ägt rum 2006.
          </p>
          <p xml:id="i-KwA8p2EkNr9fQjWzkqSvg3">
            Sexualbrott i allmänhet och våldtäkt i synnerhet är inte enkla
            brott att studera. De allra flesta sexualbrott förblir oupptäckta.
            Den integritetskränkning som våldtäkten innebär gör att många
            brottsoffer undviker att synliggöra sin utsatthet genom polisanmälan
            eller vid undersökningar. Därtill läggs de flesta ärenden ned
            i ett tidigt skede av utredningen, vanligtvis med motiveringen
            att brott inte kan styrkas. Endast en liten andel av de våldtäkter
            som anmäls leder alltså i slutändan till att åtal väcks.
          </p>
          <p xml:id="i-F4DU95gjLVQA9cBHw1EDtN">
            Brottsoffrets möjlighet att få rättvisa och upprättelse är i
            mycket stor utsträckning avhängig av förundersökningens kvalitet.
            Ändå har liten uppmärksamhet ägnats åt att systematiskt identifiera
            och analysera brister vad gäller den rättsliga hanteringen av
            våldtäkter i Sverige. Därmed minskar även möjligheten att skaffa
            underlag för konkreta förbättringar.
          </p>
          <p xml:id="i-5X8ncQiHFVJVMM8rPoNc1v">
            Forskningsprojektet Den rättsliga hanteringen av övergrepp mot
            kvinnor och barn presenterade tidigare i år en rapport och preliminär
            analys av hur utredningar av kvinnofridsbrott och sexuella övergrepp
            skiljer sig åt mellan Stockholms olika polismästardistrikt. Ur
            rättssäkerhets- och rättstrygghetssynpunkt är rapporten alarmerande.
            Låt mig ta några exempel ur rapporten:
          </p>
          <list style="ul">
            <item xml:id="i-XcaoRiPu4TYtmzJtTDGwDr">
              Det anges bland annat att utredningskvaliteten är mycket skiftande
              inom och mellan de olika polismästardistrikten och åklagarkamrarna.
            </item>
            <item xml:id="i-HksCykkmk5wNUrAaGb2pLk">
              Forskarna i projektet menar att utredningsresultaten i hög grad
              påverkas av åklagarens kompetens och engagemang men också av polisens
              utredningsarbete. Om polisens material är vagt får åklagaren svårt
              att gå vidare med ärendet och bevissäkringen skiftar i kvalitet
              både när det gäller spårsäkring på brottsplatsen och på offret.
              Omvänt, menar forskarna, så påverkas utgången av att åklagare
              lägger ned utredningar för tidigt och att vissa åklagare ser bevisproblem
              innan de ens uppkommit. Om åklagaren i ett alltför tidigt skede
              relaterar bevisläget till möjligheten att bevisa våldtäktsbrott
              i domstol, kan det leda till att utredningen läggs ned utan att
              vidare åtgärder vidtas som hade kunnat stärka bevisläget.
            </item>
            <item xml:id="i-26V3iK9YZkpfWzKdDrfFFK">
              I nästan alla fall där misstanke om falsk anmälan funnits har
              utredningarna lagts ner. Forskarna menar att detta får allvarliga
              konsekvenser eftersom det, när man inte går till botten med dessa
              anmälningar, tycks fungera som en bekräftelse på att falska anmälningar
              är vanliga, vilket i sin tur leder till ett fördomsfullt agerande
              från polis och åklagares sida och att man anser sig göra rätt
              när man sorterar bort svaga anmälningar.
            </item>
            <item xml:id="i-SLf7uV7Cg5fNGpsb3oJbxy">
              Forskargruppen menar även att vissa grupper av kvinnor har ett
              särskilt dåligt utgångsläge i en våldtäktsutredning. Till exempel
              unga kvinnor, kvinnor med psykosociala problem, kvinnor som tidigare
              anmält en våldtäkt och kvinnor från Asien och Östeuropa saknar
              i praktiken rättsordningens skydd.
            </item>
            <item xml:id="i-ESD1ckpV7f3QSPkVrgKCxn">
              Det är inte ovanligt att utredningen läggs ned utan att namngivna
              och identifierade utpekade gärningsmän ens har hörts.
            </item>
            <item xml:id="i-Dh2QkYmfHaRGer1oT6KsDQ">
              Förhören med den misstänkte är inte alltid tillräckligt ifrågasättande;
              man ställer få följdfrågor, och den misstänkte konfronteras inte
              alltid med målsägandes uppgifter.
            </item>
          </list>
          <p xml:id="i-CkudifEu4pse23kZUkTQaJ">
            Sannolikt är dessa slutsatser inte enbart hänförbara till Stockholm.
            Det vet vi dock inte eftersom det inte görs jämförbara, enhetliga
            undersökningar för hela Sverige.
          </p>
          <p xml:id="i-GCeV6LZ36bDs7QooHkZVKy">
            Det är nödvändigt att polisens och åklagarnas arbete vad gäller
            att utreda och lagföra våldtäkt och andra sexualbrott förbättras.
            Kvaliteten i arbetet behöver stärkas för brottsoffrens rätt till
            rättvisa och upprättelse, och även för allmänhetens tilltro till
            rättsväsendets förmåga att utreda, åtala och lagföra så allvarliga
            och integritetskränkande brott som våldtäkt. På sikt skulle detta
            också kunna leda till att anmälningsbenägenheten ökar.
          </p>
          <p xml:id="i-VQDsNs8A695wqxhudJGquY">
            Den handlingsplan för att bekämpa mäns våld mot kvinnor, hedersrelaterat
            våld och förtryck samt våld i samkönade relationer som riksdagen
            ställt sig bakom innefattar en rad åtgärder för att motverka sexualbrott
            och våldtäkter, stödja brottsoffren och förbättra rättsväsendets
            verksamhet. Men därutöver behövs en genomgripande och nationell
            granskning av själva hanteringen av våldtäktsärenden för att säkerställa
            att kvaliteten i polisens och åklagarmyndighetens utredningsarbete
            håller en enhetlig och hög nivå i hela Sverige. Hela vårt rättsväsen
            måste på ett betryggande sätt utreda även dessa brott och ställa
            gärningsmännen inför rätta det ligger i såväl brottsoffrets som
            i samhällets intresse.
          </p>
          <p xml:id="i-YrLp7Q6y7tsm1Zy7jwtJN">
            Amnesty publicerade nyligen en rapport om våldtäkt i de nordiska
            länderna (Fallet nedlagt. Våldtäkt och mänskliga rättigheter i
            de nordiska länderna). I rapporten föreslår Amnesty att en oberoende
            granskningskommission inrättas för att systematiskt samla in information
            om samtliga utredningar rörande våldtäkt som läggs ned eller leder
            till beslut om att inte väcka åtal samt för att analysera och
            rapportera om skälen härtill och för att bedöma utredningskvaliteten.
            Jag menar att detta är ett mycket bra förslag.
          </p>
          <p xml:id="i-Rp9ZZc8xp7FMa2cbh5pjSD">
            En sådan granskningskommission skulle möjliggöra omfattande och
            jämförande studier som grund för förslag om ytterligare åtgärder
            för att förbättra rättsväsendets hantering av våldtäktsärenden.
            Vi skulle också få ett granskningssystem för kvalitetshöjning
            och större överensstämmelse i arbetet mellan olika polisdistrikt
            och åklagarkamrar. En systematisk granskning av alla nedlagda
            våldtäktsutredningar skulle innebära en ingående uppföljning för
            att säkerställa att såväl nya som tidigare vidtagna åtgärder verkligen
            fungerar.
          </p>
          <p xml:id="i-CPcsnibY36oYDtX4svy1jz">
            Det är viktigt att identifiera brister som går att hänföra till
            utredningarna av våldtäktsbrott för att kunna skapa ett bra underlag
            för och förslag till förbättringar av rättsväsendets framtida
            hantering av ärenden. Regeringen bör därför tillsätta en oberoende
            och nationell granskningskommission för att förbättra rättsväsendets
            hantering av våldtäktsärenden. Detta bör riksdagen ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-DmNjBnSGDiMJ5SdcXhuPCc" who="i-HUjSZiwF294s3waLDaSH8f">
              Agneta Berliner (fp)
            </item>
          </list>
        </div>
      </div>
    </body>
  </text>
</TEI>
