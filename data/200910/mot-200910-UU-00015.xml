<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00015">
  <teiHeader>
    <fileDesc>
      <titleStmt>
        <title>med anledning av skr. 2009/10:150 Berättelse om verksamheten i Europeiska unionen under 2009</title>
        <author corresp="i-9KG7jeGdkJDsSQQb3gKA2U">av Urban Ahlin m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2009/10:150 Berättelse om verksamheten i Europeiska unionen under 2009</title>
          <idno type="rdwebb">GX02U15</idno>
          <rs type="number">U15</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U15/text</ref>
          <ref type="dokument_url_html">http://data.riksdagen.se/dokument/GX02U15</ref>
          <ref type="dokumentstatus_url_xml">http://data.riksdagen.se/dokumentstatus/GX02U15</ref>
          <ref type="doc">http://data.riksdagen.se/fil/999C6C5A-58E5-466C-826C-B4320D7B6E59</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LYgs6CxKoYV4fCQZqbNzzy</idno>
            <name>Ameer Sachet</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GNN4F8gSKgs6MYoM31Xzeh" type="basedOn"/>
        <correspContext corresp="i-GNN4F8gSKgs6MYoM31Xzeh">
          <ref>Regeringsskrivelse 2009/10:150</ref>
        </correspContext>
        <correspAction xml:id="i-M1G2eFr4SEJwZgWkpNuF7u" type="signed"/>
        <correspContext corresp="i-M1G2eFr4SEJwZgWkpNuF7u">
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-LYgs6CxKoYV4fCQZqbNzzy"/>
        </correspContext>
        <correspAction xml:id="i-B3TeNCNPCDVrvAovUuNgn9" type="referral">
          <date when="2010-04-23"/>
        </correspAction>
        <correspAction xml:id="i-6uPEzuY9Z87rz7E5qMU1vg" type="dismissal">
          <date when="2010-04-22"/>
        </correspAction>
        <correspAction xml:id="i-v9kuhxfHuZsFskLJDZ4XG" type="dismissal">
          <date when="2010-04-22"/>
        </correspAction>
        <correspAction xml:id="i-9gVm41uYD8t8WeDJsz8Dar" type="transfer">
          <date when="2010-04-21"/>
        </correspAction>
        <correspAction xml:id="i-XU4EARvm6VKeT94jNuVkjr" type="submission">
          <date when="2010-04-21"/>
        </correspAction>
        <correspAction xml:id="i-43eYSoTKuhqczHffvkfx5C" type="assigned"/>
        <correspContext corresp="i-43eYSoTKuhqczHffvkfx5C">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Jh7ctiU2Hs1v1w88PUXRJi">
            Förslag till riksdagsbeslut
          </head>
          <list style="ol">
            <item xml:id="i-8ZunhwbWmXGE1d7yPYj5Y7">
              Riksdagen tillkännager för regeringen som sin mening vad som
              anförs i motionen om EU som utrikespolitisk aktör.
            </item>
            <item xml:id="i-4bM8TBmcBwKq3ueTTfYtzN">
              Riksdagen tillkännager för regeringen som sin mening vad som
              anförs i motionen om behovet av en skärpning av EU:s gemensamma
              kemikalielagstiftning.
            </item>
            <item xml:id="i-SDZ9tTx5ftTJFBYzMdLYEA">
              Riksdagen tillkännager för regeringen som sin mening vad som
              anförs i motionen om jobben.
            </item>
            <item xml:id="i-EpFNgAQUi6ueY7rGi2iP4Z">
              Riksdagen tillkännager för regeringen som sin mening vad som
              anförs i motionen om ekonomiska och finansiella frågor.
            </item>
            <item xml:id="i-16UeuzL4vH58ttNyhmPRKY">
              Riksdagen tillkännager för regeringen som sin mening vad som
              anförs i motionen om fullständigt informationsutbyte i enlighet
              med sparandedirektivet.
            </item>
            <item xml:id="i-Md6AHF3LTquYwuCCpekLM9">
              Riksdagen tillkännager för regeringen som sin mening vad som
              anförs i motionen om att informationsutbytet också ska gälla andra
              kapitalinkomster än räntor.
            </item>
            <item xml:id="i-8Lj4VdAKCrDC8UWQeGUHZU">
              Riksdagen tillkännager för regeringen som sin mening vad som
              anförs i motionen om att skattemyndigheter måste ges rätt att
              lämna vidare information till berörda myndigheter då andra brott
              än skattebrott föreligger.
            </item>
            <item xml:id="i-ACD3AjkeUc8FwPDctU6RTh">
              Riksdagen tillkännager för regeringen som sin mening vad som
              anförs i motionen om att genom ministerrådet begära att momsdirektivet
              ses över för att förbättra villkoren för den ideella sektorn.
            </item>
            <item xml:id="i-APhM3whuCpBn333xfjYYbU">
              Riksdagen tillkännager för regeringen som sin mening vad som
              anförs i motionen om att Sverige bör driva att det inom EU införs
              en minimiskatt på vin.
            </item>
            <item xml:id="i-VGeNEW42LvDc8XbXmZWYg4">
              Riksdagen tillkännager för regeringen som sin mening vad som
              anförs i motionen om att regeringen ska undersöka möjligheten
              att beskatta sådana kostnadsersättningar till ledamöter i Europaparlamentet
              för utövande av uppdraget som ej motsvaras av de utgifter som
              de är avsedda att täcka.
            </item>
            <item xml:id="i-PaVpNsX1d8NPEybaXR3fYU">
              Riksdagen tillkännager för regeringen som sin mening vad som
              anförs i motionen om patientrörlighetsdirektivet.
            </item>
            <item xml:id="i-5oH2taWv2tGWTuyZHmiCsx">
              Riksdagen tillkännager för regeringen som sin mening vad som
              anförs i motionen om en handlingsplan för energitrygghet och energisolidaritet.
            </item>
          </list>
        </div>
        <div type="motContent">
          <head xml:id="i-Woynex3e6u6S8sHHr4dtPp" type="h1">
            Motivering
          </head>
          <p xml:id="i-DDgSGvDEpTztgoMsWitXLC">
            Socialdemokraterna vill att EU i grunden ska vara ett mellanstatligt
            samarbete, där vi tillsammans med de andra medlemsstaterna kan
            lösa problem som kräver gemensamma lösningar.
          </p>
          <p xml:id="i-DVNGEPeDhrgqkeYA6MoqJu">
            Socialdemokratisk politik handlar alltid om att möjliggöra för
            människor att forma sitt eget liv. När krisen rullar fram, jobben
            hotas, välfärden försämras och klyftorna mellan människor ökar
            drabbar det oss alla. Människor och utveckling hålls tillbaka;
            jobb och välfärd går förlorade.
          </p>
          <p xml:id="i-GarEX2xFPKyp9fHCVT53q8">
            EU behövs också som en kraftfull aktör på den världspolitiska
            arenan för global fred och säkerhet, för mänskliga rättigheter
            samt för ökad solidaritet och demokrati. EU kan med sin politik
            för bistånd, handel, migration, jordbruk och klimat påverka hela
            världens utveckling.
          </p>
          <p xml:id="i-GiXndEcDWtkvAiXxvsLyVj">
            Därför gäller våra mål om fler jobb, ett hållbart klimat och
            en solidarisk politik både för Sverige och för Europa. Därför
            är konflikten mellan oss och de borgerliga partierna densamma
            här hemma som i Europa. Vi socialdemokrater sätter alltid människan
            främst.
          </p>
          <p xml:id="i-G7w4ptmbe5TtdMr2nPCqi7">
            När världen är osäker är det viktigt med ansvarstagande och samarbete.
            Inget land kan i dag stå ensamt. I kampen mot arbetslöshet, finans-
            och klimatkris, brottslighet och konflikter blir vi starkare tillsammans
            än var och en för sig. I en värld som blir alltmer gränslös behöver
            demokratin bryta igenom för att påverka globalt.
          </p>
          <p xml:id="i-J37dc8CzkmQyvkVFvqGZ9z">
            Ett väl fungerande EU kan bidra till att Sverige växer sig starkare
            och tryggare. Det kräver att EU arbetar med rätt saker. Så är
            det inte alltid i dag. Många beslut om vår framtid lämpar sig
            inte för beslut i Bryssel. EU måste bli spetsigare, öppnare och
            mer demokratiskt. Politikens makt ska öka i förhållande till juridiken.
          </p>
          <p xml:id="i-R2gpxyxSL3BacC5K6LuSKC">
            Företagens frihet på EU:s inre marknad får aldrig användas på
            bekostnad av principen om ekonomisk, social och miljömässig hållbarhet.
            Dessutom måste EU bättre spegla det faktum att hälften av Europas
            befolkning består av kvinnor.
          </p>
          <p xml:id="i-JsTsBo1NiVcWJitZhQrYZU">
            Sverige och Europa behöver inte mer av borgerlig politik. Ökad
            orättvisa är inte lösningen på de utmaningar vi står inför. Det
            handlar om ditt jobb, din lön och dina villkor på arbetsmarknaden.
            Det handlar om klimatkrisen och global solidaritet.
          </p>
          <head xml:id="i-gHubNNa8fNA83FoaNgEZL" type="h2">
            EU som utrikespolitisk aktör
          </head>
          <p xml:id="i-N38KJ5vVxH1KgYkRG7iRA2">
            EU har en viktig roll att spela i världen, och EU:s gemensamma
            utrikespolitik är en mycket viktigt del av EU-samarbetet. Grunden
            för den gemensamma utrikespolitiken är strävandet efter gemensamma
            ståndpunkter. Det här är naturligtvis inte alltid lätt. Ändå är
            det viktigt och värdefullt att hålla fast vid detta.
          </p>
          <p xml:id="i-35UWz12sciXGRExENB2kEK">
            Vetorätten på utrikespolitikens område måste gälla även i fortsättningen.
            Ytterst bidrar den till att utveckla gemensamma ståndpunkter inom
            EU, och när EU väl kan agera enat innebär det en betydande styrka
            på den internationella scenen. Sverige ska naturligtvis i största
            möjliga mån eftersträva enighet inom EU, men går inte enighet
            att uppnå måste Sverige alltid vara berett att hävda sin uppfattning.
            Sverige har historiskt varit ett land som trots sin mindre storlek
            har spelat en stor roll i den internationella debatten. Genom
            att i dag agera tillsammans med övriga EU-länder kan vår utrikespolitik
            få den tyngd som ett gemensamt EU-agerande ger.
          </p>
          <p xml:id="i-3LU9BkyRym969BjQno7VW6">
            Europeiska unionen har haft och har som sitt främsta syfte att
            omöjliggöra krig i Europa. Samtidigt som krig omöjliggjorts mellan
            medlemsländerna har den europeiska kontinenten inte besparats
            krig. Balkan har skakats av år av stridigheter, och nyligen har
            vi kunnat se väpnade strider i Kaukasus. Samtidigt finns i EU:s
            grannskap ett antal s.k. frusna konflikter, exempelvis Transnistrien
            och Nagorno-Karabach.
          </p>
          <p xml:id="i-JwhVCNLowe2choshdpsrpM">
            För att EU:s fredsskapande förmåga ska kunna bidra till målet
            om en europeisk kontinent utan krig måste processen att ta in
            nya medlemmar fortsätta. Alla europeiska länder som möter kraven
            på medlemskap ska kunna bli EU-medlemmar.
          </p>
          <p xml:id="i-2h1imr7Ht16ZYZAxn8cAAb">
            Tyvärr har en förfärande utvidgningströtthet börjat göra sig
            gällande i EU. För oss socialdemokrater är det är viktigt att
            slå fast att utvidgningen av EU är den största framgången på Europas
            kontinent. Turkiets framtida medlemskap är en mycket omdiskuterad
            fråga i många europeiska länder. För oss socialdemokrater har
            inställningen alltid varit att det inte är frågan om om Turkiet
            kan bli medlem utan när. Detta när avgörs av hur snabbt Turkiet
            klarar att uppfylla de kriterier som krävs för ett medlemskap.
            Vi ser ett framtida turkiskt EU-medlemskap som viktigt inte minst
            med tanke på hur det främjar rättigheterna för kurder och andra
            folkgrupper.
          </p>
          <p xml:id="i-GsABLJTGET674DmoK7Bbk8">
            EU måste på allvar investera resurser, tid och kraft i det östliga
            partnerskapet som arbetar för en integration av länder som Ukraina,
            Moldavien, Georgien, Vitryssland, Azerbajdzjan och Armenien. Samarbetet
            innebär konkret integration. Bland annat ska det leda till ökad
            rörlighet för människor mellan våra länder och tillväxt i handel.
          </p>
          <p xml:id="i-762gvmbZGoe6jfN3vVhDsZ">
            Vi måste öka EU:s förmåga i det globala samarbetet så att unionen
            ska kunna vara en progressiv och säkerhetsskapande kraft, inte
            minst i Förenta nationerna.
          </p>
          <p xml:id="i-5hFsTwomSvYQRX4V1umHwT">
            EU:s snabbinsatsstyrkor där Sverige bidragit genom den nordiska
            stridsgruppen, NBG, har skapats för att avhjälpa kriser och humanitära
            nödlägen. Stridsgrupperna ska kunna sättas in i en konflikts inledningsfas
            och förberedas för en mer omfattande internationell insats eller
            i bästa fall med egen förmåga avstyra konflikten. Det finns dock
            anledning att se över hur användbar och kostnadseffektiv denna
            modell är. EU:s snabbinsatsstyrkor har hittills aldrig använts.
          </p>
          <p xml:id="i-3G8zbmp9p3ofiQ1y8iUBTS">
            Unionen behöver mer av gemensamt uppträdande i viktiga utrikespolitiska
            situationer för att kunna påverka stormakternas agerande.
          </p>
          <p xml:id="i-CWYmKWx19jtBwTeW57zHbX">
            Regeringen skriver att man ser över möjligheten att stödja EU:s
            utbildningsinsats i Uganda till stöd för den somaliska regeringens
            säkerhetsstyrkor. Angående detta har vi tidigare i riksdagens
            EU-nämnd anmält en avvikande mening, en hållning som vi vidhåller
            också framgent.
          </p>
          <p xml:id="i-9FMbfwQG1ApJ6nvUYQYfsU">
            EU kan vara en viktig aktör i nedrustningsarbetet. Sverige bör
            vara en pådrivande kraft i EU-kretsen för att unionen ska ta steg
            framåt. För att kunna vara en sådan kraft måste Sverige självt
            vara en föregångare. I en värld som upprustar alltmer behövs aktiva
            röster för nedrustning.
          </p>
          <p xml:id="i-6tWRhHtBqLf2mqgnBR1rAM">
            Det är därför bekymmersamt att regeringen varit så passiv på
            nedrustningsområdet. Exempelvis har man ännu inte ratificerat
            klusterkonventionen. Sverige bör ratificera den å det snaraste.
          </p>
          <p xml:id="i-RKeDQDdQGDdp27k4Muz8Kq">
            EU och dess medlemsstater är världens största biståndsgivare,
            och detta har också en stark påverkan på vår omvärld. Genom olika
            samarbeten med de länder som finns i EU:s geografiska närområde
            kan EU arbeta för att skapa en utveckling som gör att skillnaden
            mellan innanför och utanför EU:s gräns blir mindre än i dag. Genom
            ett solidariskt handlande kan EU bidra inte bara till välstånd
            och utveckling inom EU utan också till välstånd och utveckling
            i hela världen.
          </p>
          <p xml:id="i-PaEnvPyq7345Dsr9s2sRU1">
            Sverige ska vara pådrivande för att andra länder, inte minst
            EU-länderna, ska höja sitt bistånd upp till FN:s mål på 0,7 %
            av BNI. Vi vill att återkopplingen av EU:s bistånd förbättras.
            Det skulle öka kunskapen om EU:s verksamhet på området, vilket
            är särskilt viktigt då det gäller en så stor aktör.
          </p>
          <p xml:id="i-4WeSDRio7cVTut7N97dAbs">
            EU:s länder är tillsammans världens största biståndsgivare, och
            unionen ska vara en pådrivande aktör för att uppnå FN:s millenniemål.
            För att det ska lyckas krävs att mer av EU-biståndet fokuseras
            på fattigdomsbekämpning och att EU:s olika politikområden samordnas
            bättre för hållbar utveckling. EU:s jordbrukspolitik är ett exempel
            på områden som måste reformeras i enlighet med detta.
          </p>
          <head xml:id="i-6G5Yh1Q2zhuw6wj6CvKLh3" type="h2">
            Miljön
          </head>
          <p xml:id="i-81NmtRQwN6uScajJ3VDXmk">
            Det är ingen tvekan om att det är på miljöområdet som EU har
            störst relevans i medborgarnas ögon. EU måste som helhet arbeta
            för kraftigt minskade utsläpp. Sverige måste vara pådrivande i
            det arbetet. Den linje som den borgerliga regeringen väljer går
            ut på att andra ska minska sina utsläpp så att Sverige slipper.
            Det är inte acceptabelt.
          </p>
          <p xml:id="i-3cbkEoRmEmA8n2gLCX8Xr7">
            EU-kommissionen ställer konkreta krav när det gäller utsläppsnivåerna,
            men både EU och Sverige kan bättre. Även om Sveriges krav är bland
            de tuffaste ligger ambitionsnivån ändå under den som vi socialdemokrater
            har slagit fast.
          </p>
          <p xml:id="i-YbXzjQVc145ivkZWGf2iFq">
            Ett viktigt verktyg för att förbättra miljön är att minska transporternas
            negativa miljöpåverkan. Sverige bör verka aktivt för ett effektivare
            tågtransportnät inom EU. De nationella järnvägssystemen måste
            bli kompatibla och lagstiftningen synkroniseras. Då först och
            parallellt med EU-kommissionens strävan att öka andelen förnybar
            energi har tågtrafiken en chans att bli ett realistiskt transportalternativ
            inom EU. I fråga om flyget har regeringenföreslagit att flygtrafiken
            ska omfattas av EU:s handel med utsläppsrätter. Det är också vår
            linje, men vi anser att flyget ska ha en egen marknadsplats, en
            s.k. egen bubbla, för att utsläppshandeln ska ha effekt. Det penningstarka
            flyget berörs inte nämnvärt av det låga priset på utsläppsrätter.
            Samtidigt riskerar den sårbara elintensiva industrin att drabbas
            av flygets inträde i handeln.
          </p>
          <p xml:id="i-Qv3MRuXMP3rzBHH7XxbXEp">
            Sverige har fram till nu visat världen att det går att förena
            satsningar på förnybar energi och utsläppsminskningar med ökad
            tillväxt. Det har gjort oss till ett föregångsland. Sverige hade
            goda förutsättningar att leda EU till ett starkt resultat under
            klimatmötet i Köpenhamn i december 2009. Men mötet misslyckades;
            EU förlorade sin ledarroll, och klyftan mellan de rika och de
            fattiga länderna vidgades. Regeringen Reinfeldts negativa agerande
            inför klimatmötet är för oss svårförståeligt.
          </p>
          <p xml:id="i-5pgR7rdFNUqZXpCr9NsX8K">
            Kemikaliefrågan är ytterligare ett politikområde där EU kan vara
            pådrivande. Den gemensamma kemikalielagstiftningen Reach finns
            på plats sedan ett par år tillbaka men kräver redan revidering.
            Principen om att farliga kemikalier ska ersättas med mindre farliga
            alternativ måste snarast skärpas. Vi vill också att Reach ska
            omfatta fler s.k. lågvolymämnen. Definitionen av vilka ämnen som
            behöver tillstånd för att användas måste förtydligas så att fler
            farliga ämnen omfattas. Regeringen måste bli mer aktiv i kemikaliefrågor
            och t.ex. lämna fler förslag till Reachs kandidatlista för farliga
            kemikalier.
          </p>
          <head xml:id="i-56HioinQ89Bf2eqxnRAiE4" type="h2">
            Jobben
          </head>
          <p xml:id="i-3qkcg7LpHwoTAHBpUxQ7YG">
            Kampen för svenska kollektivavtal handlar om att alla arbetstagare
            ska behandlas lika, oavsett om man kommer från Ronneby, Riga eller
            Rotterdam. Vi rödgröna menar att ökade möjligheter att arbeta
            i olika länder i grunden är positivt. Men fri rörlighet får inte
            innebära försämrade villkor för löntagarna. Därför ser vi det
            som en central uppgift att värna de fackliga rättigheterna och
            den svenska kollektivavtalsmodellen. Målsättningen med de borgerligas
            politik i Sverige och i EU verkar vara den motsatta.
          </p>
          <p xml:id="i-DCQjM3Zhio7k9nzzhHSLts">
            Regeringen talar vackert om den svenska kollektivavtalsmodellen,
            men i praktiken vill den införa kraftiga begränsningar av grundläggande
            fri- och rättigheter i arbetslivet. Det lagförslag som regeringen
            har drivit igenom i riksdagen, med anledning av Lavaldomen i EG-domstolen,
            öppnar för lönedumpning och illojal konkurrens. Regeringen går
            längre än vad som kan motiveras av EG-domstolens dom. Den angriper
            grundförutsättningarna för att den svenska kollektivavtalsmodellen
            ska fungera och utmanar föreningsfriheten som skyddas såväl i
            svensk grundlag som i Europakonventionen och i andra konventioner
            som Sverige ratificerat. Regeringen genomför historiska inskränkningar
            av fackets rätt att fritt förhandla och teckna kollektivavtal
            med utländska företag och av rätten att använda stridsåtgärder
            för att få ett avtal till stånd.
          </p>
          <p xml:id="i-VxjyZhfBoD4Yuqfr5h3nKq">
            Nu kommer olika regler att gälla för svenska respektive utländska
            företag och anställda. Det är i praktiken frivilligt för utländska
            företag att tillämpa svenska löne- och anställningsvillkor. De
            som vill konkurrera med lönedumpning och sämre arbetsvillkor kan
            göra det. Utan kollektivavtal vet vi av erfarenhet att löner och
            villkor successivt försämras för alla på arbetsmarknaden. Då finns
            det heller ingen rättslig grund för facket att i efterhand kräva
            tillbaka förlorad lön för löntagare, om det visar sig att företaget
            otillåtet sänkt lönerna. Regeringen anser inte heller att utländska
            arbetstagare ska omfattas av avtalsförsäkringar om de råkar ut
            för en arbetsolycka. En arbetstagare som invalidiseras kan stå
            helt utan ersättning om det visar sig att hans arbetsgivare inte
            kan betala skadestånd. Även det är förstås en fullständigt oacceptabel
            ordning.
          </p>
          <p xml:id="i-dVB1gVrW5mEvsPDtGTuwq">
            Efter Lavaldomen 2007 har regeringen, trots att den talar om
            den svenska kollektivavtalsmodellens förträfflighet, inte lyft
            ett finger för att försvara den. Inte ens under det svenska ordförandeskapet
            i EU tog Reinfeldt och Littorin ett enda initiativ i den fråga
            som kan medföra allvarliga konsekvenser för Europas löntagare.
          </p>
          <p xml:id="i-P5KTEE6Q8FCyGzmrGryyL6">
            EU:s arbetstidsdirektiv syftar till att säkerställa en lägsta
            nivå för skyddet för arbetstagarnas rättigheter när det gäller
            veckoarbetstider, dygnsvila, nattarbete, veckovila och pauser.
            Målet är att skydda arbetstagarnas hälsa och förhindra konkurrens
            mellan länderna som bygger på dåliga arbetsvillkor. Direktivet
            är därför av avgörande betydelse för Europas alla löntagare. Vi
            anser att det inte ska vara möjligt att förhandla bort grundläggande
            skyddsregler när det gäller arbetstiden. Skyddet för Europas löntagare
            mot ohälsosamma arbetstider måste stärkas. Vi socialdemokrater
            menar att vi i EU måste driva att optout-möjligheten avskaffas.
          </p>
          <p xml:id="i-CSBS93UBeUft1Y2viZxQWi">
            Vidare måste regeringen agera betydligt mer aktivt inom EU för
            att utveckla EU:s inre arbetsmarknad på ett sätt som leder till
            ökat välstånd, ökad trygghet, ordning och reda på arbetsmarknaden
            och att gällande avtal och regler i ett land tillämpas för alla
            som verkar där. I diskussioner och beslut om flexicurity måste
            regeringen betona tryggheten lika mycket som den hittills betonat
            vikten av flexibilitet. En verklig flexibilitet, som också blir
            accepterad bland företag och anställda, måste bygga på en väl
            fungerande trygghet. Det ena utan det andra är inte möjligt.
          </p>
          <p xml:id="i-wfdQ4tiyHyeUbTmyQ9ohf">
            Vi vill också slå vakt om kvinnors möjlighet att verka på arbetsmarknaden
            på samma villkor som män. Vi ser med oro på att en stor del av
            de nya jobben för kvinnor handlar om jobb med lägre löner och
            begränsad arbetstid.
          </p>
          <p xml:id="i-Qn8DM2EkKx8PCnHyvMWKzr">
            Regeringen har kraftigt försämrat anställningsskyddet för visstidsanställda,
            och Sverige får nu kritik från EU-kommissionen för att vi i dag
            inte lever upp till de minimikrav för skydd av anställningstryggheten
            som gäller inom EU. I en formell underrättelse kräver EU-kommissionen
            att Sverige ändrar sin lagstiftning så att den lever upp till
            EU-rättens krav. Visstidsanställningar ger sämre löneutveckling,
            lägre ersättning i sjuk- och arbetslöshetsförsäkringen och lägre
            pension. En visstidsanställd får mindre kompetensutveckling och
            har svårare att planera sin ekonomi och sitt privatliv. Vi socialdemokrater
            anser att anställningstryggheten måste stärkas.
          </p>
          <p xml:id="i-JqANuw4gPjrzsNkFVEJDhn">
            Sverige och Europa ska konkurrera i en alltmer globaliserad värld.
            För att detta ska fungera och utvecklas med det intensiva konkurrenstryck
            som globaliseringen skapar, krävs ett nära samarbete mellan staten
            och arbetsmarknadens parter. I Sverige initierade vi socialdemokrater
            strategiska branschprogram som innehåller bl.a. forsknings-, utbildnings-
            och infrastrukturinsatser. De togs fram i samarbete mellan stat,
            näringsliv och fackliga organisationer för att stärka Sveriges
            konkurrenskraft i nyckelbranscher.
          </p>
          <head xml:id="i-2yDT92iDR7Ef7ik6yb9Vxk" type="h2">
            Ekonomiska och finansiella frågor
          </head>
          <p xml:id="i-3ZKpfXQC31h3iWZXR3kcjE">
            Den globala ekonomin lider fortfarande av sviterna av den finansiella
            krisen. I Europa har många medlemsländer drabbats hårt av finanskrisen,
            i form av stigande arbetslöshet och växande budgetunderskott.
            Krisen har sitt ursprung i kraftigt fallande tillgångsvärden,
            framför allt inom fastigheter och subprime-relaterade värdepapper.
            Fallet i tillgångsvärden blottlade stora brister inom regleringen
            och tillsynen av den finansiella sektorn.
          </p>
          <p xml:id="i-3LcxAbC1u6M7Qu3BdodmgA">
            EU-samarbetet inom det ekonomiska och finansiella området har
            under 2009 därför i hög grad varit inriktat på att åtgärda många
            av de brister som har identifierats, i syfte att minska risken
            för framtida kriser. Bland annat finns det nu en överenskommelse
            om en ny struktur för tillsyn över de finansiella marknaderna.
            Vår bedömning är att den svenska regeringen måste vara djupt engagerad
            i reformeringen av den finansiella sektorn under de kommande åren,
            för att säkerställa kraftfull och effektiv reglering och tillsyn.
          </p>
          <p xml:id="i-FiS8LPcKseK3fs827AyYEn">
            För oss kommer det att vara en prioriterad fråga inom ramen för
            det europeiska arbetet att skapa ett så enhetligt finansiellt
            regelverk som möjligt. Den nuvarande regeringen måste göra detta
            till en prioriterad fråga. Behovet av mer enhetliga regelverk
            blir tydligt när vi tittar på hur omfattande exponeringar utanför
            hemlandet många banker har. Inte minst gäller det de svenska banker
            som har stor exponering mot hela Östersjöområdet.
          </p>
          <p xml:id="i-4oprcttp5fHZM4f8TkS7iU">
            I rådet finns det nu en överenskommelse om europeiska regler
            för kapitaltäckning. Andra viktiga regleringsområden är utformningen
            av rörliga ersättningssystem och förbättrade riskbedömningar av
            finansiella instrument och institutioner. Arbetet för att begränsa
            de s.k. skatteparadisens verksamhet och öka transparensen är av
            stor vikt för att åstadkomma en tryggare finansiell sektor. På
            alla dessa områden finns behov av en kraftfull reglering.
          </p>
          <p xml:id="i-H1P3uuNRqYPSE88iBBCTVn">
            En annan central fråga för Sveriges agerande inom det europeiska
            samarbetet är att säkra att det internationella kapitalet möts
            av internationell politik och internationella regler. På sikt
            vill vi se en europeisk finansiell myndighet med muskler. Ingen
            ska kunna smita undan regler och kontroll genom att flytta pengar
            mellan olika länder. Vi vill att den europeiska myndigheten ska
            ha möjlighet att överpröva nationella inspektioner under vissa
            förutsättningar.
          </p>
          <p xml:id="i-4P7ZiRPWn7R44mLcTafJrn">
            Finanskrisen har också visat på brister i uppföljning och efterlevnad
            i de finanspolitiska ramverk som finns på europeisk nivå. Utvecklingen
            för de offentliga finanserna i Grekland är det tydligaste exemplet
            på sådana brister. Det är uppenbart att förtroendet för stabilitets-
            och tillväxtpakten riskerar att undergrävas av de ekonomiska problem
            som många europeiska länder har hamnat i. Detta förtroende behöver
            därför stärkas.
          </p>
          <head xml:id="i-Y9zGebUScDnsVQmQ24gxq1" type="h2">
            God förvaltning i skattefrågor
          </head>
          <p xml:id="i-Bs1ZF3M1SBZf3DCFAWfTAz">
            Vi konstaterar att det svenska ordförandeskapet inte lyckats
            föra vare sig en önskvärd tillämpning av sparandedirektivet med
            fullständigt informationsutbyte från alla medlemsländers sida
            i hamn eller en nödvändig utvidgning av det till att gälla fler
            typer av inkomster.
          </p>
          <p xml:id="i-KnV6x18AeHS1p52zMpsbKQ">
            Två medlemsstater tillämpar fortfarande den övergångslösning
            som gällt från den 1 juni 2005 som innebär att en källskatt (15
            % de första tre åren, 20 % de nästföljande tre åren och 35 % därefter)
            tas ut i stället för att information lämnas. Det försvårar möjligheterna
            att få till stånd ett fullständigt informationsutbyte även med
            andra stater i Europa som inte är EU-medlemmar och som byggt upp
            en omfattande finansiell verksamhet med hjälp av sin banksekretess.
          </p>
          <p xml:id="i-DWp1bkZ6J4tyeBTd3DyQ1G">
            EU:s sparandedirektiv är i sin nuvarande utformning alltför begränsat
            för att vara ett verksamt instrument mot avancerad skatteplanering.
            I princip omfattas endast fysiska personers banktillgodohavanden.
            Kapitalvinster på aktier och företagsinkomster är undantagna.
            Våren 2008 föreslog den tyske finansministern att EU-kommissionen
            skulle få i uppdrag att skyndsamt utreda om sparandedirektivet
            skulle kunna utvidgas från att bara gälla fysiska personers räntesparande
            till att också omfatta juridiska personer och t.ex. aktier. Även
            Sverige borde och bör enligt vår mening visa en betydligt större
            aktivitet till stöd för en mer omfattande revidering och utvidgning
            av sparandedirektivet än vad som hittills varit fallet. Sverige
            bör inom EU ta upp och driva en utvidgning av sparandedirektivet
            till att omfatta juridiska personer och också andra kapitalinkomster
            än räntor.
          </p>
          <p xml:id="i-45fSMReNfBGzegxXH12XqV">
            Det är bra att ett antibedrägeriavtal håller på att komma till
            stånd med Liechtenstein och att förhandlingar inleds om liknande
            avtal med övriga ministater som fungerat som skatteparadis samt
            med Schweiz.
          </p>
          <p xml:id="i-AvaM1Rv3anhyHtqsCdZazr">
            OECD:s modellavtal är ett golv, och inga signaler bör utgå till
            skatteparadisen om att det är ett tak. Tvärtom måste Sverige verka
            för att OECD noga följer och för medlemsstaterna sammanfattar
            hur avtalen praktiskt fungerar för skattemyndigheterna i de olika
            medlemsstaterna. Att nästan alla skatteparadis nu är beredda att
            skriva under modellavtalet är en signal om att det nu går att
            ta ytterligare ett steg mot transparens och ett informationsutbyte
            utan förbehåll. Sverige borde ta initiativ inom OECD för att förbättra
            modellavtalet i fråga om informationsutbytet. Skattemyndigheter
            måste få kunna lämna vidare information om misstänkt penningtvätt,
            försäkringsbedrägeri etc. Med dagens modellavtal kan Skatteverket
            inte göra det.
          </p>
          <head xml:id="i-YYEUFR8Mu6HaCzrvozDJd1" type="h2">
            Moms
          </head>
          <p xml:id="i-WLmWVxgKjbPSBYFxJohJUM">
            Skatteverkets beräkning av skattefelet (rapport 2008:1) kom fram
            till att det internationella skattefelet beträffande moms uppgick
            till ca 12 miljarder för Sveriges räkning. EU:s bekämpande av
            momsbedrägeriet är därför en angelägen fråga som inte får graderas
            ned av hänsyn till målet att också minska den administrativa bördan.
          </p>
          <p xml:id="i-NRm6s9K3odkyHK5gbMB89p">
            En översyn av momsundantaget i fråga om finansiella tjänster
            och försäkringstjänster är bra; samtidigt borde EU överväga att
            se över momsdirektivet för att förbättra villkoren för ideell
            sektor. Att ha momsundantag för finansiella tjänster samtidigt
            som Sverige tvingas momsbelägga välgörenhetsorganisationers second
            hand-försäljning är inte bra utifrån skatters legitimitet.
          </p>
          <head xml:id="i-SmxCPwhkjhtcrWxuzE1MTP" type="h2">
            Punktskatter
          </head>
          <p xml:id="i-CNnixmhPeGzAmLVHYWAeSX">
            Regeringen har varit för passiv i koldioxidskattefrågan. Koldioxidskatten
            är ett brett verkande och effektivt styrmedel. Vi socialdemokrater
            menar att nivån på koldioxidskatten ska vara sådan att skatten
            behåller sin styrande funktion med beaktande av fördelningspolitiska
            och regionalpolitiska konsekvenser.
          </p>
          <p xml:id="i-VJz9KifWd61fJpHQXWhP8M">
            Det är bra med ett minsta skattebelopp och en lägsta skattenivå
            för cigaretter. Regeringen borde dock ännu hellre ha drivit frågan
            om en minimiskatt på vin, som i dag saknas. Frågan borde, om den
            inte löses tidigare, kunna föras in i förhandlingarna om reformer
            av den gemensamma jordbrukspolitiken, CAP, i samband med EU:s
            nästa långtidsbudget fr.o.m. 2014.
          </p>
          <head xml:id="i-6TN4E1CVQFT9wnuXBVoNua" type="h2">
            Europaparlamentarikernas kostnadsersättningar
          </head>
          <p xml:id="i-QtufziR7HKXAG3RLQ7Gsvp">
            Alla som har inkomster och använder sig av våra gemensamt beslutade
            välfärdstjänster bör bidra till dessas finansiering genom skatt.
            Detta är viktigt för skattesystemets folkliga legitimitet. Skatteprivilegier
            som skattebefrielse är en exceptionell åtgärd som bör tillämpas
            med stor restriktivitet. Därför har skatteutskottet tillkännagivit
            att regeringen ska undersöka möjligheten att beskatta kostnadsersättningar
            till ledamöter i Europaparlamentet för utövande av uppdraget som
            ej motsvaras av utgifter som de är avsedda att täcka. Regeringen
            skulle återkomma till riksdagen i ärendet (bet. 2008/09: SkU36).
            Regeringen har tyvärr dock valt att nonchalera en enig riksdag
            och vad den i samråd tidigare gått med på.
          </p>
          <head xml:id="i-66Q66ySqA23vsRoRgQ5qUn" type="h2">
            Patientrörlighetsdirektivet
          </head>
          <p xml:id="i-UyL5acaJpmpo6E1zqcrDYt">
            Sjukvården är i dag en nationell angelägenhet. Vi vill bevara
            den ordningen. För att rörligheten inom EU ska fungera måste varje
            person kunna känna sig trygg med att man får bra sjukvård i det
            medlemsland man befinner sig i. För den som söker vård i ett annat
            land är det viktigt att få veta när vården ersätts av hemlandet
            eller inte, att vården är säker och att den som är sjuk inte ska
            behöva ligga ute med stora ekonomiska belopp i väntan på ett domstolsutslag
            eller beslut av myndigheter. Därför aktualiserade den socialdemokratiska
            regeringen i ministerrådet under 2005 frågan om att reglera villkoren
            för patienters rörlighet i ett direktiv i stället för enbart genom
            rättsfall i domstolen. Vi ser alltså positivt på att införa ett
            patientrörlighetsdirektiv. Vi vill samtidigt betona vikten av
            att direktivet utformas med respekt för att sjukvården är en nationell
            angelägenhet och inte omfattas av EU:s gemensamma politik.
          </p>
          <p xml:id="i-FLV7NGpiKRwY5ymugqDXsA">
            Under det svenska ordförandeskapet var patientrörlighetsdirektivet
            en prioriterad fråga. Regeringen misslyckades med att få till
            stånd en överenskommelse. En anledning till misslyckandet var
            att regeringen drev en marknadslinje som inte respekterade att
            sjukvården är en nationell angelägenhet utan drev frågan som en
            utveckling av tjänstesektorn. Mot bakgrund av att idén om ett
            patientrörlighetsdirektiv är en direkt konsekvens av att förslaget
            om att reglera sjukvården utifrån ett företagsamhetsperspektiv
            inom ramen för tjänstedirektivet fallit, är det direkt olämpligt
            att driva patientrörlighetsdirektivet som en del i utvecklandet
            av tjänstesektorn. Trots detta har regeringen genom handelsminister
            Ewa Björling på nytt framfört idéer om att sjukvården ska vara
            en del av tjänstesektorn och omfattas av tjänstedirektivet. Vi
            ställer oss helt avvisande till detta resonemang. Om denna ståndpunkt
            förs fram av Sverige i de fortsatta diskussionerna kommer det
            att försvåra möjligheterna att få till stånd ett patientrörlighetsdirektiv.
          </p>
          <p xml:id="i-SJjqdhKpzszn6hVyaWV8Pc">
            Det spanska ordförandeskapet har åtagit sig att fortsätta arbetet
            för att försöka nå en framtida överenskommelse. Vi menar att patienter
            som kommer från ett annat medlemsland ska behandlas på samma sätt
            som patienter från det egna landet, dvs. behoven ska styra prioriteringen.
            Det får inte skapas gräddfiler för patienter från ett annat medlemsland
            behoven ska styra inte nationaliteten. Medlemsländernas rätt att
            införa krav på förhandstillstånd för sjukhusvård måste säkerställas.
            Patienter som behöver och söker omfattande vård, vilket ofta är
            fallet när det gäller slutenvård, i ett annat medlemsland ska
            inte själva behöva betala ur egen ficka och ligga ute med stora
            belopp under lång tid för att sedan kanske få ersättning från
            sitt hemland. En sådan ordning skapar oacceptabla skillnader mellan
            dem som har goda ekonomiska förutsättningar och alla andra som
            inte har de möjligheterna. Det är medlemslandet självt som bör
            avgöra om något av de uppräknade skälen för att införa förhandstillstånd
            föreligger. Det ska inte krävas någon detaljerad bevisföring från
            medlemsstatens sida. Sjukvård är ett nationellt ansvar, och landets
            bedömning av sitt eget sjukvårdssystem ska respekteras.
          </p>
          <head xml:id="i-42ALHetovdzmVBGhrPPdb2" type="h2">
            En handlingsplan för energitrygghet och energisolidaritet (den
            andra strategiska energiöversynen)
          </head>
          <p xml:id="i-68kh7mr1MdHNQGoQiA8G2Y">
            Vi delar regeringens uppfattning att bekämpningen av klimatförändringarna
            är det primära målet och att hög prioritet ska ges åt att utveckla
            förnybara energikällor och insatser för ökad energieffektivitet.
            Här krävs ytterligare insatser. Det är dock av stor vikt att en
            egen basproduktion baserad på förutsättningarna i respektive land
            ska eftersträvas. En fortsatt konkurrenskraftig svensk basindustri
            förutsätter att en väl fungerande nordisk elmarknad prioriteras
            framför ytterligare sammankoppling med andra elmarknader.
          </p>
        </div>
        <div type="motSignatures">
          <list>
            <item xml:id="i-S6x2yxnsjyJtvQVtZvVyVY" who="i-9KG7jeGdkJDsSQQb3gKA2U">
              Urban Ahlin (s)
            </item>
            <item xml:id="i-BQJDM9CRZbVskw9kjrfNDS" who="i-8Nio1rUw3hSjL6pvCGw22Y">
              Carina Hägg (s)
            </item>
            <item xml:id="i-8Sm26bEjuHVQUGkP6ryXNo" who="i-GsygH5UJM18UkfLBHFkVdD">
              Kent Härstedt (s)
            </item>
            <item xml:id="i-Ctog2cySZWRmSaNGij3A7R" who="i-Bmi9XXt8ni373cdiv3K6qx">
              Kenneth G Forslund (s)
            </item>
            <item xml:id="i-7J2rGipn5iZ1hRaDXXUa6v" who="i-FrTJne8fam41FasSB9mLUA">
              Kerstin Engle (s)
            </item>
            <item xml:id="i-5h5KqZ7m22vvnba6PyJnaS" who="i-RZNwwHohbyBgLVVG4Dy1Bj">
              Carin Runeson (s)
            </item>
            <item xml:id="i-NsA6nQfbduT8cmQY2LMAsw" who="i-3YAEMbZXswzuyekFnSxXSF">
              Olle Thorell (s)
            </item>
            <item xml:id="i-EUHeuU9t8tX7NCUwUYFziK" who="i-LYgs6CxKoYV4fCQZqbNzzy">
              Ameer Sachet (s)
            </item>
          </list>
        </div>
      </div>
    </body>
  </text>
</TEI>
