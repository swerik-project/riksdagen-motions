<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-CU-00343">
  <teiHeader>
    <fileDesc>
      <titleStmt>
        <title>Arkitekturfrågor</title>
        <author>av Anna-Lena Blomkvist m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:343 av Anna-Lena Blomkvist m.fl. (SD)</title>
          <idno type="rdwebb">HB02343</idno>
          <rs type="number">343</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HB02343/text</ref>
          <ref type="dokument_url_html">https://data.riksdagen.se/dokument/HB02343</ref>
          <ref type="dokumentstatus_url_xml">https://data.riksdagen.se/dokumentstatus/HB02343</ref>
          <ref type="pdf">https://data.riksdagen.se/fil/F339E803-8A75-455B-806D-CB495EF45B64</ref>
          <ref type="docx">https://data.riksdagen.se/fil/2AE59111-16FC-41D3-B7AF-69BC3D7463BB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TtRdTWTGZX1yMjrAtYnz3m</idno>
            <name>Anna-Lena Hedberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-EpRnXgheEPEcDeDBze1Nqc" type="signed"/>
        <correspContext corresp="i-EpRnXgheEPEcDeDBze1Nqc">
          <note type="signatory" corresp="i-TtRdTWTGZX1yMjrAtYnz3m"/>
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-DA4mEcuMULgPh6WXGQRaWW"/>
        </correspContext>
        <correspAction xml:id="i-CcBLb6zkXsUZCgXBAbgHyu" type="submitted">
          <date when="2023-09-29"/>
          <time when="14:38:35"/>
        </correspAction>
        <correspAction xml:id="i-CYTCETTp6ZdtP93LHvkHrg" type="reviewed">
          <date when="2023-09-29"/>
          <time when="17:34:31"/>
        </correspAction>
        <correspAction xml:id="i-5LKPMJAVPXVpSEWVCU4JQY" type="referred">
          <date when="2023-10-17"/>
        </correspAction>
        <correspAction xml:id="i-RTAjtRoZ2B9F5hn8T5b8Rm" type="assigned">
          <date when="2024-04-10"/>
          <time when="16:21:13"/>
        </correspAction>
        <correspContext corresp="i-RTAjtRoZ2B9F5hn8T5b8Rm">
          <ref type="assignedTo">Civilutskottet</ref>
        </correspContext>
        <correspAction xml:id="i-V6UkugYxUrN7MVT8vnXqUx" type="behandlas_i"/>
        <correspContext corresp="i-V6UkugYxUrN7MVT8vnXqUx">
          <ref type="uppgift">2023/24:CU15</ref>
          <ref type="ref_dok_id">HB01CU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU15</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TCxGybtRA3PoC1Yv7fHc48" type="behandlas_i"/>
        <correspContext corresp="i-TCxGybtRA3PoC1Yv7fHc48">
          <ref type="uppgift">2023/24:KrU5</ref>
          <ref type="ref_dok_id">HB01KrU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU5</ref>
          <ref type="ref_dok_titel">Kulturarv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BbVEUwLJctFAY9E5Qsh9xu" type="motHeader">
        <div xml:id="i-8ZEjV1xDVpgAkW3sXtWh4u" type="motTitle">
          Motion till riksdagen 2023/24:343 av Anna-Lena Blomkvist m.fl.
          (SD) Arkitekturfrågor
        </div>
      </div>
      <div xml:id="i-GfHrhkNEjto5aZ9nvLaGkH" type="motBody">
        <div xml:id="i-72msEt78udMPe6dT8cUhJK" type="motProposal" subtype="förslag">
          <head xml:id="i-52zhYjatk7zNJ2vaAiL1GW">
            Förslag till riksdagsbeslut
          </head>
          <list xml:id="i-YJZ2YywaJhvsWsfCrazrED">
            <item xml:id="i-97aUkzSYguCFym5zNzoXUi" sortKey="Yrkande 1">
              Riksdagen ställer sig bakom det som anförs i motionen om att
              regeringen bör verka för att svenska medborgare ska få ökat inflytande
              över sina gemensamma offentliga miljöer och tillkännager detta
              för regeringen.
            </item>
          </list>
          <list xml:id="i-7Ybp83sdLr6pXqDHFKXQYQ">
            <item xml:id="i-C8iyzijJB6shWz4w96f7mz" sortKey="Yrkande 2">
              Riksdagen ställer sig bakom det som anförs i motionen om att
              regeringen bör överväga att förstärka kommunernas kulturmiljökompetens
              och tillkännager detta för regeringen.
            </item>
          </list>
          <list xml:id="i-8L6HX1tsxQZFKzqwgnN7Yb">
            <item xml:id="i-Uqnnz3U7XKfexUsQixdy3Q" sortKey="Yrkande 3">
              Riksdagen ställer sig bakom det som anförs i motionen om att
              regeringen bör se över möjligheten för fler kommuner att ha kommunala
              arkitekturprogram och tillkännager detta för regeringen.
            </item>
          </list>
          <list xml:id="i-MbY3bG3aHq5oZfWExdqWPz">
            <item xml:id="i-KJW4F72ZbW117HZ7iRHZAm" sortKey="Yrkande 4">
              Riksdagen ställer sig bakom det som anförs i motionen om att
              regeringen bör verka för lagändringar och andra förslag för att
              tillse att rivning av byggnader med kulturmiljömässigt eller historiskt
              värde inte sker och tillkännager detta för regeringen.
            </item>
          </list>
          <list xml:id="i-Y6qdL1eJ7mfV5X7kE6veH6">
            <item xml:id="i-TrQ4PCnBCYdSELB7mXYtRW" sortKey="Yrkande 5">
              Riksdagen ställer sig bakom det som anförs i motionen om att
              regeringen bör verka för nationella mål för estetisk hållbarhet
              och medborgerlig förankring och tillkännager detta för regeringen.
            </item>
          </list>
          <list xml:id="i-VM7jMsKNPwtcP6RFGuEQf5">
            <item xml:id="i-HmdY1SbGVcMmnrTNDSRnjv" sortKey="Yrkande 6">
              Riksdagen ställer sig bakom det som anförs i motionen om att
              regeringen bör utreda vilka direktiv som skulle verka för att
              enprocentsregeln i större utsträckning ska bidra till att skapa
              estetiskt hållbara kulturmiljöer och tillkännager detta för regeringen.
            </item>
          </list>
          <list xml:id="i-WuGvD3atuqxX4dkX9qENDg">
            <item xml:id="i-CyCmQtVMFQYAydYYgGPcKQ" sortKey="Yrkande 7">
              Riksdagen ställer sig bakom det som anförs i motionen om att
              regeringen bör utvärdera och beakta alternativ till enprocentsregeln
              och tillkännager detta för regeringen.
            </item>
          </list>
        </div>
        <div xml:id="i-8KPHP1xbKGTPwfeKMbxF7P" type="motContent">
          <head xml:id="i-FNcxZ6iva9FKmLgp1czNUa" type="h1">
            Tilltalande arkitektur och offentliga miljöer
          </head>
          <p xml:id="i-LERJhBwYoCHXBv5UxD5Hwy">
            Arkitektur och offentliga miljöer som uppförs i Sverige bör uppfattas
            som trivsamma och harmoniska av allmänheten. I en tid där många
            nybyggnationer upplevs av en stor del av allmänheten som illa
            estetiskt tilltalande, och där allmänheten till betydande del
            upplever mycket av den moderna konsten som svårbegriplig och fantasilös,
            finns det skäl att befara att den arkitektur och de offentliga
            miljöer som uppförs inte lever upp till de förväntningar som allmänheten
            har. Att skapa god arkitektur och trivsamma offent­liga miljöer
            med höga skönhetsvärden tycks alltför sällan vara en huvudsaklig
            målsätt­ning för ansvariga beslutsfattare. Detta trots att miljöpsykologiska
            undersökningar visar att den estetiska aspekten av arkitektur
            och offentlig miljö är av stor betydelse för många människor.
          </p>
          <p xml:id="i-2bA9kdd2EjNkupia3xg2e4">
            Byggnationen i Sverige är omfattande på grund av den ökade befolkningsmängden.
            Det kräver inte bara att politiken tydligt bejakar att vi bygger,
            utan också hur vi bygger, för att kunna vara ett hållbart land
            i ett estetiskt hänseende.
          </p>
          <p xml:id="i-3arpNp8aXcRzNXziQdXJoN">
            Viktiga värden har förbisetts när arkitektur och offentlig konst
            antar uttryck som är alltför abstrakta, svårbegripliga och främmande
            för betydande delar av befolkningen. Sverigedemokraterna konstaterar
            att det bland allmänheten finns ett utbrett missnöje med viss
            modern arkitektur och vissa moderna offentliga konstverk. Det
            visar sig i dagens Sverige inte minst genom olika medborgerliga
            sammanslutningar. Arkitektur­upproret och dess olika sidor på
            sociala medier är ett sådant exempel. Även omdebat­terade enskilda
            byggnationer så som Nobel Center på Blasieholmen i Stockholm som
            det funnits planer på att uppföra, eller tillbyggnaden till Liljevalchs
            konsthall på Djurgården i Stockholm, är exempel på enskilda fall
            där såväl byggnadsförslagen i sig som andra aspekter av projekten
            har resulterat i en omfattande folklig kritik som fått människor
            att organisera sig i protest.
          </p>
          <head xml:id="i-SeDVkwvCSMiwS3kqJdL5Ja" type="h1">
            Estetisk hållbarhet
          </head>
          <p xml:id="i-PzZEg9exFpNeEv2kcmxM6Q">
            En enskild byggnad har potentialen att rymma en mängd estetiska
            och kreativa uttryck samtidigt som den kan väcka negativa eller
            positiva känslor. I den meningen är arkitektur att betrakta som
            långvarig och oundviklig konst, som därutöver ofta upplevs av
            många människor dagligen. Om byggandets kostnadsaspekt inkluderas,
            blir det än mer tydligt att byggande och arkitektur helst ska
            skapa värde över generationer – detta kan betraktas som estetisk
            hållbarhet.
          </p>
          <p xml:id="i-73fmKJhkELhjf6ZB5dmjpu">
            Det finns byggnader som uppskattas utifrån ett temporärt mode
            och det finns bygg­nader som uppskattas av sina betraktare över
            århundraden. Ur alla tänkbara hållbarhets­synpunkter är det sistnämnda
            att föredra och eftersträva.
          </p>
          <p xml:id="i-4D1NcArk2Mz7oaSwyUAo2T">
            Utöver hållbarheten för en enskild byggnad måste samhällets långsiktiga
            utveckling tas i beaktande. En stad ska inte bli fulare för varje
            hus som byggs. Då stadsutveckling är en relativt långsam process,
            finns det en stor risk att varken beslutsfattare eller allmänhet
            förmår att reagera på en eventuell förfulning som i värsta fall
            kan vara permanent. Det innebär att mål och processer, redan i
            förväg, ska förutse och beakta estetisk utveckling.
          </p>
          <p xml:id="i-MfUPqFw6F3mppaSyZvBLof">
            I Kulturnyheterna/Novus undersökning från 2023 framgår det att
            människor värderar funktionalitet, ekologisk hållbarhet och kostnad
            över estetik. Emellertid står inte dessa värden i ett motsatsförhållande
            till varandra. Därför är det angeläget att i högre grad profilera,
            engagera och värdera den estetiska dimensionen av stadsplanering.
          </p>
          <head xml:id="i-PBt9BpbHNt34f54RrGqfPo" type="h1">
            Allmänhetens preferenser, välmående och delaktighet
          </head>
          <p xml:id="i-KxZevFgTZYWVxw9QgYNZY6">
            Att ta del av kultur påverkar hälsa och välmående, och Sverigedemokraterna
            har sedan flera år tillbaka förespråkat bredare implementering
            av kultur i vården. En god politik för arkitektur och offentliga
            miljöer kan vidare bidra positivt till människors välmående. Det
            är något som är viktigt att ta i beaktande och förstå i utformandet
            av ett gott samhälle.
          </p>
          <p xml:id="i-LG9B9D9M5PpScYh21KRS6z">
            Årets undersökning från Kulturnyheterna/Novus visar på att nära
            hälften av svensk­arna vill ha nya hus i klassisk stil. Detta
            speglas inte i det faktiska byggandet vilket tyder på en diskrepans
            mellan allmänhet och beslutsfattare.
          </p>
          <p xml:id="i-6ASKR4jCqPUTsnJLBH8Fnr">
            I doktorsavhandlingen Värdering av stadsmiljöer – en metod att
            mäta upplevelse visar Lena Steffner att det går att mäta huruvida
            en stadsmiljö är bra eller dålig för människan. Steffner skapade
            ett frågeupplägg där respondenter fick rangordna hur de känner
            sig i olika stadsmiljöer: glada, upplivade, trygga, uttråkade
            och så vidare. Att en enkel, repetitiv och utarmad arkitektur
            gör människor oroliga, missmodiga och irriterade är något som
            Steffner fastslår i sin avhandling. Hon visar vidare i sin undersökning
            att allmänheten föredrar medeltida stadsuttryck, stenstadens olika
            uttryck, staden med stor­gårdskvarter och trädgårdsstaden, över
            den funktionsuppdelade staden och den post­modernistiska staden.
          </p>
          <p xml:id="i-S87dPjuucyXJqBn98QJJTr">
            Arkitekten Catharina Sternudd har i en avhandling vid Lunds universitet
            visat att ”världen över gillar många människor småskalighet, variation,
            naturmaterial och färg, grönska och ett formspråk som anknyter
            till en gammal byggnadstradition”. Sternudd framhåller också behovet
            av att överbrygga diskrepansen mellan arkitektyrkets homo­gent
            modernistiska smaknorm och det slags byggande som människor generellt
            före­drar. Sverigedemokraterna ser också problemet med denna diskrepans,
            och vill i stället låta allmänheten få ett större inflytande över
            utformningen av arkitektur och offentliga miljöer.
          </p>
          <p xml:id="i-BR7MqQY6y9FuK9Q2j5P6nb">
            Preferenserna hos allmänheten är avgörande när det handlar om
            offentliga miljöer som vi alla vistas i, och hur dessa preferenser
            ser ut bör i sin tur prägla uppförandet av arkitektur och offentliga
            miljöer. Hur landets medborgare vidare kan ges ett större inflytande
            över utformningen av de offentliga miljöer som de vistas i är
            vidare något som vi vill utreda. Vi ser att de påverkansmöjligheter
            som allmänheten har i dagens Sverige inte är tillräckliga. Ett
            alternativ för att allmänheten ska få ett större inflytande är
            införandet av något slags demokratiskt valda råd i våra kommuner,
            för att hantera frågan. Ett annat alternativ kan vara att ge medborgare
            möjlighet att tycka till om olika förslag i närområdet genom att
            utifrån folkbokföring anordna lokala omröstningar i anslutning
            till platser för nya projekt, och därefter rösta via e‑legitimation.
            Eventuellt skulle olika former av delaktighet i processerna variera
            utefter projektens storlek och antalet berörda personer.
          </p>
          <p xml:id="i-Rf9Hx3yjKbkUcZSGXh4MaK">
            Sverige är sina medborgares gemensamma hem, och finns det ett
            folkligt missnöje kring hur miljöerna i detta gemensamma hem tar
            form, är det viktigt att detta missnöje adresseras. Genom att
            öka allmänhetens direkta inflytande över nya offentliga miljöers
            utformning, undviker vi att vad som betraktas som vackert färgas
            för mycket av enskilda politiska beslutsfattares subjektiva bedömningar.
            Vi behöver finna vägar att utforma den offentliga miljön på ett
            sätt som tar hänsyn till såväl den som avser att göra förändringar
            i den offentliga miljön som den som bor i anslutning till platsen.
            Detta behöver kunna ske utan att den som bor i anslutning till
            platsen i alla lägen ska behöva skicka in tidskrävande överklaganden
            kring berörd detaljplan eller motsvarande.
          </p>
          <p xml:id="i-92duFezyuJVEJcUK6KQ3ER">
            Sverigedemokraterna vill se en mer omfattande debatt kring arkitektur
            och offentliga miljöer, en debatt som tar avstamp i människors
            behov och det vi vet om den mänskliga naturen. Det innebär att
            strävan bör vara att uppföra arkitektur och offentliga miljöer
            som beaktar det mänskliga behovet av social samvaro, närhet till
            naturen och skönhet. Även historia och identitet kopplat till
            platsen och invånarna som bor där bör tas i beaktande när det
            byggs.
          </p>
          <head xml:id="i-KobDMHBaCHSsv7JUaT1t7f" type="h1">
            Kulturmiljökompetens
          </head>
          <p xml:id="i-8cuxQDq1A8JKzNrn7TPG1K">
            En aspekt som ofta lyfts kring arkitektur och utformningen av
            offentliga miljöer är att objekt, konstverk eller byggnader alltför
            ofta placeras på fel plats utan känsla för den omkringliggande
            miljön. Miljöers kulturhistoriska värden är ofta grunden till
            den identitet som finns kopplad till den aktuella platsen. Kommunerna
            har en viktig roll och ett stort ansvar inom ramen för plan- och
            bygglagen, kulturmiljölagen och samhälls­byggnaden i stort vad
            gäller att värna, vårda samt inkludera k‑märkta byggnader och
            kulturmiljöer i stads- och samhällsplanering. Således är det av
            yttersta vikt att kommun­erna har nödvändig kompetens för att
            såväl skapa som skydda kulturhistoriskt värde­fulla miljöer runt
            om i vårt land.
          </p>
          <head xml:id="i-143MJbJU3GthcZpSKJRhXV" type="h1">
            Kommunala arkitekturprogram
          </head>
          <p xml:id="i-Rfv8MjMkyMzjTgwxxXQBk5">
            Sverigedemokraterna anser vidare att någon form av kommunalt
            arkitekturprogram bör upprättas i varje kommun, något som endast
            ett fåtal kommuner har i dagsläget. Arkitekturprogram i kommunerna
            kan vara ett verktyg för att nå en förbättrad arkitek­tonisk kvalitet
            och estetisk hållbarhet i hela landet. Vi föreslår att det ska
            finnas ett mellansteg mellan översiktsplanen (ÖP) och detaljplanen
            (DP), eller att det ska finnas ett särskilt steg i ÖP- eller DP-processen
            som inkluderar samråd med länsarkitekt, kommunarkitekt, civilsamhället
            och allmänheten som en regel. Kvalitet, hantverks­kunnande och
            tidstypisk harmonisering med befintlig kulturmiljö ska bli en
            viktigare aspekt vid upphandling. En utredning bör se över hur
            det bäst kan implementeras i detalj. Länsarkitekter vid länsstyrelserna
            kan utgöra ett värdefullt stöd i kommunernas utveckling, och det
            skulle vara fördelaktigt om de kunde rapportera till riksarkitekt­enheten
            om kommunernas utveckling.
          </p>
          <head xml:id="i-QzivbaKjyK68YGvmE4bDim" type="h1">
            Bevarandet av kulturhistoriska byggnader
          </head>
          <p xml:id="i-C197Ajmz3hoGYHzTWkH3Ns">
            Under 1960- och 1970-talet svepte en mycket kraftfull rivningsvåg
            över Sverige. Denna våg framkallades avsiktligt och hade ideologiska
            förtecken. Partier över hela det politiska spektrumet i Sverige
            under den aktuella tiden bär i olika grad ansvar för detta. Stora
            delar av ett mycket rikt kulturarv i form av vacker, historisk
            och kulturellt värde­full arkitektur gick tragiskt nog förlorade
            i vårt land för alltid. Under de två nämnda decennierna revs hela
            40 procent av de svenska städernas äldsta bostadsbestånd. Till
            exempel revs då över 700 byggnader i Stockholms innerstad, och
            i Norrköping revs över hälften av den dåvarande befintliga bebyggelsen.
            Andra mindre orter var inte heller förskonade; tvärtom rådde det
            en rivningshysteri över stora delar av landet som saknar motstycke
            i svensk historia. I värmländska Hagfors revs 80 procent av bostadsbeståndet,
            något som även skedde i sörmländska Katrineholm.
          </p>
          <p xml:id="i-K7z5CQBeSEpuT4JdHSD9Uc">
            Olyckligt nog fortsätter rivningarna under 2020-talet. Exemplen
            på bekymmer­samma rivningar är många. Sverigedemokraterna vill
            motverka den utvecklingen och i stället värna värdefull arkitektur
            och offentliga miljöer. Sveriges alla kommuner har ett ansvar
            för att bevara sådan arkitektur och offentliga miljöer via den
            kommunpolitiska makten, men likväl bör det klarläggas vad som
            kan göras på nationell nivå för att undvika fler rivningsvågor.
            Av det skälet föreslår Sverigedemokraterna att utreda lag­ändringar
            och andra förslag för hur rivningen av kulturhistoriskt värdefulla
            byggnader kan undvikas. Rimligtvis bör då lärdomar dras i synnerhet
            av den förödande rivnings­vågen under 1960- och 1970-talen.
          </p>
          <head xml:id="i-39cYzUVjfArAe4Ys8CWep2" type="h1">
            Nya nationella mål för arkitekturpolitiken
          </head>
          <p xml:id="i-6gJgwVUAQCKfB1DrPQzwbp">
            Propositionen Politik för gestaltad livsmiljö (prop. 2017/18:110)
            kan sägas utgöra ett slags samlad nationell policy för arkitektur.
            Som en följd av propositionen har ett nationellt mål och sex preciseringar
            av detsamma införts. Detta mål är styrande för statens agerande
            när det gäller arbetet med gestaltade livsmiljöer, arkitektur,
            form och design. För kommuner och regioner kan målen också ha
            en vägledande roll. Sverige­demokraterna bedömer att flera av
            dessa mål är i linje med vår politik, även om alla inte är det
            till fullo.
          </p>
          <p xml:id="i-SvXnVrTY7X6QjjL7QTemkj">
            Sverigedemokraterna ser ett behov av att införa ytterligare nationella
            mål för arkitekturpolitiken. Det vore värdefullt att införa ett
            mål som förtydligar vikten av långsiktighet i arkitekturpolitiken,
            ett mål med fokus på estetisk hållbarhet och tidlöshet när det
            byggs i Sverige, vilket är något som har förbisetts under flera
            decennier och så även i dag. Det bör även införas ett nationellt
            mål som syftar till att förbättra den med­borgerliga förankringen
            och hänsynstagandet till allmänhetens preferenser kring det som
            byggs i Sverige. Denna problematik kan ses i form av en diskrepans
            mellan den typ av byggnation som allmänheten föredrar, enligt
            olika undersökningar, och den smak­norm som råder bland arkitekterna.
          </p>
          <head xml:id="i-EEDXaYsfEGaGSqx3zZW8Px" type="h1">
            Enprocentsregeln
          </head>
          <p xml:id="i-MR6kh5EFzRBPseE2HGgbFN">
            Enprocentsregeln behöver reformeras. Det får inte bli en regel
            som i dagsläget alltför ofta sätts på undantag, men inte heller
            bli en tvingade regel. Skulle regeln istället utformas som en
            riktlinje skulle den bli mer ändamålsenlig. Sverigedemokraterna
            vill även utreda vilka direktiv som kan göra att enprocentsregeln
            i våra offentliga miljöer kan leda till ökad estetisk hållbarhet,
            samt hur den kan bidra till att offentliga miljöer över tid upplevs
            som vackra och tilltalande av allmänheten. Poängen med nämnda
            regel skulle på så sätt kunna bli tydligare enligt vår mening.
          </p>
          <p xml:id="i-6H8p6XpdFbHLYeJ47xy476">
            Vi föreslår även att utredningen ska innehålla ett utredningsuppdrag
            om hur kommer­siella exploatörer och byggherrar kan uppmanas att
            ta större kulturmiljöhänsyn och åläggas ett ökat ansvar för densamma.
            Dels menar vi att det finns fog för att se över möjligheterna
            att utveckla enprocentsregeln med en kulturmiljöklausul där såväl
            offentliga som kommersiella aktörer omgärdas av ett tydligare
            riktmärke för kultur­historisk hänsyn. Även inrättandet av en
            kulturmiljöfond bör utredas i syfte att stimulera aktörer att
            ta ökad kulturhistorisk hänsyn och estetiskt hållbar gestaltning
            vid exploa­tering och nybyggnation i anslutning till kulturhistoriska
            miljöer. Vi är även öppna för andra mer ändamålsenliga alternativ
            till enprocentsregeln. Detta förslag återfinns i Sverigedemokraternas
            kommittémotion om ökad kulturmiljöhänsyn vid exploatering. Syftet
            med nämnda regel skulle på alla ovan nämnda sätt kunna bli tydligare
            enligt vår mening.
          </p>
          <p xml:id="i-UnCeaeUArPLmgJxbAaaGu6">
            Motionens förslag påvisar att Sverigedemokraterna är beredda
            att utvärdera och framföra nya kreativa lösningar för att Sverige
            ska uppnå god arkitektur och offentliga miljöer som svenska folket
            vill ha och kan trivas i.
          </p>
        </div>
        <div xml:id="i-8Y3wWBnQg5uyVjvet4cagP" type="signatureBlock">
          <list xml:id="i-8dQZKrxVrN9UPXjmMt6qGb">
            <item xml:id="i-VcXrS4aWgGa4G78FUxa5ht" who="i-TtRdTWTGZX1yMjrAtYnz3m" type="signature">
              Anna-Lena Blomkvist (SD)
            </item>
            <item xml:id="i-C1nx8pFunCHHyXLaFKy9Vh" who="i-TXWjMfPNdu6NddKf5hSeRx" type="signature">
              Alexander Christiansson (SD)
            </item>
            <item xml:id="i-UxBBPVMqzpyeL7FS3X22oS" who="i-JP8NeL17uoQgDiTaxrGnVM" type="signature">
              Jonas Andersson (SD)
            </item>
            <item xml:id="i-7NKezY6wc27YZnbXtxZ2DN" who="i-VCBwijV18pWsvC1p2xZJJm" type="signature">
              Runar Filper (SD)
            </item>
            <item xml:id="i-AEK2NYUPAGg8595CbRCudA" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
          </list>
        </div>
      </div>
    </body>
  </text>
</TEI>
