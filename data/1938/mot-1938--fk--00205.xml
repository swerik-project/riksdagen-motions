<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__205/mot_1938__fk__205-001.pdf"/>
      <fw xml:id="i-AtZjNQrcV8cCSKWVgGxcsr">
        Motioner i Första kammaren, Nr 205. 5
      </fw>
      <div type="motHeader" xml:id="i-GYgz5AKu5yyLyXXsGwhJTf">
        <div type="motTitle" xml:id="i-2oPuVfFkbSWSGNkEmqWTkz"/>
        <div type="motSubmissionInfo" xml:id="i-NKjcAYpHFmTgGGjEvdxzk"/>
      </div>
      <div type="motBody" xml:id="i-MXgBNyoHvdiwCK6b5qYpZW">
        <div xml:id="i-MS7W9C7HER9rNAX57dsYKW">
          <p xml:id="i-WJAAVVbRnb4ye2s7HFzmEG">
            Nr 205.
          </p>
          <p xml:id="i-LwFjbrm4FvuTCW8Urh2aYX">
            Av herr Björck, John, m. fl., om en allsidig utredning rörande
          </p>
          <p xml:id="i-VayRSYwksszYHU9asgkwmh">
            det offentliga nöjeslivet m. m.
          </p>
          <p xml:id="i-4bWwawRHejVMwJ9yXBsX45">
            Ett folks framtid beror i hög grad på dess ungdom. Den nation,
            som äger en sund och livskraftig ungdom, väl fostrad för sitt
            livskall, kan med för- tröstan se mot framtiden. Vårt lands lagstiftning
            kan också i stort sett sägas ha behjärtat detta faktum, därom
            vittna såväl vårt undervisningsväsendes höga ståndpunkt som åtgärder
            till barnens och ungdomens vård, skydd och fostran. Det finnes
            emellertid områden, varifrån vår ungdom hotas av allvarliga faror.
            Vi syfta här främst på de moraliskt neddragande nöjen som redan
            i tidiga år bjudas de unga: nämligen underhaltig film, offentlig
            dans, särskilt i förening med utskänkning av rusdrycker samt den
            kriminellt betonade och pornografiska litteratur, som redan i
            skolåldern ofta på hemliga vägar når ungdomen. I en år 1934 väckt
            motion (254 i första kammaren och 479 i andra kammaren) påtalade
            ett stort antal motionärer den sedligt nedbry- tande propaganda
            ungdomen vid undervisningsanstalter utsättes för bl. a. genom
            att tryckfriheten missbrukas samt hemställde om utredning. Motionerna
            biföllos av riksdagen och skrivelse avläts till Kungl. Maj:t den
            24 april 1934. En ny påminnelse om denna trafik fick riksdagen
            1936 (Kon- stitutionsutsk. memorial nr 34 1936). Dåvarande riksdagsmannen
            prosten Per Pehrsson i Göteborg påpekade i en reservationsanmärkning
            att justitie- ministerns ombud i Göteborg insänt till ministern
            ett cirkulärbrev, vilket som masskorsband sänts till en 14-års
            skolyngling vid realläroverket därstädes. Jämte cirkuläret innehöll
            brevet en tryckt prislista på nakenfotos, preventiv- medel och
            dyl. Såväl justitieministerns ombud som kriminalpolisen i Göte-
            borg ansågo tryckalstren brottsliga. Liknande företeelser ha även
            påtalats i Stockholm, och föräldrar ha upprörts över att något
            dylikt kan förekomma. Om man med nu gällande lagstiftning ej kan
            råda bot mot sådana geschäft, borde en lagändring kunna åstadkommas,
            som stoppar dylikt ockrande på skolungdomens nyfikenhet. En annan
            neddragande företeelse, som möter vår ungdom redan vid 15- årsåldern,
            är den underhaltiga och skadliga filmen. Biografväsendet har nått
            en oerhörd utbredning i vårt land, ja, det är utan tvivel vårt
            mest gouterade folknöje. Därav följer, att filmen har ett ofantligt
            inflytande på gott och ont, beroende på dess art. Ett bevis härpå
            är det utlåtande som skolöver- styrelsen avgett över en motion
            angående filmen vid 1937 års riksdag (andra kammarens I tillf.
            utsk. utl. nr 7, 1937). Skolöverstyrelsen säger där bl. a. »Vetenskapliga
            undersökningar ha bekräftat, att vad som visas av fil- men utövar
            en stark inverkan på åskådarna, framförallt på de unga under
          </p>
          <pb facs="riksdagen-motions-pdf/data/1938/mot_1938__fk__205/mot_1938__fk__205-002.pdf"/>
          <fw xml:id="i-GWMdkcffMkaEXT3wQxPHkf">
            6 Motioner i Första kammaren, Nr 205.
          </fw>
          <p xml:id="i-PbLc8WMqZgJDFKRaEK4mHo">
            de mest mottagliga åren.&gt; Att många av de filmer, som visas,
            äre sådana, att de verka neddragande, ja förråande på åskådarna,
            är ett känt faktum. Skolöverstyrelsen, som torde stå fullt opartiskt
            gentemot olika meningsrikt- ningar säger härom i fortsättningen
            av ovannämnda utlåtande: »Filmens stora inflytande har emellertid
            uppenbarligen även sina faror. En mängd filmer stå i konstnärligt
            avseende lågt. Många av de pjäser som spelas be- röra erotiska
            förhållanden på ett sådant sätt att det näppeligen kan undgå att
            verka förslappande på ansvarskänslan. — De banala pjäserna med
            sin blandning av yttre fulländning och inre tomhet, av sentimentalitet
            och brutalitet ge ofta en falsk bild av livet och äro ägnade att
            fördärva smaken och förvilla begreppen hos mindre kritiska åskådare.»
            Dess bättre synes det som om en opinion börjar växa fram mot den
            un- derhaltiga filmen. Det möte, som Sveriges författareförening
            höll i Stock- holms konserthus den 25 februari 1937, är ett av
            bevisen härpå. Det före- drag, som då hölls av författaren fil.
            lic. Karl Björkman betitlat »Svensk filmkultur eller kulturfara»,
            var en svidande vidräkning med den under- haltiga svenska filmen.
            Föredragshållaren slutade med att betitla svensk film som »en
            skamfläck för vår kultur». Det är att hoppas, att opinionen mot
            den underhaltiga och skadliga filmen skall taga sig allt starkare
            uttryck även inom riksdagen. Slutligen tillåta vi oss påpeka ännu
            en nöjesform, där ungdomens såväl moral som hälsa utsättes för
            allvarliga faror, nämligen den offentliga dan- sen, som ofta tillåtes
            pågå till långt in på nätterna, ofta i samband med rus- drycksförtäring.
            Läkare vid polikliniker för könssjukdomar förklara, att danslokalerna
            äro de värsta smittohärdarna framförallt i städerna. Men även
            på landsbygden äro dansbanorna ofta moraliska pesthärdar. Det
            har blivit allt mera vanligt att landsbygdens dansbanor besökas
            av ungdom från närliggande städer och samhällen, som i bilar och
            bussar åka dit i stora skaror. Ofta äro spritlangare och dylika
            ljusskygga individer med; här känner ingen igen dem, här kunna
            de tillåta sig vad som helst. Såväl barna- vårdsnämnder som polismyndigheter
            ha ofta sorgliga erfarenheter från dessa nöjesplatser. Följden
            av det nöjesliv vi här skildrat visar sig också på flera sätt.
            Det sedliga tillståndet bland stora skaror av vår ungdom synes
            vara allt annat än tillfredsställande. Den kände stockholmsläkaren
            dr Gerda Kjellberg har gjort noggranna undersökningar angående
            könssjukdomarnas spridning i Stockholm sedan år 1920. Med ledning
            av Stockholms hälsovårdsnämnds statistik konstaterar hon, att
            under det att det totala antalet könssjuka ned- gått avsevärt,
            har antalet sjuka i åldern 15—20 år alltmera ökat. Procenten av
            15—20-åringar i förhållande till hela antalet har nästan fördubblats
            se- dan år 1920. I ett föredrag i Auditorium i Stockholm den 2
            december 1937 berörde d:r Kjellberg dessa förhållanden och gjorde
            senare några uttalan- den i pressen, bl. a. i Sv. Morgonbladet.
            I dessa uttalanden konstaterar hon
          </p>
          <pb facs="riksdagen-motions-pdf/data/1938/mot_1938__fk__205/mot_1938__fk__205-003.pdf"/>
          <fw xml:id="i-BVj7YTNc7ihYQpVfPrUxnL">
            Motioner i Första kammaren, Nr 205. i
          </fw>
          <p xml:id="i-EPYAr9QDPykgh1kAbaTz7j">
            det beklagliga faktum att det sedliga tillståndet bland ungdomen,
            särskilt i Stockholm, synes bli allt sämre. I ett radiotal, som
            d:r Kjellberg höll i medio av januari i år, anförde hon bland
            annat, att hon på grund av sin verk- samhet som läkare hade ett
            verkligt underlag för sin oro för ungdomens sexuella vandel. Denna
            oro för vår ungdom delas av ett stort antal läkare, lärare, präster
            med fl., som på grund av sin verksamhet dagligen komma i kontakt
            med ungdom i uppväxtåren. På samma gång framhålla dessa att med
            hänsyn till de frestelser det moderna nöjeslivet i förening med
            dålig litteratur lägger i ungdomens väg man ej får förvåna sig
            över att förhål- landena blivit vad de äro. Vi hålla före, att
            statsmakterna ej böra stå likgiltiga inför de förhållan- den,
            vi här tillåtit oss beröra. Omsorgen om det uppväxande släktet
            bör vara en hjärteangelägenhet för vårt folk. Det bör ej tillåtas
            att vår ungdom exploateras i förvärvssyfte vare sig av en fördomsfri
            nöjesindustri, av inne- havarna av danslokaler eller av obskyra
            bokförlag. En utredning bör enligt vårt förmenande komma till
            stånd, som efter grundlig undersökning av dessa problem kan anvisa
            vägar för en sanering av nöjeslivet och andra här påtalade missförhållanden.
            På grund av vad vi här anfört, tillåta vi oss hemställa,
          </p>
          <p xml:id="i-QvNrhSBH2X1ZGBLEJyQak6">
            att riksdagen måtte besluta, att i skrivelse till Kungl. Maj:t
            hemställa om en allsidig utredning angående det offentliga nöjeslivet
            och dithörande förhållanden i vårt land, särskilt med hänsyn till
            de faror som hota ungdomen från vissa nöjestillställningar. Vi
            anhålla att denna utredning särskilt må inriktas på att undersöka:
            1) Möjligheten av skärpt kontroll över filmförevisningar, så att
            underhaltig och för ungdomen skadlig film i vid- sträcktare omfattning
            än nu sker förbjudes. 2) Skärpt kontroll över offentliga danstillställningar,
            var- jämte torde övervägas om dispens från gällande bestämmel-
            ser bör medgivas i den utsträckning som nu sker. 3) Åtgärder mot
            spridning av pornografiska och för ung- domen skadliga tryckalster,
            särskilt vid undervisningsanstal- ter av skilda slag. Tillika
            hemställes att Kungl. Maj:t måtte vidtaga de åt- gärder, eller
            för riksdagen framlägga de förslag vartill utred- ningen kan föranleda.
          </p>
          <p xml:id="i-DQYAM1QkcQMzENjnG8UukQ">
            Stockholm den 22 januari 1938. John Björck. Elof B. Andersson.
            J. M. Bäckström.
          </p>
          <p xml:id="i-APVgE7DnB2iunX9A2KRGqu">
            P. Sandström. Gottfr. Karlsson. Joh. Larsson.
          </p>
          <p xml:id="i-P3ym1EfwBvAzRpwURFenmY">
            J. Bergman. Evert Jonsson. Eskil Albertsson.
          </p>
          <pb facs="riksdagen-motions-pdf/data/1938/mot_1938__fk__205/mot_1938__fk__205-004.pdf"/>
        </div>
      </div>
    </body>
  </text>
</TEI>
