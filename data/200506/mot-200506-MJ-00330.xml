<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_330/mot_200506_MJ_330-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ330 pnr: mp513
          </p>
          <p>
            Motion till riksdagen 2005/06:MJ330
          </p>
          <p>
            av Åsa Domeij (mp)
          </p>
          <p>
            Grytjakt och godsjakt
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att förbjuda grytjakt. 2. Riksdagen tillkännager
            för regeringen som sin mening vad i motionen anförs om att förbjuda
            grytanlagsproven. 3. Riksdagen tillkännager för regeringen som
            sin mening vad i motionen anförs om att förbjuda godsjakt.
          </p>
          <p>
            Motivering
          </p>
          <p>
            Miljöpartiet de gröna ser jakt som en naturnära verksamhet. Den
            berör och engagerar miljoner invånare i Sverige. Köttet från vilt
            är också det mest hälsosamma eftersom djuren föds upp med sitt
            naturliga foder och i sin biologiskt normala livsrytm. De flesta
            jägare är också naturvänner som både av ideella orsaker och egenintresse
            vill slå vakt om en levande natur med stora och stabila viltstammar.
            Jakt innebär att djur dödas och höga etiska krav måste därför
            ställas på den jakt som bedrivs. Tyvärr finns det i dag avarter
            inom jakten, jaktformer som innebär ett otillbörligt lidande för
            de jagade djuren och där syftet med jakten inte lever upp till
            våra etiska normer. Exempel på sådana jaktformer är grytjakt och
            godsjakt. I Sverige bedrivs grytjakt främst på grävling och räv.
            Jakten kan ifrågasättas av flera skäl. Grytjakten är en tuff jakt.
            I dag används främst tysk jaktterrier för ändamålet. Den är tuffare
            än taxen, som förr var den klassiska grythunden i Sverige. Även
            borderterrier nyttjas. Jaktformen är inte speciellt allmän. Jakten
            går ut på att få räven eller grävlingen att bli så irriterad på
            hunden att den väljer att lämna grytet för att då bli offer för
            jägarens kulor. Att jakten är förenad med risker för hunden är
            naturligt. En tuff hund slåss med djuret i grytet och en tysk
            jaktterrier kan mycket väl göra processen kort med räven under
            jorden för att sedan bära ut det döda bytet till husse. Att
          </p>
          <pb facs="riksdagen-motions-pdf/data/200506/mot_200506_MJ_330/mot_200506_MJ_330-0002.pdf"/>
          <p>
            2005/06:MJ330
          </p>
          <p>
            även hunden får blessyrer är inte ovanligt. Det finns stor erfarenhet
            bland smådjurspraktiserande veterinärer av jakthundar som har
            drabbats av allvarliga skador till följd av grytjakt. Även jakthunden
            riskerar alltså att utsättas för otillbörligt lidande vid grytjakt.
            Det går utmärkt att jaga såväl grävling som räv ovan jord med
            gott resultat. Grävlingen är ett nattaktiv djur och det bara under
            de varmaste årstiderna. Under vintern sover den i sitt gryt. Grytet
            kan bestå av många ingångar och ett komplicerat system av gångar
            under jorden. Det kan ha nyttjats i hundratals år. Grävlingen
            är ett utpräglat vanedjur som brukar vandra samma rutt varje kväll.
            Det här gör att den är lätt att fånga och därmed också att jaga.
            En fälla gillrad med strömming eller annat godis ger ofta positivt
            utslag, ett faktum som nyttjats av forskare. Det är också fullt
            möjligt att ställa grävling med hund. Det är även tillåtet att
            jaga grävling med drivande hund mellan 1 augusti och 31 januari.
            Räven är dagaktiv under hela året. Den bor också i gryt och kan
            t.o.m. nyttja ett av ingångshålen i ett bebott grävlinggryt. Den
            är inte ett lika utpräglat vanedjur som grävlingen. Räv jagas
            inte främst med grythund. Den jagas främst med drivande hund.
            Den jakten är tillåten mellan 21 augusti och 5 mars, om inte den
            allmänna jakttiden begränsar. Den jaktformen är en uppskattad
            och spännande vinterjakt för många jägare. Grytjakten behövs inte.
            Både grävling och räv kan jagas ovan jord om man anser det nödvändigt.
            I den respekt för livet och villebrådet som måste gälla ör all
            jakt bör grytet kunna vara en fristad. Att använda grythund under
            vintern i ett grävlinggryt där grävlingarna ligger inaktiva är
            knappast humant. nte heller annars kan jaktformen anses förenlig
            med en modern syn där djuret inte ska utsättas för onödigt lidande
            och för så lite stress som möjligt. Nära förknippat med grytjakten
            är den testverksamhet — grytanlagsproven — som anordnas i konstgjorda
            gryt och med grävlingar som hålls i fångenskap ör ändamålet. Ofta
            hålls dessa djur på ett sätt som inte är förenligt med djurskyddslagen.
            Syftet med anlagsproven är att studera hur hunden agerar i närkontakt
            med grävlingen. I många fall tränas inte hundarna för jakt, utan
            för att man vill vara säker på att aveln inte eliminerat jaktlusten.
            Redan 1999 påtalade Jordbruksverket till regeringen att man ansåg
            att såväl grytanlagsproven som = grytjakten borde förbjudas. Även
            Sveriges Veterinärförbund har agerat i frågan, och påtalat att
            grytanlagsproven är en verksamhet som inte lever upp till djurskyddslagens
            krav. Miljöpartiet anser
          </p>
          <p>
            att grytanlagsproven ska förbjudas. Miljöpartiet anser även att
            godsjakten ska förbjudas. Godsjakt förekommer vid ett antal gods
            och herresäten, främst i södra Sverige. På godsen föds fåglar,
            främst rapphöns, gräsänder och fasaner, upp i hägn. Olika företag
            och organisationer betalar för att, som ren rekreation, komma
            till godsen och skjuta fåglarna. Fåglarna, ca 500 st, sätts ut
            i direkt anslutning till jakttillfället. Med hjälp av hundar drivs
            fåglarna upp från marken och möts då av jägarnas skottsalvor.
            Detta är ett exempel på en mycket oetisk form av jakt som står
            väldigt långt från den naturnära och etiska jakt som Miljöpartiet
            står för.
          </p>
          <pb facs="riksdagen-motions-pdf/data/200506/mot_200506_MJ_330/mot_200506_MJ_330-0003.pdf"/>
          <p>
            2005/06:MJ330
          </p>
          <p>
            Stockholm den 2 oktober 2005 Åsa Domeij (mp)
          </p>
        </div>
      </div>
    </body>
  </text>
</TEI>
