<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-03241">
  <teiHeader>
    <fileDesc>
      <titleStmt>
        <title>Kinas nya världsordning och det liberala svaret</title>
        <author corresp="i-AHfQ621Fp1orxTGB2WDjUY">av Fredrik Malm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3241 av Fredrik Malm m.fl. (L)</title>
          <idno type="rdwebb">H8023241</idno>
          <rs type="number">3241</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H8023241/text</ref>
          <ref type="dokument_url_html">http://data.riksdagen.se/dokument/H8023241</ref>
          <ref type="dokumentstatus_url_xml">http://data.riksdagen.se/dokumentstatus/H8023241</ref>
          <ref type="docx">http://data.riksdagen.se/fil/146C4843-C420-4E12-9EAC-7445DB8CAF98</ref>
          <ref type="pdf">http://data.riksdagen.se/fil/7EB0D1A9-CB36-4D9D-B17A-4D886EB14728</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-FgVDeRryCDD6Ja9DhStg81" type="signed"/>
        <correspContext corresp="i-FgVDeRryCDD6Ja9DhStg81">
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-AR2wuDfvrJhr5b1pdh5tat" type="submitted">
          <date when="2020-10-06"/>
          <time when="15:32:48"/>
        </correspAction>
        <correspAction xml:id="i-UCisd7EZY3Z3qB8B1tCA5A" type="reviewed">
          <date when="2020-10-06"/>
          <time when="17:18:38"/>
        </correspAction>
        <correspAction xml:id="i-Ly3wRCwEdXv3bvEDWsGXD1" type="referred">
          <date when="2020-10-14"/>
        </correspAction>
        <correspAction xml:id="i-5zynB9Qdci242rvVZc4ZoB" type="assigned">
          <date when="2022-06-15"/>
          <time when="17:29:33"/>
        </correspAction>
        <correspContext corresp="i-5zynB9Qdci242rvVZc4ZoB">
          <ref type="assignedTo">Utrikesutskottet</ref>
        </correspContext>
        <correspAction xml:id="i-U4fpGibYtFvy6PBu7dEBVa" type="behandlas_i"/>
        <correspContext corresp="i-U4fpGibYtFvy6PBu7dEBVa">
          <ref type="uppgift">2020/21:UU7</ref>
          <ref type="ref_dok_id">H801UU7</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU7</ref>
          <ref type="ref_dok_titel">Yttrandefrihet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4M37gQsrxXwyzFRQybcVDA" type="behandlas_i"/>
        <correspContext corresp="i-4M37gQsrxXwyzFRQybcVDA">
          <ref type="uppgift">2020/21:UU2</ref>
          <ref type="ref_dok_id">H801UU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt utvecklingssamarbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9Rov9JfT7WWRv3V693RVZv" type="behandlas_i"/>
        <correspContext corresp="i-9Rov9JfT7WWRv3V693RVZv">
          <ref type="uppgift">2020/21:UU6</ref>
          <ref type="ref_dok_id">H801UU6</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU6</ref>
          <ref type="ref_dok_titel">Strategi för den arktiska regionen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-91MRUpNA1Cb3wDYwPhBmM8" type="behandlas_i"/>
        <correspContext corresp="i-91MRUpNA1Cb3wDYwPhBmM8">
          <ref type="uppgift">2020/21:NU13</ref>
          <ref type="ref_dok_id">H801NU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HZkbGkR5Wd3MkjHZLki3KJ" type="behandlas_i"/>
        <correspContext corresp="i-HZkbGkR5Wd3MkjHZLki3KJ">
          <ref type="uppgift">2020/21:JuU25</ref>
          <ref type="ref_dok_id">H801JuU25</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU25</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MiUCXdzpbYKDoyTETCTjHH" type="behandlas_i"/>
        <correspContext corresp="i-MiUCXdzpbYKDoyTETCTjHH">
          <ref type="uppgift">2020/21:UbU14</ref>
          <ref type="ref_dok_id">H801UbU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6jNPEJAZUNgMuwghcC4AUX" type="behandlas_i"/>
        <correspContext corresp="i-6jNPEJAZUNgMuwghcC4AUX">
          <ref type="uppgift">2020/21:UU10</ref>
          <ref type="ref_dok_id">H801UU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8hFLA9UUJmaArzoKWv7psv" type="behandlas_i"/>
        <correspContext corresp="i-8hFLA9UUJmaArzoKWv7psv">
          <ref type="uppgift">2021/22:UU15</ref>
          <ref type="ref_dok_id">H901UU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i länder och regioner m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TWiT5TFb5PkFWvqJMKcMAg" type="behandlas_i"/>
        <correspContext corresp="i-TWiT5TFb5PkFWvqJMKcMAg">
          <ref type="uppgift">2021/22:UU10</ref>
          <ref type="ref_dok_id">H901UU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2021</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3241 av Fredrik Malm m.fl. (L)
          Kinas nya världsordning och det liberala svaret
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-B2TD6pbCfFHUKiLrNq2ceq">
            Förslag till riksdagsbeslut
          </head>
          <list style="ol">
            <item xml:id="i-5LFMzpMZGN79voZVVmc6fy">
              Riksdagen ställer sig bakom det som anförs i motionen om att
              Sverige ska införa Magnitskijsanktioner mot de individer inom
              Kinas kommunistiska parti (KKP) som står bakom förtrycket i Kina
              och tillkännager detta för regeringen.
            </item>
            <item xml:id="i-HNANxdirELZN69bvrCJHGH">
              Riksdagen ställer sig bakom det som anförs i motionen om att
              Sverige bör verka inom EU för att föra fram Magnitskijsanktioner
              mot de inom KKP som står bakom förtryck i Kina och tillkännager
              detta för regeringen.
            </item>
            <item xml:id="i-Jr8SGLXBpnr4S86yPrUUU3">
              Riksdagen ställer sig bakom det som anförs i motionen om att
              de som arbetar för tryckfrihet i Kina, såsom den svenske förläggaren
              Gui Minhai, ska släppas eller få en rättvis dom och tillkännager
              detta för regeringen.
            </item>
            <item xml:id="i-2wkZ9rifux8TxPDucT4a74">
              Riksdagen ställer sig bakom det som anförs i motionen om att
              Sverige bör verka emot förtrycket av demokrati i Hongkong och
              tillkännager detta för regeringen.
            </item>
            <item xml:id="i-QRWgR6cPxF63P2JqLjHQFg">
              Riksdagen ställer sig bakom det som anförs i motionen om att
              Sverige bör avsluta det rättshjälpsavtal, Mutual Legal Assistance
              in Criminal Matters, som finns med Hongkong och tillkännager detta
              för regeringen.
            </item>
            <item xml:id="i-Y9n9YdTdXS1NXGyQ91i1M8">
              Riksdagen ställer sig bakom det som anförs i motionen om att
              Sverige bör fördöma förtrycket av minoriteter som uigurerna i
              Kina och tillkännager detta för regeringen.
            </item>
            <item xml:id="i-NksKnXNRHV1vQ2R7B3tbWx">
              Riksdagen ställer sig bakom det som anförs i motionen om att
              Sverige aktivt bör verka för att stödja oberoende civilsamhälleskrafter
              i Kina och tillkännager detta för regeringen.
            </item>
            <item xml:id="i-FWfXxFD1TBJVq5XKN5ketB">
              Riksdagen ställer sig bakom det som anförs i motionen om att
              Sverige bör verka för att balansera Kinas påverkan på det civila
              samhället i utvecklingsländer och tillkännager detta för regeringen.
            </item>
            <item xml:id="i-L7CM4qDcdgpESNXnzPrkki">
              Riksdagen ställer sig bakom det som anförs i motionen om att
              Sverige bör sätta upp direkta stöd och samarbeten för att underlätta
              friheten hos journalister att verka trots restriktioner till följd
              av covid-19 och tillkännager detta för regeringen.
            </item>
            <item xml:id="i-3LTBENVZnxHjH6nUNjr33L">
              Riksdagen ställer sig bakom det som anförs i motionen om att
              Sverige ska utreda effekten av kinesiskt ägande av svenska företag
              inom ramen för en institution liknande amerikanska CFIUS och tillkännager
              detta för regeringen.
            </item>
            <item xml:id="i-PFk3Czqyw8ZTkaubmBcZLp">
              Riksdagen ställer sig bakom det som anförs i motionen om att
              Sverige ska kontrollera kinesiska direktinvesteringar inom den
              privata och statliga sektorn hårdare och tillkännager detta för
              regeringen.
            </item>
            <item xml:id="i-8PyfyczY2qFQ7nduPnnuLH">
              Riksdagen ställer sig bakom det som anförs i motionen om att
              Sverige bör utreda och föra fram behovet av en granskningsfunktion
              för EU när det kommer till utländska direktinvesteringar i strategiskt
              viktiga områden och tillkännager detta för regeringen.
            </item>
            <item xml:id="i-Kbqp3F4TaKyWPbNHEnK5au">
              Riksdagen ställer sig bakom det som anförs i motionen om att
              Sverige bör bidra till att koordinera den internationella insatsen
              mot kinesisk maktspridning och tillkännager detta för regeringen.
            </item>
            <item xml:id="i-8vnG8znzic7RTQZ3qNNZJz">
              Riksdagen ställer sig bakom det som anförs i motionen om att
              Sverige ska erkänna Taiwans rätt att forma sin egen samhällsutveckling
              och demokratiska system samt integreras i internationella institutioner
              och samarbeten och tillkännager detta för regeringen.
            </item>
            <item xml:id="i-4Su32diXHtpScgbcSniNq8">
              Riksdagen ställer sig bakom det som anförs i motionen om behovet
              av förbättrade kunskaper om Kina, bl.a. genom utbyggd högskoleutbildning
              i språk, statsvetenskap och historia, och tillkännager detta för
              regeringen.
            </item>
            <item xml:id="i-SxC58rTNENPhPJb4CNjVN7">
              Riksdagen ställer sig bakom det som anförs i motionen om att
              verka för avspänning i Arktis och tillkännager detta för regeringen.
            </item>
            <item xml:id="i-Kzf2w3tZRNsgcG9PGa4742">
              Riksdagen ställer sig bakom det som anförs i motionen om att
              verka mot det kinesiska informationssamlandet genom sina produkter
              och AI och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-MokvMfZHs8EsVoh5J4JA9F" type="h1">
            Motivering
          </head>
          <p xml:id="i-7PEK6hjBe5R8o8FfjWYZsD">
            Kina är en växande världsmakt. En av de stora utmaningarna för
            svensk utrikespolitik är hur Kina och dess intressen hanteras.
            Det handlar om att förstå detta massiva land, dess politik, ekonomi,
            kultur och historia. Därför måste vår egen politik vara bred och
            mång­sidig, och ta olika sidor i beaktande.
          </p>
          <p xml:id="i-LqypK6csRJV9aALP6Lw18Y">
            Kinas industriella kapacitet blandas med hänsynslöst förtryck.
            Det statsbärande partiet, KKP, har total makt över alla aspekter
            av invånarnas liv. Det ekonomiska och politiska inflytandet gör
            Kina till en världsmakt som utmanar USA om ledarpinnen. Om utvecklingen
            fortsätter kommer vi se ett paradigmskifte i världspolitiken inom
            en inte alltför avlägsen tid.
          </p>
          <p xml:id="i-C6tfw7VqzTUBnfechACdb4">
            Kina strävar efter inflytande i världen på alla plan. För att
            uppnå detta används kon­ventionell utrikespolitik, propaganda,
            spionage, strategiska uppköp av företag, ekono­misk utpressning,
            aggressiv diplomati och militära hot.
          </p>
          <p xml:id="i-LsQauBzqUQzAgMSbpKWWb7">
            Sverige har en bred utrikespolitik, men med ett särskilt fokus
            på demokrati, femi­nism, klimatomställning och att värda en multilateral
            världsordning. Men det saknas ett fokus på Kina och dess utveckling.
            USA och Storbritannien är ledande i att se Kinas nya roll och
            av dem måste vi lära.
          </p>
          <p xml:id="i-UDoLi8AB39GLqmsebFfrkc">
            Den svenska regeringen presenterade en nationell Kinastrategi
            2019. Det enda kon­kreta exemplet på åtgärder i skrivelsen var
            att etablera ett nationellt kunskapscentrum som ska forska och
            sprida kunskaper i ämnet. I skrivande stund pågår arbete att stärka
            skyddet mot fientliga utländska direktinvesteringar, där det också
            finns en Kinadimen­sion som både berör den privata och statliga
            sektorn. Men detta är otillräckligt. Det krävs en mer robust svensk
            utrikespolitik, och mer konkreta åtgärder, för att möta det växande
            hot som det totalitära Kina utgör.
          </p>
          <head xml:id="i-BpbnmKYxctqEA1F3gQskAn" type="h2">
            Sanktioner
          </head>
          <p xml:id="i-P1NQGAm3sENrdwpe2sGXGQ">
            När det kommer till sanktioner är det viktigt att sätta realistiska
            mål och att restriktiva åtgärder är effektiva och kan vara verkningsfulla
            över tid. Detta blir speciellt viktigt i fallet Kina, då så mycket
            av vår handel är med dem och ett handelskrig skulle skada oss
            i längden. Därför har sanktioner mot individuella medlemmar i
            regimen setts som effek­tiva i att sätta press på KKP till förändring.
          </p>
          <p xml:id="i-3ZdexA89embgo3RFeRKsi3">
            Så kallade Magnitskijsanktioner skapades 2016. Det handlar om
            att motverka männi­skorättsförövare, genom målinriktade sanktioner
            (t ex frysta bankkonton) mot individer som har varit delaktiga
            i att organisera och/eller utföra MR-övergrepp. Speciellt med
            tanke på de massiva MR-brott som Kina begår mot uigurerna, i Tibet,
            och i Hongkong, så måste de som är ansvariga känna de internationella
            konsekvenserna. Liberalernas uppfattning är att både EU och Sverige
            bör införa ett system med Magnitskijsanktioner. Det kan exempelvis
            handla om att stoppa ägande av bostäder, frysa ekonomiska till­gångar
            och neka visum.
          </p>
          <p xml:id="i-H3hRhXyMTJp81mvQNsigWk">
            Sverige ska fortsätta driva frågan om sanktioner i EU och i den
            inhemska politiken, och fokusera särskilt på de som riktar sig
            mot KKP:s beslutsfattare i dessa frågor. Ett exempel att ta lärdom
            av är Storbritanniens ställningstagande mot Ryssland, som de även
            skulle kunna tänka sig att använda mot Kina.
          </p>
          <p xml:id="i-DhGprc3JhMaXKkgooyyLCn">
            Kina är starka motståndare mot sanktioner. I FN:s säkerhetsråd
            har regimen använt sin vetorätt för att blockera sanktioner mot
            bland annat Myanmar 2007 och Syrien 2011–2012. USA införde i juli
            2020 sanktioner mot bland annat Chen Quanguo i KKP:s polit­byrå,
            på grund av dennes ansvar för förföljelsen av uigurer. Kina hotade
            att svara med samma mynt, alltså motåtgärder. Sådant agerande
            måste varje land och union vara berett att möta om man genomför
            åtgärder mot den kinesiska regimens agerande.
          </p>
          <p xml:id="i-NBDKrpCmzr181S7GW2tRey">
            EU införde vapenembargo mot Kina efter massakern på Himmelska
            fridens torg 1989. Detta embargo är alla medlemsstater bundna
            av.
          </p>
          <head xml:id="i-BXKY62XTbUi8p6y6z1ATcL" type="h2">
            Politiska rättigheter i Kina
          </head>
          <p xml:id="i-3WbNz5cNYG1dx8rnTHUgsw">
            Kina trampar på individens demokratiska rättigheter. Sverige
            bör genom vår utrikes­politik ge ökat stöd till demokrater i Kina
            och uppmärksamma konkreta fall, till exem­pel politiska fångar,
            såväl direkt till Kina som i internationella institutioner. Svenska
            ambassaden ska verka för att vara en fristad mot förtryck och
            stödja demokrater och det civila samhället i Kina.
          </p>
          <p xml:id="i-R4pfG5PwWuCvBwfuAUtU11">
            Gui Minhai är en av dessa politiska fångar. Minhai hålls sedan
            2015 fängslad och fri­hetsberövad i Kina på grund av sin roll
            som författare och förläggare. Att en förläggare hålls fängslad
            på grund av vad som tryckts är oacceptabelt och att det är en
            svensk med­borgare gör att Sverige inte kan stå vid sidan om.
            Det är viktigt att hans fall tas upp på nationell och internationell
            nivå för att sätta press på Kina för ett frisläppande. KKP:s hotelser
            ska inte hindra Sverige från att agera.
          </p>
          <head xml:id="i-TH1wjnP6YVwoH8QHFvQCtz" type="h2">
            Uigurerna
          </head>
          <p xml:id="i-BLHMz5xYNZB99eSJL3j4ob">
            Denna muslimska minoritet i Kinas nordvästra regioner utsätts
            för ett massivt förtryck, där minst en miljon uigurer placerats
            i läger för att ”rehabiliteras”. Det är ett brott mot mänskligheten
            som pågår mitt framför världens ögon. Rapporter om tvång, utpressning,
            steriliseringar och aborter gör att Kinas behandling av uigurerna
            alltmer liknar ett demo­grafiskt folkmord.
          </p>
          <p xml:id="i-WPQ22DYvb4u96t6APCqbZZ">
            Det skulle kunna vara ett mardrömsscenario från Maos tid, men
            det händer nu. Kina måste ställas till svars för dessa brott.
            Sverige måste driva på för detta i EU och i FN.
          </p>
          <head xml:id="i-Hxyx2Cs3EhRvJF6rnnRjZq" type="h2">
            Hongkong
          </head>
          <p xml:id="i-XQ44EjtntTVFhQRqamo3ox">
            Hongkong har varit i Kinas kontroll sedan 1999 då Storbritanniens
            suveränitet upphäv­des. Det stipulerades att Hongkong skulle få
            behålla sitt demokratiska system med bland annat yttrandefrihet
            och mötesfrihet, inom ramen för principen ”ett land, två system”
            fram till år 2049. Men i år, 2020, har Kina i praktiken upphävt
            Hongkongs demokra­tiska självstyre. Det har skett trots massiva
            protester från Hongkongborna. Detta är ett övergrepp som omvärlden
            inte kan, eller får, acceptera.
          </p>
          <p xml:id="i-7tKdcrRh2suugU4jiEiKx2">
            År 2018 slöt Sverige ett ömsesidigt rätthjälpsavtal med Hongkong.
            Detta avtal mar­kerar Hongkongs speciella ställning med ett eget
            och oberoende rättsväsende. Men efter att KKP i Kina under sommaren
            2020 tagit ett järngrepp om Hongkong är det uppenbart att Hongkong
            inte längre är fristående från kommunistpartiet. Kina har i princip
            upplöst den avtalade principen om ”ett land, två system” där Hongkong
            erkänns ha sitt egna legala system. Mot den bakgrunden har Kanada,
            USA, Australien, Nya Zeeland och Tyskland suspenderat sina utlämningsavtal.
            EU har uppmanat medlemsstaterna att gran­ska effekterna av dess
            egna gjorda överenskommelser. För Sveriges del gäller detta vårt
            rättshjälpsavtal med Hongkong. Det är uppenbart att det inte finns
            skäl att upprätthålla detta avtal (Mutual legal assistance in
            criminal matters). Hongkongs rättsväsende kan inte längre anses
            vara vare sig fritt eller rättssäkert. Sverige bör avsluta avtalet.
          </p>
          <head xml:id="i-Az3Y7aEShGgKCqh41jat2A" type="h2">
            Kina och EU
          </head>
          <p xml:id="i-5eZazQ5iE4P1rqt2bPuv1q">
            EU är den största demokratiska samarbetsorganisationen i världen.
            Sverige måste an­vända sin röst i EU för att öka kraven på Kina.
            I EU har Sverige en partner som kan verka med större kraft globalt.
            I EU blir vi starkare tillsammans, men utanför EU är vi en liten
            stat med betydligt mindre inflytande.
          </p>
          <p xml:id="i-YZh6xBvPrqqzBqvcLDjs9U">
            Kina använder den fria marknaden när det passar dem. Samtidigt
            ägnar sig regimen åt manipulationer, omfattande statsstöd, kringgår
            internationella regelverk och utpressar andra länder. Kina är
            inte en ansvarsfull ekonomisk aktör, men ändock en mycket viktig
            handelspartner för ett land som Sverige. Vi måste ställa större
            krav på Kina i handels­politiken, att respektera globala avtal
            och regelverk och allt annat som följer av att vara en ekonomisk
            aktör i en global ekonomi.
          </p>
          <head xml:id="i-NuSiQMkEyFMJzUPFxNgvrc" type="h2">
            Säkerhetspolitik
          </head>
          <p xml:id="i-UykRN3jMLWFYKxLVnKQbxx">
            Kinas försvarsanslag är världens näst högsta. År 2018 uppgick
            det till 250 miljarder dollar vilket är fyra gånger mer än Rysslands
            försvarsanslag och nästan hälften av USA:s. Kinas militära operativa
            förmåga och krigserfarenhet ligger fortfarande långt efter USA:s,
            men stora satsningar görs för att modernisera markstridskrafterna
            och ut­veckla rymd- och cyberförmågor. Artificiell intelligens,
            AI, är prioriterat och används främst i autonoma vapensystem.
            Den kinesiska marinen stärker även sin förmåga av­sevärt. KKP:s
            mål är att skapa en nationell infrastruktur som länkar samman
            försvars­makten – Folkets befrielsearmé – med statlig forskning
            och utveckling, försvarsindu­strin, myndigheter, universitet och
            den privata sektorn.
          </p>
          <p xml:id="i-EdY45yo1YEnEYCEWRiT97k">
            Kina har givetvis precis som alla andra suveräna stater rätt
            att ha såväl militär, för­svarsindustri, säkerhetstjänst och annat
            som följer av en stats rätt till skydd för sin suve­ränitet och
            skyldighet att skydda sin befolkning. Men samtidigt är Kina en
            diktatur med globala anspråk som agerar destruktivt och förtryckande
            såväl på hemmaplan som i östra Asien som globalt. Riskerna att
            Kina använder sin militär till övergrepp, anfalls­krig och hot
            är överhängande givet regimens karaktär och expansionistiska ideologi.
          </p>
          <p xml:id="i-9DmD5D4vDQAMdY5eG3DhzM">
            Kinesiska medborgare är dessutom sedan 2017 enligt lag skyldiga
            att bistå landets underrättelsetjänst. Detta gäller även för kineser
            utomlands. Därmed kan alla kinesiska kontakter på mellanfolklig,
            civil och individuell nivå också ha en säkerhetspolitisk aspekt.
            Vaksamhet bör också tillämpas när det gäller kommunala vänortsavtal
            mellan svenska och kinesiska städer.
          </p>
          <head xml:id="i-9Jam4tpxN6yxJTsChvFfsM" type="h2">
            Rymden
          </head>
          <p xml:id="i-9pUKyNK318bk3ccQVy3v8X">
            Krishantering, klimatövervakning, kommunikation, satellitnavigering
            och kultur är bara några av de många samhällssektorer som är beroende
            av en fungerande rymdinfrastruk­tur. Det pågår en intensiv rymdkapprustning.
          </p>
          <p xml:id="i-UqK57TXKLZJfgH3ugkx3fJ">
            Kina har förmåga att slå ut satelliter med markbaserade missiler
            och kan även slå ut eller störa dem med sina egna satelliter.
            Detta kan vara förödande för stridande trupp som är beroende av
            samordning/kommunikation via satellit. Ett alternativ till dessa
            ASAT-vapen är cyberattacker, elektromagnetiska vapen, laservapen
            och påverkans­operationer.
          </p>
          <p xml:id="i-Fi97XX18fazihroLMfvBiJ">
            Även om det kinesiska rymdindustriella komplexet innehåller civila
            grenar kan det betraktas som militärt eftersom tekniken har dubbla
            användningsområden. Ett exempel är Ziyuan III 03 som Kina sköt
            upp den 25 juli 2020. Satelliten kommer leverera hög­upplösta
            3D-bilder på jorden och har förmåga till multispektrala observationer.
            Den kan därmed användas både i civilt och militärt syfte.
          </p>
          <p xml:id="i-Jn7fPsSeVkzP1yRKEqneRV">
            Kina deltar också i kapplöpningen till Mars där även USA och
            Förenade Arabemira­ten deltar. Den 23 juli 2020 lyfte Kinas första
            egentillverkade marsprojekt, Tianwen 1, som innehåller både en
            fjärrstyrd markfarkost och en satellit som kommer ligga i om­loppsbana
            runt planeten.
          </p>
          <p xml:id="i-Qmpr6qbXHVRdZ5yByoHzUU">
            Eftersom USA, och i praktiken även Kina, gjort rymden till en
            egen vapengren kommer Sverige få svårt att driva sin linje för
            ett generellt vapenförbud i rymden. Den snabba kommersialiseringen
            och kapplöpningen till Mars, med dess förmodade natur­resurser,
            komplicerar saken ytterligare. Men med tanke på att rymdfrågor
            är viktiga för uppbyggnaden av Sveriges totalförsvar borde stor
            vikt läggas på detta område.
          </p>
          <head xml:id="i-AiQT17X5P468ng43duxM8W" type="h2">
            Artificiell intelligens (AI)
          </head>
          <head xml:id="i-9qHrNS7YrSxsrSX9ndXAgw" type="h1">
            Kinas uttalade mål är att vara världsledande på Artificiell intelligens,
            AI, år 2025.
          </head>
          <p xml:id="i-UC6RvFZnCYcAG9eRpugGh9">
            AI, är den största teknikrevolutionen sedan 1800-talets industrialisering.
            Det påverk­ar redan allas liv, och utvecklingen går blixtsnabbt.
            Eftersom AI registrerar vad du gör, och inte vad du säger, kan
            algoritmerna i framtiden komma att känna din personlighet och
            vilja minst lika bra som du själv gör. Precis som industrialisering
            och informations­tekniken är AI fantastiskt och skapar nya landvinningar
            för mänskligheten. Men den kan också användas till mer tvivelaktiga
            syften, särskilt av auktoritära regimer som Kina som kan investera
            mycket stora resurser i att utveckla tekniken.
          </p>
          <p xml:id="i-MtzHe9UtCDdizmJWQ64cU1">
            Kina har byggt upp en infrastruktur som ständigt övervakar medborgarna
            och samlar in information via mobiler, sociala medier, ansiktsigenkänning
            m.m. Försök görs med sociala poäng som ges till medborgare och
            de som inte sköter sig kan till exempel nekas att köpa tåg- eller
            flygbiljetter. Därmed bygger Kina, en auktoritär ickedemokratisk
            en­partistat, upp en enorm databas för att kontrollera sina medborgare
            och spåra varje till­stymmelse till missnöje.
          </p>
          <head xml:id="i-TbpBtCKcQSuFe5d5g47eZf" type="h2">
            Spionage
          </head>
          <p xml:id="i-Axmib2hoiQVy2YGXKgiu6n">
            Kina bedriver avancerat cyberspionage för att främja sin egen
            ekonomiska utveckling och utveckla sin militära förmåga. Det sker
            genom omfattande underrättelseinhämtning och stöld av teknologi,
            forskning och utveckling. De senaste åren har det kinesiska spio­neriet
            i Sverige ökat enligt Säpo. Värden för miljarder går därmed förlorade.
          </p>
          <p xml:id="i-PNT66Rvim9hpk5LpVsAoA1">
            Enligt en rapport från Australian Strategic Policy Institute
            placerar den kinesiska militären systematiskt ut studenter på
            universitet och högskolor i världen.
          </p>
          <p xml:id="i-X1cfKUCSMnCXXkb9mvz1AN">
            Liberalerna värnar internationalisering inom den högre utbildningen
            starkt. Sam­tidigt ser vi ett växande behov av att alla lärosäten
            ökar sitt medvetande vad gäller inter­nationell säkerhet. Som
            exempel kan nämnas att i takt med att allt fler studenter från
            Kina kommer till Sverige, då ofta i syfte att bedriva forskningsstudier
            på universitet och högskolor, bör lärosätena göra flera säkerhetskontroller.
          </p>
          <p xml:id="i-LcC5Gw6kn6zsxWPbU5cb47">
            Liberalerna ser även ett behov av att lärosätena arbetar mer
            strukturerat för att skydda viktig och känslig forskning från
            exempelvis industrispionage. Behovet av ökat säker­hetsmedvetande
            är särskilt aktuellt för forskning som är viktig för nationella
            ekonomiska och säkerhetsmässiga intressen, som forskning om 5G
            och artificiell intelligens.
          </p>
          <p xml:id="i-9FHGiv8uAgbvqmWcUrYC3D">
            Kina har en underrättelseverksamhet som försöker skaffa information
            om den tek­niska utvecklingen i olika branscher. Även svensk operativ
            förmåga och planeringen av det svenska försvaret är av intresse.
            På senare år har det förekommit att svenska företag som utvecklar
            teknologier med både civila och militära användningsområden har
            för­värvats av kinesiska bolag. Kinesisk underrättelseverksamhet
            riktar också in sig på kinesiska flyktingar och organisationer
            som engagerar sig för Tibet, Taiwan och den uiguriska minoriteten.
          </p>
          <p xml:id="i-TEwQ3X926rwSSgLZ667gEN">
            Kinas politiska prioriteringar i Norden är att främja landets,
            alltså regimens, kärn­intressen. Man vill förfoga över nordisk
            teknologi och kunskap, främja en positiv folk­opinion om Kina.
          </p>
          <p xml:id="i-5F7N2uSaZeNZoANkjChGCW">
            Av allt att döma är Sverige också ett land där Kina experimenterar
            utrikespolitiskt. Kinas ambassad i Sverige protesterar regelmässigt
            mot all kritik mot den kinesiska regi­men, oavsett om den framförs
            vid kulturevenemang, i satirprogram på tv eller i tidnings­reportage.
            Syftet med dessa protester är att försvaga Sverige och skapa oro
            bland svenska makthavare, redaktörer och opinionsbildare.
          </p>
          <p xml:id="i-GNtiRv8QLMZ1k9bFbTEaFM">
            Kina ägnar sig också åt kulturell påverkan genom att exempelvis
            köpa biografkedjor samt investera i filmprojekt. Påverkansoperationer
            bedrivs även mot den kinesiska diasporan. Kommunistpartiet anser
            sig ha rätt att vägleda personer med kinesisk börd, även om de
            saknar kinesiskt medborgarskap.
          </p>
          <head xml:id="i-7gVpyTj7zLYaZeWjH8wx2J" type="h2">
            Kina i världen
          </head>
          <p xml:id="i-M2SHDEk9KYSqH8mAaqedXK">
            Kina har de senaste tjugo åren ökat sin makt i världen. Många
            demokratier var sköra innan covid-19 skakade om världen, och de
            försvagas av pandemin och blir mer expo­nerade för strategiska
            uppköp utifrån och annan påverkan.
          </p>
          <p xml:id="i-FkK9LNeGwv8YeE9rm5TeTE">
            Många organisationer som verkar i demokratier, som NGO:s och
            oberoende journa­lister kommer inte ha råd att fortsätta när deras
            inkomster stryps av lägre anslag och löner. På flera håll i världen
            har demokratin satts på undantag med pandemibekämpning som argument.
            Självklart måste länder vidta åtgärder för att stoppa smittsmidring.
            Men covid-19 har i en rad länder använts som förevändning för
            att göra inskränkningar i demokra­tiska fri- och rättigheter på
            ett oacceptabelt sätt. Detta gäller inte minst i Hongkong.
          </p>
          <head xml:id="i-NAavDoPLtkKAL4hZoU2bm" type="h2">
            Arktis
          </head>
          <p xml:id="i-MGTiKeWS6BBS4NUQLYDNtt">
            Klimatförändringar och smältande is gör Arktis naturtillgångar
            och farleder tillgängliga. Detta gör att Kina och Ryssland flyttar
            fram sina geopolitiska och militära positioner i området. Ryssland
            rustar militärt för att få kontroll över Nordostpassagen som sträcker
            sig från Berings sund över Nordkap i riktning mot den grönländska
            kusten.
          </p>
          <p xml:id="i-ERYwUW6KJmBTSnyangst64">
            Detta kan påverka kabeltrafik och farleder i Atlanten. Även transporter
            till den svenska västkusten och passagen till Östersjön kan beröras
            av en skärpt konflikt mellan stormakter. Denna utveckling påverkar
            svensk säkerhet. Hela 70–90 procent av Sveri­ges import av drivmedel,
            förnödenheter och medicin går via Göteborgs hamnar.
          </p>
          <p xml:id="i-NWvwYvLHf4rM1MiZ157MF5">
            Även Kina anser sig ha intressen i Arktis och dess naturtillgångar,
            och försöker få fotfäste där. Man försökte tex köpa en nedlagd
            amerikansk bas på Grönland av Danmark. Köpet stoppades dock av
            USA.
          </p>
          <p xml:id="i-AiAMM38NVBjJxsCpV4dgsw">
            Kina är observatör i Arktiska rådet sedan 2013 och har en närvaro
            i Arktis genom investeringar bland annat i Ryssland, Island och
            på Grönland. Kina är sedan 1925 part i Spetsbergenfördraget. Kina
            har beskrivit sig som en ”nära-arktisk stat” med intressen inom
            resursutvinning, infrastruktur och forskningssamarbeten. Man vill
            ha större infly­tande över Arktis. I linje med Kinas ambition
            att bli en maritim stormakt görs satsningar längs Nordostpassagen,
            som väsentligen skulle kunna korta transporttider mellan Asien
            och Europa och samtidigt minska det kinesiska beroendet av Malackasundet
            som trans­portled.
          </p>
          <head xml:id="i-87EZwWCJC7qQoHyuHzJS1U" type="h1">
            Handel
          </head>
          <p xml:id="i-6tBkkeWxYpAJj76Ku87AZV">
            Kinas agerande på den fria marknaden är problematiskt då man
            själv inte är en fri stat och inte tillåter fria informationsflöden
            som är en del av en kapitalistisk ekonomi.
          </p>
          <p xml:id="i-5CzSvuCtU62pNJf7hQ1LQB">
            Det kinesiska ”Belt and road”-initiativet illustrerar regimens
            globala ambitioner att skapa starkare infrastrukturförutsättningar
            för handel. Det är den nya silkesvägen, för att nå nya marknader
            och handelsleder. Det inkluderar Europa, större delar av Asien
            och Östafrika. Att skapa utveckling genom utbyten och satsningar
            på infrastruktur och varmt välkommet. Men i detta fall riskerar
            utvecklingsländer att fastna i politiskt bero­ende och i ekonomiska
            skulder som de inte kan betala tillbaka. Afrikanska länder har
            lånat miljarder av Kina och har ställt mark, mineraler och råvaror
            som säkerhet. När lånen inte kan betalas tar Kina över.
          </p>
          <p xml:id="i-3CZasuDfAas1Wrmh17z4xA">
            Kina använder ”Belt and road”-initiativet till att exportera
            den överkapacitet som landets statssubventionerade industrier
            tillverkar. Varorna har vanligtvis ett lägre pris än de som finns
            på de lokala marknaderna vars företag då konkurreras ut. Kina
            erbjuder även finanslösningar som blandar bistånd och exportkrediter,
            utan några krav på demo­krati. Därtill kan krävas politiska motprestationer.
            Denna taktik har gjort att Kina inte bara tagit över företag och
            landområdet, utan också drivit in mottagarländer i ohållbara skuldförhållanden
            och bidragit till klimatmässiga och socialt ohållbara investeringar
            samt politiska beroendeförhållanden. Inom EU har ett antal medlemsländer
            tagit emot ”Belt and road”-investeringar. Italien skrev som första
            G7-land under ett samarbetsavtal med Kina i april 2019.
          </p>
          <p xml:id="i-76TRDWTAvQYXhJjX5BYrCL">
            Betydelsen av bistånd som utrikespolitiskt verktyg har vuxit
            i Kina. En ny myndig­het, China International Development Cooperation
            Agency (CIDCA) har inrättats för att hantera de växande biståndsvolymerna.
            Genom sitt bistånd har Kina fått ett ökat infly­tande i många
            utvecklingsländer, inte minst i Afrika.
          </p>
          <p xml:id="i-LJr2SrBCLeYjPUZ9Pb4zFk">
            Det kinesiska biståndet skiljer sig från traditionella biståndsaktörers,
            framför allt genom att inte följa Parisagendans riktlinjer om
            biståndets effektivitet.
          </p>
          <p xml:id="i-B3uxfeXCoakJw2unbBc24t">
            Kina ställer inte samma krav som många andra biståndsgivare när
            det gäller exempel­vis mänskliga rättigheter, demokratiska institutioner
            och jämställdhet. Detta ses som en fördel av en del mottagarländer.
            Det riktas dock kritik mot att Kinas egna ekonomiska intressen
            styr samarbeten i alltför hög grad, att mottagarländer försätts
            i skuldsituationer, samt att de väljs utifrån energi- och råvarutillgångar
            medan deras egna utvecklingsagen­dor åsidosätts.
          </p>
          <head xml:id="i-WFHPTzRnLAvpNL7p8Skprv" type="h2">
            Råvaror
          </head>
          <p xml:id="i-Tt3SioiDSxqn1jrS5e69Y1">
            För att tillverka kretsar, smart teknik, surfplattor, datorer,
            batterier, magneter i elbilar etc. krävs sällsynta jordartsmetaller.
            Kina som står för 85–97 procent av världens årliga produktion
            och kontrollerar de största fyndigheterna. Utvinningen är dock
            smutsig och bidrar till klimatförstöringen. Efter USA:s och Storbritanniens
            blockad av Huawei är det möjligt att Kinas nästa drag i handelskriget
            är en blockad av jordartsmetallerna.
          </p>
          <head xml:id="i-HvjmThqFSmnniEXWfQEQJQ" type="h2">
            Demokrati
          </head>
          <p xml:id="i-Wa8ncTWtB8qHRqZ1BLEmwT">
            En rad diktaturer försöker öka sitt inflytande genom media. Det
            kan handla om regim­kontrollerade mediehus såsom Russia TV och
            Sputnik (Ryssland) och Press TV (Iran). Även Kinas statliga tv
            agerar internationellt. Genom egna internationella medier för­söker
            diktaturer stärka sina narrativ och bemöta internationell kritik.
            Många journalister som arbetar för dessa medier har inte andra
            alternativ. Frilansjournalistik är inte till­räckligt för att
            sätta mat på bordet.
          </p>
          <p xml:id="i-HXbj5gGkryQaafJbq6Uewt">
            Därför är det viktigt att Sverige stärker såväl demokratibistånd
            i diktaturer som vår egen motståndskraft mot fejkade nyheter och
            desinformation.
          </p>
          <head xml:id="i-KeaFD6ZjQGVrBuNHXX7AG" type="h2">
            Internationella lagar
          </head>
          <p xml:id="i-QpG2Z61NbXs2GntaC9mZkC">
            En viktig del av Kinas ”Belt and Road”-initiativ är att kontrollera
            Sydkinesiska havet. Kina visar inte respekt för havsrättskonventionen
            och den fria navigationsrätten till sjöss. Man agerar aggressivt
            och expansionistiskt gentemot andra stater som delar detta innanhav,
            inte minst Filippinerna och Vietnam. Denna hänsynslöshet är farlig
            från ett internationellt perspektiv och kan även drabba Sverige
            då vi har stor export till exem­pelvis Japan och Sydkorea som
            ligger på andra sidan Sydkinesiska havet från oss sett. Därför
            måste Sverige kraftfullt verka för att globala traktat ska gälla
            och den fria navigationsrätten till sjöss ska respekteras.
          </p>
          <head xml:id="i-ChpEkSepXf9ZSrZv9f1niy" type="h2">
            Taiwan
          </head>
          <p xml:id="i-7VFUCXgEgx7eS49qEW8gFn">
            Taiwan är den första och hittills enda fullt ut fungerande kinesiska
            demokratin. Taiwans demokrati och trygghet måste värnas. Det är
            oroväckande att Taiwan inte kan delta i internationella sammanhang
            på grund av Kinas påtryckningar, såsom i bland annat världshälsoorganisationen
            WHO. Detta har lett till att viktig information från Taiwan om
            covid-19 inte delats på den internationella scenen. Taiwan drabbades
            av samma problem under den tidigare sarsepidemin. Därför är det
            viktigt att Sverige erkänner Taiwans rätt att forma sin egen samhällsutveckling
            och demokratiska system, samt integreras i internationella institutioner
            och samarbeten.
          </p>
        </div>
        <div type="motSignatures">
          <list>
            <item xml:id="i-AjYiqPUW4uPP5X174WEQpW">
              Fredrik Malm (L)
            </item>
            <item xml:id="i-S7UxNrP2LMCMWeLRRob3Xr">
              Johan Pehrson (L)
            </item>
            <item xml:id="i-GVXUwrx3RFgwjtMPokGTm4">
              Maria Nilsson (L)
            </item>
            <item xml:id="i-DntbWkPmVdkyBoWsAXD8Lg">
              Lina Nordquist (L)
            </item>
            <item xml:id="i-VrfLxaGxgWWhLnAX1i9VLe">
              Gulan Avci (L)
            </item>
            <item xml:id="i-V4Y4ark1sudfRxzeffPhRp">
              Christer Nylander (L)
            </item>
            <item xml:id="i-SFbhfRCL3fX4o81Pmb7Wq3">
              Mats Persson (L)
            </item>
            <item xml:id="i-9PnwAZYcYcxQRotAEvYpJX">
              Allan Widman (L)
            </item>
          </list>
        </div>
      </div>
    </body>
  </text>
</TEI>
