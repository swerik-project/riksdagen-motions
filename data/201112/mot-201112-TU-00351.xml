<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00351">
  <teiHeader>
    <fileDesc>
      <titleStmt>
        <title>Obligatorisk drogtestning och nollvision i trafiken</title>
        <author corresp="i-24CbHNwsRznss4Yas6HseU i-NRb4HpaQ87qUwhLNcKt7Gz">av Anita Brodén och Annika Qarlsson (FP, C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Obligatorisk drogtestning och nollvision i trafiken</title>
          <idno type="rdwebb">GZ02T351</idno>
          <rs type="number">T351</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T351/text</ref>
          <ref type="dokument_url_html">http://data.riksdagen.se/dokument/GZ02T351</ref>
          <ref type="dokumentstatus_url_xml">http://data.riksdagen.se/dokumentstatus/GZ02T351</ref>
          <ref type="doc">http://data.riksdagen.se/fil/F20EB2E9-D9DC-4E66-91A0-CB0471B64615</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W25a8tTQbtmd584RGT5e41" type="signed"/>
        <correspContext corresp="i-W25a8tTQbtmd584RGT5e41">
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction xml:id="i-SgdZYiZZnFdKcCHwCLdAyz" type="numbering">
          <date when="2011-10-06"/>
        </correspAction>
        <correspAction xml:id="i-D9umTu8qgTtTPXFjzbr4Jk" type="submission">
          <date when="2011-10-04"/>
        </correspAction>
        <correspAction xml:id="i-M7EBixKXJE9Z46NnhQzmpD" type="transfer">
          <date when="2011-10-04"/>
        </correspAction>
        <correspAction xml:id="i-2FaynNCRLdr6hUN1CjyhhA" type="assigned"/>
        <correspContext corresp="i-2FaynNCRLdr6hUN1CjyhhA">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GPjPGD8W1E2xyQ6RRnBECd" type="motBody">
        <div xml:id="i-57QDTm52hqZibz1HJYjqFK" type="motProposal" subtype="förslag">
          <head xml:id="i-Lf3WcQcZJZNEibYfzoGHuD">
            Förslag till riksdagsbeslut
          </head>
          <list xml:id="i-9dFSdEi1fSxAwWmkaa5YR2" style="ol">
            <item xml:id="i-4sqcqYgQE6bNRAQTTGtEsL">
              Riksdagen tillkännager för regeringen som sin mening vad som
              anförs i motionen om obligatorisk drogtestning av förare vid olyckor.
              1
            </item>
            <item xml:id="i-YAQyycUGNZXXpsv3WSptEZ">
              Riksdagen tillkännager för regeringen som sin mening vad som
              anförs i motionen om ökade informationsinsatser vad gäller risken
              att köra dagen efter det att alkohol intagits.
            </item>
            <item xml:id="i-XLxacHCbDLd2LU47QghC3K">
              Riksdagen tillkännager för regeringen som sin mening vad som
              anförs i motionen om ett snabbare införande av alkotester i motorfordon.
            </item>
            <item xml:id="i-P3fRvA8TEnxEmiVyCqLJRr">
              Riksdagen tillkännager för regeringen som sin mening vad som
              anförs i motionen om att en oberoende och kritisk granskare bör
              utvärdera gjorda nollvisionsinsatser.
            </item>
          </list>
          <p xml:id="i-B4JxMFTY39beSrQCTnfqbn">
            1 Yrkande 1 hänvisat till JuU.
          </p>
        </div>
        <div xml:id="i-488yQFCBTBvcDVniseieb8" type="motContent">
          <head xml:id="i-FrSHd7zUW21xzaoC5uu5X8" type="h1">
            Motivering
          </head>
          <p xml:id="i-Tgz5SiRB9Ejyz8ee37CQkk">
            År 2010 omkom 266 personer i den svenska vägtrafiken. Glädjande
            nog var det färre än år 2009 då 358 personer omkom. Men det räcker
            inte utan vi måste hela tiden aktivt jobba för att sänka antalet
            döda och skadade i trafiken. Inom EU dör drygt 40 000 personer
            varje år i trafiken. I hela världen kräver vägtrafiken årligen
            mer än en miljon människoliv. Trafikskadorna kostar det svenska
            samhället ca 20 miljarder kronor årligen. För kommunerna tillkommer
            omfattande kostnader på grund av eftervård och långtidssjukskrivningar.
          </p>
          <p xml:id="i-97B9tiwGU8JgHVSniMqEHo">
            För drygt tio år sedan beslutade riksdagen att nollvisionen skulle
            gälla för vägtrafiken i Sverige. Nollvisionen är grunden för trafiksäkerhetsarbetet
            i Sverige. Nollvisionen är bilden av en önskad framtid där ingen
            dödas eller skadas allvarligt i vägtrafiken. Nollvisionen utgår
            från att olyckor inte alltid kan förhindras eftersom människor
            ibland gör misstag. Vägar, gator och fordon måste därför utformas
            så att misstagen inte leder till döden eller allvarliga personskador.
            Risken för att olyckor ska inträffa minskar om alla trafikanter
            får ökad insikt i hur viktigt det är med ett säkert beteende i
            trafiken. Det är därför viktigt med en effektiv informationsinsats
            för ett säkert beteende i trafiken samt för spridning av goda
            exempel på trafiksäkerhetsarbete.
          </p>
          <p xml:id="i-SB6HvoTXqrqzNW8BBbsmM3">
            Nollvisionen har tillfört trafiksäkerhetsarbetet nya inslag som
            bygger på att minimera följderna av mänskliga misstag. Det har
            lett till en omprövning av vilka åtgärder som ska prioriteras.
            Nollvisionen har dock inneburit en hopblandning av vision och
            mål, vilket i sin tur skapat orealistiska förväntningar på stora
            trafiksäkerhetseffekter på kort tid.
          </p>
          <head xml:id="i-PBohspw7DqF4CUjMa2M167" type="h2">
            Ansvaret vid trafikolyckor
          </head>
          <p xml:id="i-9yJRcqeLLgrJKYJNLxEfAo">
            Nollvisionen betonar att alla som påverkar och deltar i vägtrafiken
            har ett ansvar för att upprätthålla trafiksäkerheten. Det innebär
            att ansvar vilar på även politiker som beslutar om samhällsplanering
            och trafikfrågor, planerare som förverkligar politiska beslut,
            väghållare som bygger och underhåller vägar, poliser som övervakar
            att trafikregler följs, företag som tillverkar eller säljer fordon,
            organisationer som arbetar för att förbättra trafiksäkerheten
            samt företag, organisationer och enskilda som beställer eller
            genomför transporter.
          </p>
          <p xml:id="i-7drNgbePLTE1thiGfvTSMz">
            Det finns fortfarande en obalans i det delade ansvaret. Stora
            framsteg görs genom att man utformar en säkrare trafikmiljö medan
            få förbättringar sker i fråga om trafikanternas beteende.
          </p>
          <p xml:id="i-SBHhFnt7LuHuUi4F3MwX79">
            NTF:s analys av trafikolyckorna visar bland annat att människor
            dör på grund av felaktiga hastighetsgränser, undermåligt utformade
            vägkorsningar, farliga sidoområden på en stor del av vägnätet,
            motorcyklarnas bristande förmåga att skydda sin passagerare och
            dåligt hastighetssäkrade övergångsställen.
          </p>
          <head xml:id="i-FgRdnTatmHCto5njBbndp3" type="h2">
            Hastighet och trafikolyckor
          </head>
          <p xml:id="i-ZsBvFcuKKcU6Nt3vw76pe">
            Det finns ett samband mellan höga hastigheter och trafikolyckor.
            Det är därför angeläget att ansträngningar görs för att bemästra
            ett beteende där hastighetsbegränsningar alltför ofta överskrids.
            En kraftig avgiftshöjning vid hastighetsöverträdelser har nyligen
            införts liksom installation av ett stort antal nya övervakningskameror.
            Mätningar har gjorts i samband med en del av dessa installationer
            och ger vid handen att det finns ett samband mellan ökad kontroll
            och avgiftshöjning och sänkta hastigheter.
          </p>
          <p xml:id="i-CHewPPhFAFmLoARajoFoKE">
            Alkohol och droger är med stor sannolikhet en bidragande orsak
            till många olyckor. Den ökade alkoholkonsumtionen i Sverige kommer
            med stor sannolikhet att påverka olycksstatistiken negativt. Mörkertalet
            är stort eftersom föraren inte automatiskt drogtestas vid olyckor,
            och detta bör därför bli obligatoriskt.
          </p>
          <p xml:id="i-BZGhJq5vZuzc6ECHwAWe3e">
            Kunskapen om risken att köra dagen efter det att alkohol intagits
            är mycket bristfällig. Ökade informationsinsatser krävs på detta
            område. Liksom ett snabbare införande av alkotester i motorfordon,
            bland annat genom att det skattemässigt inte missgynnas. Detta
            bör komma regeringen tillkänna.
          </p>
          <head xml:id="i-7Uc4uMD4nYDLieE7exeKSx" type="h2">
            Kommunernas roll i nollvisionsarbetet
          </head>
          <p xml:id="i-2PQAs1yBAfeow9x8NtmsZa">
            Kommunernas erfarenheter och perspektiv är viktiga för att förverkliga
            nollvisionen. Det är därför viktigt att nollvisionsarbetet i kommunerna
            kontinuerligt utvärderas. Idag saknas instrument för jämförbara
            utvärderingar i kommunerna som i sin tur skulle göra det möjligt
            att basera trafiksäkerhetsarbetet på erfarenhet av uppnådda resultat.
          </p>
          <p xml:id="i-XcFwrBfaMxcZyEtK1ybynk">
            Många kommuner arbetar bra med fysiska förändringar som farthinder,
            rondeller och cykelbanor. Det saknas dock på många håll systematiska
            trafiksäkerhetsprogram och lokala mål.
          </p>
          <head xml:id="i-4YDPmac9Q8D2syikQQMGG5" type="h2">
            Utvärdering
          </head>
          <p xml:id="i-QhbAizqVJz3TpogRJr3NHi">
            För att det fortsatta nollvisionsarbetet ska få önskad effekt
            krävs att en oberoende och kritisk granskare utvärderar gjorda
            insatser. Beslutsfattare på olika nivåer och i olika organisationer
            kan då dra slutsatser baserade på fakta för att de ska kunna prioritera
            rätt och förstå innebörden av och ansvaret för en antagen nollvision.
          </p>
        </div>
        <div xml:id="i-T1i9p5SMnm443KyprSFoUW" type="signatureBlock">
          <list xml:id="i-NVQ7wBuscUvtJoHhhg2SuB">
            <item xml:id="i-93CuSJSCtu1dxiLXpZ49fv" who="i-24CbHNwsRznss4Yas6HseU" type="signature">
              Anita Brodén (FP)
            </item>
            <item xml:id="i-3NP2KGuJEskUkTLbJB5Fro" who="i-NRb4HpaQ87qUwhLNcKt7Gz" type="signature">
              Annika Qarlsson (C)
            </item>
          </list>
        </div>
      </div>
    </body>
  </text>
</TEI>
