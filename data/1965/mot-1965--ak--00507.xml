<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__507/mot_1965__ak__507-001.pdf"/>
      <div type="motHeader" xml:id="i-DFx6NkP8n6UpnQRx4T3qKj">
        <div type="motTitle" xml:id="i-Pm6shHG2JnA9bMZuE6E6iR"/>
        <div type="motSubmissionInfo" xml:id="i-Be4TgGTXtNd2p8RjbLEscX"/>
      </div>
      <div type="motBody" xml:id="i-PyxydBsoeRiP57ng2EgzqR">
        <div xml:id="i-HTdYfNWuQYUPeqkZdCosv4">
          <p xml:id="i-B4eraU9uxpi64sGGBUZEnY">
            Motioner i Andra kammaren, nr 507 år 1965 11
          </p>
          <p xml:id="i-Ktb2VwbbZypZU9mTG8fmn1">
            Nr 507
          </p>
          <p xml:id="i-JFtjXrXCzNXrL2BEFS9cWb">
            Av herr Holmberg m. fl., angående samordning av handikappvård,
            rehabilitering och arbetsvård.
          </p>
          <p xml:id="i-Q1cBzdgoxmW1SVpQWUqrA8">
            (Lika lydande med motion nr 405 i Första kammaren)
          </p>
          <p xml:id="i-J7fcXgq55ERT4rmHyz1WFe">
            Det är allmänt bekant att ett mycket stort antal människor blir
            beroende av socialvård eller blir långtidsliggare på sjukhus därför
            att det inte finns till- räckliga resurser för medicinsk vård,
            förebyggande åtgärder, rehabilitering och andra metoder för att
            återinpassa sjuka människor i normalt arbetsliv. Men även med
            begränsade resurser skulle åtskilligt mera kunna åstadkommas genom
            samordning av olika vårdformer. Begreppet handikappade ges ofta
            en alltför snäv innebörd. Men även för dem som vanligen räknas
            dit, alltså gravt skadade människor, blir det alltför ofta bara
            behandling på ett sjukhus, varefter de lämnas åt sitt öde med
            sina stöd- bandage, invalidvagnar och kryckor. För några sker
            omskolning, och andra får arbeta i s.k. skyddade verkstäder. Det
            förekommer också berömvärda försök att lätta upp den trista tillvaron
            för handikappade med någon då och då före- kommande nöjestillställning
            och utflykt. Men även om man därtill lägger att det i några fall
            ordnats med speciell utrustning av bostäder och kan peka även
            på andra åtgärder, så vågar man påstå att det mesta ännu fattas
            i fråga om nö- dig vård och annan hjälp åt de handikappade. Ännu
            tydligare framstår dessa brister om man till de vårdbehövande
            av den- na kategori räknar inte bara de svårast hemsökta, de som
            är allvarligt invali- diserade på olika sätt, utan också den stora
            mängden av människor som fått begränsad arbetsförmåga till följd
            av lindrigare sjukdomstillstånd, hörselned- sättning, reumatism,
            hjärtbesvär, allergiska svårigheter etc. samt hundratusen- tals
            gamla som nu inte får en rimlig chans att leva ett friskare och
            längre liv ävensom massor av andra som är handikappade i denna
            vidsträckta mening. En grundläggande förutsättning för att de
            skall bli bättre är naturligtvis ut- bildning av all sorts personal
            för dessa verksamhetsområden samt bättre tillgång på lämpligt
            inredda och utrustade sjukhus. Men bristerna ligger också på det
            organisatoriska området. Enligt vår mening borde man eftersträva
            att samman- föra all verksamhet, som har att göra med rehabilitering
            och handikappvård på det lokala planet, till landstingen och landstingsfria
            städer. Sedan en tid tillbaka har landstingen fått hand om provinsialläkarväsendet
            och skall snart också bli huvudmän för mentalsjukvården. Redan
            nu åligger det
          </p>
          <pb facs="riksdagen-motions-pdf/data/1965/mot_1965__ak__507/mot_1965__ak__507-002.pdf"/>
          <p xml:id="i-Ees3xT5edA91jqpNCe6qp3">
            12 Motioner i Andra kammaren, nr 507 år 1965
          </p>
          <p xml:id="i-P3EAzqwTRBk9aHynVsgy1z">
            landstingen att handha vården av lättskötta sinnessjuka samt
            hålla specialsko- lor för utvecklingsstörda barn. De sistnämnda
            vårdområdena är viktiga delar av rehabiliteringsverksamheten.
            Men medicinsk rehabilitering borde också gå hand i hand med den
            arbetsvård som nu är splittrad på många olika institutioner och
            huvudmän samt med före- tagshälsovård, omgivningshygien och förebyggande
            hälsovård. Även därvidlag finns i landstingens verksamhet embryon
            som borde utbyggas till ett konsekvent system för att undvika
            sjukdom och ohälsa samt för att bota och rehabilitera dem som
            tagit skada. Vi har i en annan motion (nr II: 21) anfört de skäl
            som talar för att företags- hälsovården bör inordnas i den reguljära
            hälso- och sjukvården, alltså inte skö- tas — eller rättare misskötas
            — av företagsledningarna. Bara ett fåtal stora in- dustrier har
            någon företagshälsovård som är värd denna beteckning, och i fråga
            om de små företagen är det över huvud taget omöjligt att tänka
            sig en ratio- nell företagshälsovård annat än i landstingens regi.
            Först då skulle det också på allvar kunna bli fråga om förebyggande
            åtgär- der, hälsokontroll, medicinskt motiverade skyddsåtgärder
            på arbetsplatserna samt ingripanden för att undvika försämring
            av dem som skadats genom rök, gas, metall- och stenpartiklar,
            buller, vibration eller särskilt tungt arbete samt för att på
            ett så tidigt stadium som möjligt sätta in rehabiliteringsåtgärder.
            Även på länsplanet har staten nu hand om en del av arbetsvården,
            primär- kommunerna skall svara för skyddade verkstäder och landstingen
            för arbetsträ- ningsinstituten. Detta är inte en rationell ordning.
            Möjligen skall centrala stat- liga organ vara inkopplade på det
            sätt som sker i fråga om mycken annan verk- samhet, men den lokala
            skötseln bör ligga hos landstingen. I fråga om de skyddade verkstäderna
            skulle detta innebära att dessa finge en omfattning som möjliggjorde
            en mera varierande produktion och därmed också bättre möjligheter
            att skaffa lämpligt arbete och försälja produkterna. Landstingens
            roll som huvudmän för all sjukvård borde inkludera även allt som
            har att göra med rehabilitering, från arbetsterapi på sjukhusen
            och verksam- heten i särskilda kliniker för rehabilitering på
            vanliga lasarett och regionsjukhus till alla former av åldringssjukvård
            i särskilda anstalter, i öppen vård och i hem- men. Det finns
            anledning att påtala den konstlade gräns som nu ofta dras upp
            mel- lan hemsjukvård av gamla som landstingen svarar för och den
            del av åldrings- vården som det åligger primärkommunerna att ombesörja.
            Det är inte bara ge- nerande med denna »kompetenstvist», utan
            den får också mycket menliga verk- ningar för många gamla som
            hamnar i ingenmansland mellan två kommunala parter. Det är oklokt
            även av andra skäl att avstå från eller dröja med att till- gripa
            vårdformer som också begränsar behovet av sjukhusplatser. Men
            det vik- tigaste är att åldringsvården ges sådana former att den
            leder till trivsel för de gamla, bästa möjliga hälsa och ett långt
            liv. Socialpolitiska kommittén har visat hur nära samband denna
            fråga har med bostadsförhållandena för de gamla. Men
          </p>
          <pb facs="riksdagen-motions-pdf/data/1965/mot_1965__ak__507/mot_1965__ak__507-003.pdf"/>
          <p xml:id="i-56JBTa8yPbjoNATf5m3PQP">
            Motioner i Andra kammaren, nr 507 år 1965 13
          </p>
          <p xml:id="i-UhQaeZuhiHEonDYhp9f96C">
            den har också samband med de gamlas möjlighet till en meningsfylld
            verksam- het på gamla dar, till samvaro med andra människor utan
            kategoriindelning samt till lämpligt arbete som bidrar till att
            vidmakthålla kroppslig och andlig vigör. Detta är en rehabiliteringsverksamhet
            som är oerhört försummad och som måste angripas från många håll.
            Såsom vi erinrat om i en annan motion (nr II: 699) gäller det
            bl. a. att ändra lagar så att gamla människor inte tvingas att
            avstå från arbete. Men det är också fråga om samordning och effektivisering
            på det lokala planet. För många handikappade måste bristen på
            motion ersättas med sjukgymna- stik. Nu betalas kostnaden för
            denna endast till tre fjärdedelar av sjukkassan. Sjukgymnastiken
            borde emellertid i princip jämställas med ortopediska hjälp- medel
            för vilka staten betalar hela kostnaden. Det finns landsting som
            tillskjuter resterande del av kostnaden för sjukgymnastik, men
            det bör inte vara beroende av sådana tillfälligheter om en handikappad
            person skall få den vård som är en förutsättning för tillfrisknande
            eller i varje fall förbättring. En ofta oöverkomlig svårighet
            för invalider eller på annat sätt handikappade är också de tvister
            som de får med riksförsäkringsverket om livräntor eller med andra
            myndigheter om ersättningar som kan tillförsäkra dem en något
            så när dräglig tillvaro. Det är svårt även för friska människor
            att ens skaffa sig vetskap om innebörden av de socialförmåner
            som de har rätt till, och mångfaldigt svå- rare för dem som är
            rörelsehindrade så att de inte kan bevaka sina intressen med tillräcklig
            energi. Det borde ordnas med särskild upplysning och service åt
            han- dikappade i dessa hänseenden. Slutligen vill vi i fråga om
            den medicinska rehabiliteringen peka på en metod som den senaste
            tiden varit föremål för vissa försök, nämligen att ordna resor
            för sjuka till varma länder eller till kurorter utomlands med
            förutsättningar för specialbehandling av handikappade. Under hänvisning
            till vad sålunda anförts föreslår undertecknade, att riksdagen
            måtte besluta att i skrivelse till Kungl. Maj:t hemställa om snabb
            under- sökning samt förslag med syfte att åstadkomma en sådan
            sam- ordning av handikappvård, rehabilitering och arbetsvård som
            vi givit exempel på i denna motion; samt att finansieringen av
            en sådan samordnad, vidgad och effek- tiviserad verksamhet på
            länsplanet sker så att det inte medför några ytterligare kostnader
            för landstingen och de landstings- fria städerna.
          </p>
          <p xml:id="i-KvJB9Do9PViGhw1oHnbBT3">
            Stockholm i januari 1965 Helmer Holmberg
          </p>
          <p xml:id="i-TGgdPMpwvT6Uztkse4Tkmn">
            Sven Hector C. H. Hermansson Gustav Lorentzon
          </p>
        </div>
      </div>
    </body>
  </text>
</TEI>
