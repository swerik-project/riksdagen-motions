<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SfU-00083">
  <teiHeader>
    <fileDesc>
      <titleStmt>
        <title>Barnperspektiv i asylprocessen</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:83 av Christina Höj Larsen m.fl. (V)</title>
          <idno type="rdwebb">H30283</idno>
          <rs type="number">83</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H30283/text</ref>
          <ref type="dokument_url_html">http://data.riksdagen.se/dokument/H30283</ref>
          <ref type="dokumentstatus_url_xml">http://data.riksdagen.se/dokumentstatus/H30283</ref>
          <ref type="docx">http://data.riksdagen.se/fil/F2C75A41-D57F-4170-ADD1-F0FEBB84BB5C</ref>
          <ref type="pdf">http://data.riksdagen.se/fil/7E0992E7-916C-458D-A6AB-9903AE2B6E85</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-34dq37q2o8uTvPLvMn9Qnx" type="signed"/>
        <correspContext corresp="i-34dq37q2o8uTvPLvMn9Qnx">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-VmDscoJUe52P289F65ocQk" type="submitted">
          <date when="2015-09-24"/>
          <time when="15:43:41"/>
        </correspAction>
        <correspAction xml:id="i-SKPN2pnLKoaRd4oTZGkWDw" type="reviewed">
          <date when="2015-09-24"/>
          <time when="18:51:40"/>
        </correspAction>
        <correspAction xml:id="i-bxRuYpUnXD8D4c9y4v8KU" type="referred">
          <date when="2015-10-13"/>
        </correspAction>
        <correspAction xml:id="i-87qozibMSHznepstbgpU7a" type="assigned">
          <date when="2018-03-21"/>
          <time when="17:00:44"/>
        </correspAction>
        <correspContext corresp="i-87qozibMSHznepstbgpU7a">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-Y5sKe2NLKKGRz1SXCyUv11" type="behandlas_i"/>
        <correspContext corresp="i-Y5sKe2NLKKGRz1SXCyUv11">
          <ref type="uppgift">2015/16:SfU14</ref>
          <ref type="ref_dok_id">H301SfU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU14</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UDNpGTPhV7omNJtUEZoLDz" type="behandlas_i"/>
        <correspContext corresp="i-UDNpGTPhV7omNJtUEZoLDz">
          <ref type="uppgift">2015/16:JuU20</ref>
          <ref type="ref_dok_id">H301JuU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU20</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JP9CVn61dhnPkpkktsYnSi" type="behandlas_i"/>
        <correspContext corresp="i-JP9CVn61dhnPkpkktsYnSi">
          <ref type="uppgift">2015/16:SfU15</ref>
          <ref type="ref_dok_id">H301SfU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU15</ref>
          <ref type="ref_dok_titel">Anhörig- och arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FmUVuqJQkEHJTgPAUFnTcm" type="behandlas_i"/>
        <correspContext corresp="i-FmUVuqJQkEHJTgPAUFnTcm">
          <ref type="uppgift">2017/18:SoU13</ref>
          <ref type="ref_dok_id">H501SoU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU13</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TXuhVfN6RWugTqnSAsaJPG" type="motHeader">
        <div xml:id="i-WfQZx6iJMdeg1ELi2Qk9zh" type="motTitle">
          Motion till riksdagen 2015/16:83 av Christina Höj Larsen m.fl.
          (V) Barnperspektiv i asylprocessen
        </div>
      </div>
      <div xml:id="i-79GoCUcStpiFv3RYNPThy2" type="motBody">
        <div xml:id="i-XWJbZQRLX88zKfxwd5nvQN" type="TOC">
          <head xml:id="i-GQvSXSbereie2YBp1XiSn9">
            1 Innehåll
          </head>
          <list xml:id="i-SUwGQRe5ayN8qsaG313e5M">
            <item xml:id="i-Xg2PCkkwsT4CAk7g1DUXBr" style="indent-level: 1">
              1Innehåll
            </item>
            <item xml:id="i-SBvqS6v9SR5XiJSgb7fKvg" style="indent-level: 1">
              2Förslag till riksdagsbeslut
            </item>
            <item xml:id="i-6wHFChaqmYZkqNqXviYw8p" style="indent-level: 1">
              3Inledning
            </item>
            <item xml:id="i-T4qjgHNHGC2jMRKoph2ACn" style="indent-level: 1">
              4Barnkonventionen måste göras till svensk lag
            </item>
            <item xml:id="i-SwGeBEQ4q6uaE7cuqYe5qw" style="indent-level: 1">
              5Barnrelaterad landinformation i asylärenden
            </item>
            <item xml:id="i-M92WkBuxsJpMh4wWDbAdyP" style="indent-level: 1">
              6Särskild utredningsmetodik för barn
            </item>
            <item xml:id="i-MKnWMMh6Wyw57WDb5SZXPU" style="indent-level: 1">
              7Familjeåterförening
            </item>
            <item xml:id="i-5eVQnTuZFDxwzUZfX4YRfr" style="indent-level: 2">
              7.1Barns rätt till familjeåterförening
            </item>
            <item xml:id="i-3J7RHman7ScK8MbejPeYk7" style="indent-level: 1">
              8Lagkollision mellan LVU och UtlL
            </item>
            <item xml:id="i-Ng8x2QxDNDALc2jhnosGTg" style="indent-level: 1">
              9Gör skolan till en frizon
            </item>
            <item xml:id="i-SUmZjud88ahjnsNjqRizQp" style="indent-level: 1">
              10Åldersbedömningar av barn
            </item>
          </list>
        </div>
        <div xml:id="i-HgfcRBUZXtsMSpTY4X33sK" type="motProposal" subtype="förslag">
          <head xml:id="i-6mdXzW8DTLz3LrLHD87fM5">
            2 Förslag till riksdagsbeslut
          </head>
          <list xml:id="i-82m4a612FZwcMwrGAXyycS" style="ol">
            <item xml:id="i-DRQzQqZVPo9YeV39qsQ1Z5">
              Riksdagen ställer sig bakom det som anförs i motionen om att
              regeringen snarast bör återkomma till riksdagen med ett förslag
              om att göra barnkonventionen till svensk lag och tillkännager
              detta för regeringen.
            </item>
            <item xml:id="i-AfEqfhPC3eMQpX4KfSqqUx">
              Riksdagen ställer sig bakom det som anförs i motionen om att
              regeringen i regleringsbrev bör ålägga Migrationsverket att i
              barns asylärenden använda landinformation som särskilt handlar
              om förföljelse av barn och tillkännager detta för regeringen.
            </item>
            <item xml:id="i-DpCdAnoRhgLjZJqe5Yvafx">
              Riksdagen ställer sig bakom det som anförs i motionen om att
              regeringen bör uppdra åt Migrationsverket att utarbeta riktlinjer
              för utredningen och bedömningen av barns asylskäl och tillkännager
              detta för regeringen.
            </item>
            <item xml:id="i-VSZztsbmFKKg5TnnSDEaNy">
              Riksdagen ställer sig bakom det som anförs i motionen om att
              regeringen bör ta initiativ för att göra det möjligt för vårdnadshavare
              med permanent uppehållstillstånd att i Sverige lämna in ansökan
              om familjeåterförening å sina barns vägnar och tillkännager detta
              för regeringen.
            </item>
            <item xml:id="i-JNva6JyguB5qereRLdv3su">
              Riksdagen ställer sig bakom det som anförs i motionen om att
              en översyn av gällande lagstiftning bör göras i syfte att komma
              till rätta med barns bristande processbehörighet i anknytningsärenden
              och möjliggöra för barn att via juridiskt ombud driva process
              för familjeåterförening och tillkännager detta för regeringen.
            </item>
            <item xml:id="i-81T55vCduPtPzw3bv6LE3i">
              Riksdagen ställer sig bakom det som anförs i motionen om att
              en förändring av lagen om vård av unga bör genomföras så att en
              utvisning av den som är tvångsomhändertagen med stöd av lagen
              förutsätter godkännande av socialnämnden och tillkännager detta
              för regeringen.
            </item>
            <item xml:id="i-LqUAHZQkqGqBJqpjeTdsjk">
              Riksdagen ställer sig bakom det som anförs i motionen om att
              regeringen bör återkomma med ett förslag om ändring av polislagen
              med innebörden att polisen inte ska få eftersöka barn som ska
              avvisas eller utvisas i eller på väg till och från skolan, förskolan
              eller vårdinrättning och tillkännager detta för regeringen.
            </item>
            <item xml:id="i-Cy6tPD9VMbj1izw6biYZNX">
              Riksdagen ställer sig bakom det som anförs i motionen om att
              regeringen måste försäkra sig om att Migrationsverket upprättar
              rutiner i enlighet med Socialstyrelsens rekommendationer som inte
              frångås och tillkännager detta för regeringen.
            </item>
            <item xml:id="i-Nfagu48ZLw8tSP1CdzoVyQ">
              Riksdagen ställer sig bakom det som anförs i motionen om att
              besvärsmöjlighet över beslut om åldersbestämning bör införas i
              utlänningslagen och tillkännager detta för regeringen.
            </item>
          </list>
        </div>
        <div xml:id="i-TaS6zwsVdkHnCTdEE3P8um" type="motContent">
          <head xml:id="i-CDMkJAtT5YipNo47ZGe53Y" type="h1">
            3 Inledning
          </head>
          <p xml:id="i-FJnrHZLHZAazCvKULQwhSc">
            Hälften av världens 60 miljoner människor på flykt är barn. Senaste
            året har vi därför sett allt fler barn söka sig till Europa och
            Sverige. Regeringen har gjort förbättringar i flyktingmottagandet
            för ensamkommande barn och ungdomar, men själva bedömningen av
            barns asylansökningar har inte uppmärksammats lika mycket. I det
            följande redogör vi för förslag som förbättrar rättsläget för
            barn i den svenska asylprocessen.
          </p>
          <head xml:id="i-QxNMvdvhGVMLQogEyTAk6M" type="h1">
            4 Barnkonventionen måste göras till svensk lag
          </head>
          <p xml:id="i-FjsdU4TioLh8M6X9d3vkZr">
            Det är av största vikt för asylsökande barn och andra barn som
            ansöker om uppehållstillstånd att barnkonventionen inkorporeras
            och därmed görs direkt tillämplig hos svenska domstolar och myndigheter.
            Så länge barnkonventionen inte gäller som svensk lag blir konsekvensen
            att barnkonventionen inte får företräde vid konflikt med andra
            lagar. Den tidigare regeringen har beslutat att låta en utredare
            analysera för- och nackdelar med att inkorporera barnkonventionen
            med svensk rätt, men vi ser ingen anledning att dröja då Barnkommittén
            studerade samma frågor redan på 1990-talet och en kartläggning
            av hur svensk rätt överensstämmer med barnkonventionen gjordes
            2011. Vänsterpartiet menar att detta räcker som underlag. Regeringen
            meddelade i februari att man ”räknar med” att lägga fram förslag
            till ny lag. Vänsterpartiet anser att det är viktigt att denna
            process inte får dra ut på tiden. Regeringen bör snarast återkomma
            till riksdagen med ett förslag om att göra barnkonventionen till
            svensk lag. Detta bör riksdagen ställa sig bakom och ge regeringen
            till känna.
          </p>
          <head xml:id="i-P9V8QBxpxhzsGrBJm7JRHa" type="h1">
            5 Barnrelaterad landinformation i asylärenden
          </head>
          <p xml:id="i-BZZfm7X8cfKQqAgUKyW4Ba">
            Kunskapen om barnrelaterad förföljelse är bristfällig. Migrationsverket
            använder barnspecifik landinformation i mycket begränsad omfattning.
            Också hos ombuden finns kunskapsbrister i detta avseende. Av central
            betydelse är här förutom flyktingkonventionen också barnkonventionen.
            FN:s flyktingkommissariat har också utfärdat riktlinjer för asylprocessen
            för ensamkommande barn som innehåller vägledning beträffande barnrelaterad
            förföljelse. Regeringen bör i regleringsbrev ålägga Migrationsverket
            att i barns asylärenden använda landinformation som särskilt handlar
            om förföljelse av barn. Detta bör riksdagen ställa sig bakom och
            ge regeringen till känna.
          </p>
          <head xml:id="i-N7E6dNPaRYTkPytQ7KVgRq" type="h1">
            6 Särskild utredningsmetodik för barn
          </head>
          <p xml:id="i-pkqt8k7N6FNvZffEBRznE">
            Det är väsentligt att det finns personal utbildad i utredningsmetodik
            för barn. Det krävs t.ex. särskilda kunskaper för att kunna bedöma
            barns subjektiva fruktan för förföljelse. Regeringen bör uppdra
            åt Migrationsverket att utarbeta särskilda riktlinjer för utredning
            och bedömning av barns asylskäl. Detta bör riksdagen ställa sig
            bakom och ge regeringen till känna.
          </p>
          <head xml:id="i-7Fn8u3UD8RUqC753T837qo" type="h1">
            7 Familjeåterförening
          </head>
          <p xml:id="i-YVwG5dsma4Mm9nx55j6CSp">
            Migrationsverket har i september 2013 genom ett rättsligt ställningstagande
            förklarat att syrier som flytt till Sverige ska få permanent uppehållstillstånd.
            Det är ett välkommet beslut som ger dessa flyktingar möjlighet
            att ansöka om familjeåterförening. För att inte denna process
            ska bli onödigt krånglig behöver det nu införas en möjlighet för
            den anhöriga i Sverige att här lämna in ansökan för sin familj.
            Det är inte rimligt att barn ska behöva ta sig till en ambassad
            i ett annat land för att kunna återförenas med föräldrar i Sverige.
            Regeringen bör därför ta initiativ för att göra det möjligt för
            vårdnadshavare med permanent uppehållstillstånd att i Sverige
            lämna in ansökan om familjeåterförening å sina barns vägnar. Detta
            bör riksdagen ställa sig bakom och ge regeringen till känna.
          </p>
          <head xml:id="i-HoDc7v1K5bHn2LgVrixT2i" type="h2">
            7.1 Barns rätt till familjeåterförening
          </head>
          <p xml:id="i-ScdQ9GH4zSyq4Mhym5FhEr">
            I Sverige finns det i dag inte möjlighet för barn att starta
            en juridisk process som syftar till att återförenas med sin familj
            – barnet saknar i enlighet med svensk lagstiftning processbehörighet.
            Detta trots att människor som har kommit ifrån sina anhöriga i
            spåren av krig och konflikter har rätt att återförenas enligt
            internationell rätt. Det måste ses som en allvarlig brist i svensk
            lagstiftning. Att barn i Sverige inte har någon rätt att sätta
            igång en process för familjeåterförening, innebär att barnet måste
            ha föräldrar eller annan ”särskilt utsedd” person, som kan bekräfta
            barnets ansökan för att den ska kunna prövas. Frågan som då måste
            ställas är: vad gör vi i fall där en ställföreträdare inte (längre)
            finns? Eller om det inte går att bevisa att någon är ställföreträdare?
            Identitetshandlingar från exempelvis Afghanistan och Somalia anses
            ha lågt bevisvärde och gör det i stort sett omöjligt att kunna
            bevisa att man är barnets ställföreträdare.
          </p>
          <p xml:id="i-MWSoVbFdKwWFz58oTdi8nN">
            I dag är svaret att om ställföreträdare saknas – eller om det
            inte går att bevisa vem som är ställföreträdare – kommer barnets
            ansökan inte att prövas. Det är många barn som drabbas. Ett sätt
            att komma till rätta med missförhållandena i svensk lagstiftning,
            vore att göra det möjligt för barn att ansöka om familjeåterförening
            via juridiskt ombud. En översyn av gällande lagstiftning bör göras
            i syfte att komma till rätta med barns bristande processbehörighet
            i anknytningsärenden och möjliggöra för barn att via juridiskt
            ombud driva process för familjeåterförening. Detta bör riksdagen
            ställa sig bakom och ge regeringen till känna.
          </p>
          <head xml:id="i-Po9tCTBj6RTYSnXcoqH77x" type="h1">
            8 Lagkollision mellan LVU och UtlL
          </head>
          <p xml:id="i-ULwZpdQVwnBUa1NkZD1KDQ">
            Genom propositionen 1996/97:25 Svensk migrationspolitik i globalt
            perspektiv, genomfördes en förändring i lagen om vård av unga
            (LVU), som innebar att utlänningslagen alltid går före vid en
            lagkollision med LVU. I flera fall har beslut fattats om att utvisa
            barn som tvångsomhändertagits tillsammans med de föräldrar som
            förvaltningsrätten konstaterat saknar förmåga att tillgodose barnets
            behov. En förändring av lagen om vård av unga bör genomföras så
            att en utvisning av den som är tvångsomhändertagen med stöd av
            lagen förutsätter godkännande av socialnämnden. Detta bör riksdagen
            ställa sig bakom och ge regeringen till känna.
          </p>
          <head xml:id="i-Kz3EyHs66FAWQMiuhinwvB" type="h1">
            9 Gör skolan till en frizon
          </head>
          <p xml:id="i-TAuRozvmw4L2pHL15uaozm">
            I och med den ändring av skollagen som trädde i kraft den 1 juli
            2013 har barn till papperslösa rätt att gå i skolan. Det är en
            välkommen förändring. Samtidigt finns en risk att de berörda barnen
            och deras föräldrar inte vågar utnyttja rätten till utbildning
            av rädsla för ett gripande i eller på väg till eller från skolan.
            Det finns också en risk att polisen skuggar barnen på väg från
            skolan eller förskolan för att spåra föräldrarna. För att rätten
            till utbildning ska gälla alla barn, inte bara i teorin utan även
            i praktiken, måste skolan bli en frizon där polisen inte griper
            barn till papperslösa. Detta gäller även vid situationer där barn
            nyttjar sin rätt till vård. Regeringen bör därför återkomma till
            riksdagen med ett förslag om en ändring av polislagen med innebörden
            att polisen inte ska få eftersöka barn som ska avvisas eller utvisas
            i eller på väg till och från skolan, förskolan eller vårdinrättning.
            Detta bör riksdagen ställa sig bakom och ge regeringen till känna.
          </p>
          <head xml:id="i-BxZWFBQeQmdFWkSH7SCiTk" type="h1">
            10 Åldersbedömningar av barn
          </head>
          <p xml:id="i-2ek2jxADnQjpm9X3z7Hfpf">
            Frågan om huruvida en asylsökande har fyllt 18 år eller ej kan
            få långtgående rättsverkningar i asylprocessen och för mottagandet.
            Asylsökande barn har t.ex. rätt till fullständig sjukvård och
            får inte skickas tillbaka till hemlandet utan att någon tar emot
            dem. För ensamkommande barn gäller bl.a. att god man ska förordnas
            för dem, att de placeras i familjehem eller ungdomshem med stöd
            av vuxna, att deras asylärenden behandlas med förtur. Eftersom
            regeringen och Miljöpartiet har genomfört en lagändring som gör
            att barn kan beviljas uppehållstillstånd p.g.a. särskilt ömmande
            omständigheter, blir det än viktigare att åldersbedömningar, som
            görs av myndigheterna och som avviker från vad barnet uppger,
            omgärdas med starka rättssäkerhetsgarantier.
          </p>
          <p xml:id="i-NCSWcScamN7RjZCy7enhpY">
            De åldersbedömningar av barn som nu görs av Migrationsverket
            lider av allvarliga rättssäkerhetsbrister. Ibland genomför Migrationsverket
            medicinska åldersutredningar, men då tar man otillräcklig hänsyn
            till de stora felmarginaler som gäller för sådana undersökningar
            och att de skapats för att mäta fysisk mognad, inte för att fastställa
            födelsedatum, vilket är en helt annan sak. Inte heller kompletteras
            dessa röntgenundersökningar med en åldersutredning av barnläkare
            med bl.a. upptagning av uppgifter om barnets bakgrund och utveckling
            och värderingar av längd, vikt, psykomotorisk och somatisk utveckling.
          </p>
          <p xml:id="i-YaGR735JyNrY8GnAv7AVWC">
            Socialstyrelsen har efter diskussioner med Migrationsverket kommit
            med rekommendationer avseende medicinsk åldersbedömning av barn
            i övre tonåren. Dessa rekommendationer har inte följts och i strid
            med Socialstyrelsens rekommendationer har Migrationsverket fortsatt
            att göra egna åldersbedömningar av ensamkommande barn, med hjälp
            av skelettröntgen. Detta är oacceptabelt. Regeringen måste försäkra
            sig om att Migrationsverket upprättar rutiner i enlighet med Socialstyrelsens
            rekommendationer som inte frångås. Detta bör riksdagen ställa
            sig bakom och ge regeringen till känna.
          </p>
          <p xml:id="i-154iGwZjZuSyzg4phpdcrp">
            Härutöver har Socialstyrelsen framfört att beslut om förändring
            av ålder bör ske på ett rättssäkert sätt i form av ett formellt
            beslut med besvärshänvisning, något som UNHCR, Unicef och Europarådet
            kräver. Med tanke på de utomordentligt stora rättsverkningar ett
            beslut om förändring av ålder medför, bör ett sådant beslut kunna
            överklagas särskilt och en ändring med sådan innebörd genomföras
            i utlänningslagen. Detta bör riksdagen ställa sig bakom och ge
            regeringen till känna.
          </p>
        </div>
        <div xml:id="i-iAoBqoAUUtZLqgv32NYVA" type="signatureBlock">
          <list xml:id="i-FMtF9APLrAvXLThhao6j1p">
            <item xml:id="i-QLAsmxTX2a9oJxkU7CGMMx" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-N4nZyqHsc3M3a7W1kyWsbG" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-61fBmg9CbEqKwQ219Q7d3q" who="i-TxLwXp3MJemR8iGdYER2aZ" type="signature">
              Ali Esbati (V)
            </item>
            <item xml:id="i-FxipMdhwsozHLDfx2MfVu" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-BV8cwS7fsnc3yyU9LHWnCN" who="i-Xbq1HVkxhCYVmfPLN63HRo" type="signature">
              Daniel Riazat (V)
            </item>
            <item xml:id="i-U2jdH3RWgtjPyeUipNKepr" who="i-7r5EMv9VstEFKe8CzeUCH5" type="signature">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
