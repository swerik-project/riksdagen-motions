<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01079">
  <teiHeader>
    <fileDesc>
      <titleStmt>
        <title>Mindre och medelstora företag</title>
        <author>Jan-Erik Wikström m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mindre och medelstora företag</title>
          <idno type="rdwebb">G7021079</idno>
          <rs type="number">1079</rs>
          <ref type="dokument_url_text">http://data.riksdagen.se/dokument/G7021079/text</ref>
          <ref type="dokument_url_html">http://data.riksdagen.se/dokument/G7021079</ref>
          <ref type="dokumentstatus_url_xml">http://data.riksdagen.se/dokumentstatus/G7021079</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TUvkLNfgGDFH5c5z5RL7Kw</idno>
            <name>CHRISTER EIREFELT</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ErPPwLXe4whf9d3nWBtWB8" type="signed"/>
        <correspContext corresp="i-ErPPwLXe4whf9d3nWBtWB8">
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-TUvkLNfgGDFH5c5z5RL7Kw"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1079/mot_198384__1079-001.pdf"/>
      <fw xml:id="i-PwNaKSQEkJdKpFQZJs5QmJ">
        Mot. 1983/84: 1079 Zz
      </fw>
      <div xml:id="i-Q7hApCKSvW7UL8wbEsP5uD" type="motHeader">
        <div xml:id="i-XsfabSaYHJWhY1MzW2Uscf" type="motTitle"/>
        <div xml:id="i-M78NkV49a5hERbqufeBnzf" type="motSubmissionInfo"/>
      </div>
      <div xml:id="i-N8P6Ud4GJLtccJH85oog9c" type="motBody">
        <div xml:id="i-6z1g6i4Neo6aCvP7Kyq29k">
          <p xml:id="i-DQHL6UUqyjVtaiY19jbay1">
            Mot. 1983/84
          </p>
          <p xml:id="i-BLtyvkUXbJcPkKTskPpypQ">
            1079—1085 Motion
          </p>
          <p xml:id="i-cKb6VjeHakWQC6HsbCcgk">
            1983/84: 1079
          </p>
          <p xml:id="i-RGDpFqjhzqyULtgFe3cZG6">
            Jan-Erik Wikström m. fl. Mindre och medelstora företag
          </p>
          <p xml:id="i-VvHsWtuZmZP2EsYcRGZzUf">
            Inledning Mycket litet sägs om mindre och medelstora företag
            i industridepartemen- tets bilaga till budgetpropositionen 1984.
            I stället hänvisar man till komman- de propositioner under våren.
            Folkpartiet återkommer därför med ytterliga- re förslag och synpunkter
            i anslutning till dessa propositioner. De mindre och medelstora
            företagen är nödvändiga inslag i en liberal ekonomi. Många självständiga
            företag, med olika ägandeformer och stor geografisk spridning
            ökar konsumenternas möjlighet att genom sitt köpval avgöra vilka
            varor som skall produceras. Att ta vara på utvecklingskraften
            i de mindre företagen och stimulera påhittighet och nyföretagande
            är dess- utom det effektivaste sättet både att minska arbetslösheten
            och bedriva en verkningsfull regionalpolitik. Antalet företag
            med färre än 200 anställda är ca 200000, vartill kommer drygt
            50000 enmansföretag. Tillsammans svarar de för ungefär hälften
            av sysselsättningen i det svenska näringslivet. De icke-socialistiska
            regeringarna vidtog en rad åtgärder för att stärka de mindre och
            medelstora företagen: Borttagande av den allmänna arbetsgivaravgiften,
            ändringar i företagsbe- skattningen och arbetet inom delegationen
            för företagens uppgiftslämnande har haft stor betydelse, likaså
            de ökade resurserna till exportstöd samt forskning och utveckling.
            De regionala utvecklingsfonderna har skapats liksom nya regionala
            invest- mentbolag samt en försöksverksamhet med regionala s. k.
            handelshus. På skatteområdet har den faktiska sambeskattningen
            för egenföretagare tagits bort, förmögenhetsbeskattningen på småföretag
            sänkts och skattereglerna för fåmansbolag har justerats. Ett särskilt
            uppfinnarkontor som förbättrar skatteförhållandena har in- förts
            och det särskilda forsknings- och utvecklingsavdraget har bättre
            anpas- sats till förhållanden i mindre företag. Våren 1982 beslutades
            om lindring i dubbelbeskattningen genom att av- drag medges med
            7096 av utdelat belopp för icke börsnoterade rörelsedri- vande
            företag. Därmed försvinner det hinder för utdelning som tidigare
            funnits, vilket i sin tur ökar möjligheterna att skaffa externt
            riskkapital. Bildandet av s.k. Tillväxtinvest stimuleras. Den
            socialdemokratiska regeringen har emellertid snabbt lyckats bryta
            denna utveckling och i stället vidtagit ett antal åtgärder som
            verkar i motsatt riktning och försvårar och försämrar småföretagarnas
            situation.
          </p>
          <p xml:id="i-RfJLqgSgFuqYT3EgMziLS9">
            1 Riksdagen 1983/84. 3 saml. Nr 1079-1085
          </p>
          <pb facs="riksdagen-motions-pdf/data/198384/mot_198384__1079/mot_198384__1079-002.pdf"/>
          <p xml:id="i-NFHF4u8s1Jx78kWqaxaxwU">
            Den allt överskuggande negativa åtgärden är naturligtvis de kollektiva
            löntagarfonderna. Den 1 januari 1984 infördes dessa i Sverige
            trots ett massivt motstånd från hela näringslivet, och kanske
            i särskilt hög grad de mindre företagen, och en överväldigande
            majoritet av svenska folket. Vi har upprepade gånger från folkpartiets
            sida framfört vårt bestämda avståndsta- gande från de kollektiva
            löntagarfonderna och också förbundit oss att, när majoritetssituationen
            i riksdagen så medger, avskaffa dem. Vissa ytterligare åtgärder
            av starkt negativt slag för de mindre företagen förtjänas att
            nämnas. Den socialdemokratiska regeringen har i två etapper kraftigt
            höjt förmögenhetsskatten. Först genomdrevs en höjning med 0,5
            procentenheter i samtliga förmögenhetsintervall fr. o. m. januari
            1983. Se- dan genomdrevs ytterligare en höjning med 1 procentenhet
            och en sänkning av det lägsta förmögenhetsbelopp på vilket skatt
            uttas. Den senare föränd- ringen har i praktiken retroaktiv verkan
            och får i många fall rent konfiskato- riska effekter. Den har
            sagts vara tillfällig och således enbart gälla under 1984, men
            detta återstår att se. I vår skattepolitiska motion (1983/84:
            1501) yrkar vi på omedelbart upphävande av denna skattehöjning.
            Verkningarna av förmögenhetsskattens höjning uppträder med särskild
            tydlighet för de mindre företagarna. Det uttag från företaget
            som blir nöd- vändigt för att kunna betala de ökade skattebeloppen
            kan bli både fyra och fem gånger så stora som själva skattebeloppet,
            på grund av att skatten skall betalas med redan beskattade medel.
            Folkpartiet har konsekvent avvisat dylika skattehöjningsförslag
            just på grund av deras negativa effekter för de mindre företagen.
            Ett stort antal skattehöjningar, nya skatter och andra försämringar
            har vidare införts som minskar sparandet i aktier och därmed företagens
            försörj- ning med riskvilligt kapital. Folkpartiet avvisar alla
            sådana propåer, men riksdagens majoritet har beslutat genomföra
            dem. De negativa effekterna för näringslivet i allmänhet och särskilt
            de mindre och medelstora företagen, som ofta inte har samma självfinansierings-
            och lånemöjligheter, kommer att visa sig framöver.
          </p>
          <p xml:id="i-UB3WMGZ9nzMyvNKvgAmMKR">
            Småföretagen För dem som startar och driver ett litet företag
            blir dess problem och möjligheter en del av dem själva. Företagets
            och företagarens öden vävs samman och de är ofta helt beroende
            av varandra. Naturligtvis finns det problem förknippade med att
            en verksamhet blir så beroende av en familjs eller en enskild
            människas idéer och engagemang. Men de stora värden som ligger
            i att människor satsar sitt kunnande, sin förmåga och sin ekonomi
            i ett eget företag överskuggar helt dessa problem. Mot den bakgrunden
            borde företagarens situation bli föremål för samma omsorg och
            intresse som vi i dag visar företaget. Även om småföretagarna
            inte utgör någon enhetlig grupp — t. ex. utbild- ning och bakgrund
            varierar naturligtvis starkt — så är deras arbetssituation i
          </p>
          <pb facs="riksdagen-motions-pdf/data/198384/mot_198384__1079/mot_198384__1079-003.pdf"/>
          <fw xml:id="i-5TomiCXiHBzcYkAjawnBu1">
            Mot. 1983/84: 1079 3
          </fw>
          <p xml:id="i-J3Hs4k8j2Gr6A1cUHjwnzE">
            dag generellt mycket krävande. Det räcker inte längre att vara
            en kunnig hantverkare eller skicklig säljare. Man måste också
            klara allt krångligare administrativa uppgifter, kontakterna med
            olika myndigheter är krävande och tar lång tid, liksom förhandlingar
            med fackföreningsrepresentanter. Småföretagaren tvingas också
            ofta att fatta viktiga beslut utan den möjlig- het till samråd
            och diskussion som man har i större företag. Den småföretagsutbildning
            som kombinerar teori och praktik och bl. a. finns vid Göteborgs
            universitet och i Växjö är synnerligen värdefull och bör ges utökade
            möjligheter. För de flesta yrkesgrupper finns en grundläggande
            trygghetsförsäkring. Det saknas emellertid för många småföretagare
            vilket upplevs som negativt. Även om intresset för våra mindre
            företag har ökat så brister det fortfaran- dei kunskap om, och
            förståelse för, småföretagandets villkor. Enligt folkpar- tiets
            uppfattning måste såväl politiker och myndigheter som arbetsmarkna-
            dens organisationer och massmedia bättre ta till vara och stimulera
            männi- skors vilja att starta och utveckla ett eget företag. Det
            får inte anses fult eller omoraliskt att lyckas.
          </p>
          <p xml:id="i-8DyN6nyp4ZfGvMZ4QdkBSF">
            Kredit-, skatte- och kapitalmarknadspolitik En av de viktigaste
            åtgärderna som kan stimulera de mindre företagen och underlätta
            för dem att expandera och öka produktion och sysselsättning är
            enligt mångas åsikt ett slopande av förmögenhetsbeskattningen
            på det i företagen arbetande kapitalet. Folkpartiet har tidigare
            framfört ett sådant krav, och vi upprepar det nu. Det i företagen
            arbetande kapitalet är inte en förmögenhetstillgång som kan konsumeras
            eller på annat sätt förbrukas. Det består av byggnader, maskiner
            och inventarier, varor i lager och liknande tillgångar. Det finns
            ingen möjlighet att frånskilja en del av detta kapital för att
            kunna betala den skatt som utgår, speciellt inte efter de senaste
            höjningarna. Det sannolika resultatet blir i stället att småföretagaren
            kan tvingas avyttra företaget till en större koncern. Folkpartiet
            anser att en sådan utveckling skulle vara mycket olycklig. Vi
            har i vår partimotion om en liberal näringspolitik (motion 1983/84:
            908) föreslagit en successiv avveckling av dubbelbeskattningen
            av företagens vins- ter. Att på det sättet successivt slopa bolagsskatten
            skulle naturligtvis få stora positiva effekter även för de mindre
            och medelstora företagen. Inte minst skulle det innebära minskad
            inlåsning av vinst- och investeringsmedel i de företag som gjort
            historiskt goda vinster. Det betyder att en större mängd investeringsprojekt
            skulle prövas på kreditmarknaden, vilket är till fördel för de
            mindre företagen och för de nystartade företagen, som ofta saknar
            egna finansieringsmöjligheter. Företagens försörjning med riskvilligt
            kapital kommer att hämmas av de nya skatter socialdemokraterna
            infört på sparande i aktier. Folkpartiet anser därför att dessa
            skatter måste avskaffas.
          </p>
          <pb facs="riksdagen-motions-pdf/data/198384/mot_198384__1079/mot_198384__1079-004.pdf"/>
          <fw xml:id="i-37HE16CcQtb3uPqYRRBbVN">
            Mot. 1983/84: 1079 4
          </fw>
          <p xml:id="i-QUXrtLmTaL2NzSDu4fg1aD">
            Vi har i vår motion om jämställdheten mellan kvinnor och män
            (motion 1983/84: 1101) föreslagit att återstående moment av sambeskattningen
            inom inkomst- och förmögenhetsbeskattningen skall avskaffas. Detta
            skulle få gynnsamma effekter för egna företagare, familjeföretag
            m. fl. För att främja nyföretagandet och även underlätta för de
            existerande mindre och medelstora företagen är det väsentligt
            att de regleringar som styr kredit- och kapitalmarknaderna mildras
            och i vissa fall avskaffas. En förut- sättning för att detta skall
            kunna ske är att statens budgetunderskott minskar, dvs. att statens
            dominans på lånemarknaden upphör. Ett exempel på vad som bör kunna
            ske ganska snart är att medge större frihet för bankerna i fråga
            om t.ex. räntesättning och amorteringstider. Det finns i dag en
            omfattande lagstiftning som kringgärdar företagandet. Det bör
            därför finnas möjlighet att minska kraven på personlig borgen
            från företagsägare och anhöriga. En väsentlig förutsättning för
            att företagen skall vilja utnyttja lånemöj- ligheter på kreditmarknaden
            är att lönsamheten i planerade investeringspro- jekt är god. Lönsamheten
            t. ex. i form av avkastningen på totalt kapital eller eget kapital
            har under en följd av år varit mycket låg. I samband med den internationella
            konjunkturuppgången har lönsamheten ökat i genomsnitt, men detta
            gäller i första hand de större företagen. En mycket stor andel
            av de sysselsatta arbetar fortfarande i företag med mycket låg
            eller negativ avkast- ning. Grunden för framtida expansion ligger
            i en bestående lönsamhetsök- ning. En skälig avkastning som medger
            viss självfinansiering av investeringar måste framgent accepteras.
            De egna företagarna har f.n. begränsade möjligheter att använda
            de medel som avsatts i investeringsreserver, vilka motsvarar de
            större företa- gens möjligheter att avsätta medel i investeringsfonder.
            Detta upplevs som omotiverat, speciellt i ett läge när alla ekonomiska
            bedömare är ense om behovet av ökade investeringar. Det kan finnas
            skäl att se över detta regel- system. Ett problem som blivit starkt
            framträdande — och för många helt katastro- falt — är de förluster
            de mindre företagen gjort på tagna utlandslån i samband med de
            senaste årens devalveringar av den svenska valutan. Riksbanken
            har i vissa fall givit dispens för förtida återbetalning av lån
            men där sätter i princip valutaregleringen upp hinder. En mer
            livaktig terminsmarknad skulle vara behövligt. Den pågående översynen
            av valutalagstiftningen bör snarast lägga förslag om vissa liberaliseringar.
            Vi har i en separat motion om fondbörsen aktualiserat behovet
            av en översyn av regelsystem, så att börsen kan fungera som avsett.
            Det särskilda forsknings- och utvecklingsavdraget har av socialdemokra-
            terna föreslagits slopas. Vi anser att FoOU-avdraget måste vara
            kvar som ett komplement till det forskningsstöd som kanaliseras
            via olika offentliga organ.
          </p>
          <pb facs="riksdagen-motions-pdf/data/198384/mot_198384__1079/mot_198384__1079-005.pdf"/>
          <fw xml:id="i-PVtHo9Ramqoe5pcGC9zkJS">
            Mot. 1983/84: 1079 5
          </fw>
          <p xml:id="i-JGMAydaavERVudk4vbChKf">
            Utvecklingsfonderna När det gäller samhällets stöd till mindre
            och medelstora företag spelar de regionala utvecklingsfonderna
            en viktig roll. Fonderna skall arbeta dels med kreditgivning,
            dels med service både till existerande mindre företag och till
            nyetableringar. Enligt folkpartiets uppfattning bör utvecklingsfondernas
            kreditverksam- het vara ett komplement till bankernas och huvudsakligen
            användas där formella säkerheter inte räcker till för bankkredit.
            Vi har i vår motion om en liberal näringspolitik (1983/84:908)
            föreslagit att utredningsförslaget om slopande av det formella
            säkerhetskravet genomförs snarast. Det är viktigt att serviceverksamheten
            inriktas mot de små företagen och att stor vikt läggs vid att
            främja nyföretagande. Fonderna har också en väsentlig uppgift
            som kontaktförmedlare mellan mindre företag och olika myndigheter.
            Också när det gäller serviceverksamheten bör utvecklingsfonderna
            sträva efter samarbete t. ex. med företagens egna organisationer,
            inte minst för att undvika dubbelarbete. Med anledning av att
            avtalen mellan utvecklingsfondernas huvudmän löper ut den 31 december
            1985 har industriministern aviserat ett förslag rörande utvecklingsfondernas
            framtida organisation. Vi avvaktar därför med eventuella ändringsförslag
            när det gäller utvecklingsfondernas verksamhet, dock med ett undantag.
            Den stora betydelse som de serviceinriktade företa- gen numera
            har för vårt näringsliv samt dessa företags likartade behov av
            fondernas serviceverksamhet och kreditgivning jämfört med tillverkningsfö-
            retagen motiverar att fondernas målgrupp successivt byggs ut.
            Också för att undvika en snedvridning av konkurrensen och av rättviseskäl
            bör på sikt alla mindre företag få möjlighet att utnyttja utvecklingsfondernas
            verksamhet.
          </p>
          <p xml:id="i-2Ur8nwi1CqFp7obegViFtT">
            Offentliga sektorns egenregiverksamhet Myndigheters och förvaltningars
            omfattande egenproduktion av varor och tjänster bör begränsas.
            Inom områden där det finns en fungerande konkur- rens skulle effektivitet
            och service påverkas positivt om privata företag anlitades i större
            utsträckning än nu. Det gäller t. ex. transporter, renhåll- ning,
            byggnation och underhåll av fastigheter samt restaurangverksamhet.
            Men också när det gäller mer traditionella samhällsuppgifter som
            vård och utbildning borde privata initiativ tas till vara mer
            än vad som nu sker. Ett större inslag av privata företag, som
            alltid har eller riskerar att få konkurrens, skulle också här
            kunna innebära förbättrad service, mångfald och kostnads- sänkning.
            Det är viktigt att all offentlig upphandling sker på affärsmässiga
            grunder och att man har tillgång till kalkylsystem som möjliggör
            rättvisa jämförelser mellan egenregi och entreprenad. Bestämmelserna
            för mervärdeskatten, som i vissa fall ger konkurrensnack- delar
            för de privata företagen, bör ses över.
          </p>
          <pb facs="riksdagen-motions-pdf/data/198384/mot_198384__1079/mot_198384__1079-006.pdf"/>
          <fw xml:id="i-UJGLMELYJejwC25Pedj5Qi">
            Mot. 1983/84: 1079 6
          </fw>
          <p xml:id="i-K7jRELFVckytGeQWqXPPFD">
            Byråkrati och krångel Trots att ett omfattande antibyråkratiarbete
            skett sedan 1976, inte minst folkpartiregeringens 172 åtgärder
            för att minska krångel och onödig byråkra- ti, finns åtskilligt
            kvar att göra. Särskilt angeläget är det att bearbeta de många
            regler och bestämmelser som påverkar företagens arbete och är
            speciellt kännbara för småföretagen. Arbetet i delegationen för
            företagens uppgiftslämnande (DEFU) ledde både till en rensning
            av gamla uppgiftskrav och till att det inte kom nya blanketter
            som var onödiga eller onödigt krångliga. 1982 beslöt riksdagen
            om en förordning som ålägger myndigheterna att samråda med företrädare
            för uppgiftslämnarna innan de beslutar om en ny blankett eller
            förändrar en gammal. Erfarenheterna från DEFU visar att man, utan
            att skapa någon ny byrå- krati för att bekämpa byråkratin, genom
            tidsbegränsade punktinsatser kan nå resultat. Vi föreslår därför
            korta och målinriktade kampanjer med översyn av bestämmelser som
            skapar irritation och besvär i företagen och medför kost- nader.
            Arbetet bör ske i nära samarbete med företrädare för företagen.
            För att bättre kunna anpassa lagar och bestämmelser till mindre
            och medelstora företag krävs en särskild bolagsform.
          </p>
          <p xml:id="i-DofCWueFi8jzEcwkfCkcgH">
            Etableringskontroll begränsar konkurrensen Fri etableringsrätt
            är en nödvändig förutsättning för marknadsekonomin. Mycket starka
            skäl måste därför finnas för att acceptera olika former av tillståndstvång
            i näringslivet. Etableringskontroll skall enligt vår uppfattning
            endast användas om den erfordras av hänsyn till risker för liv,
            hälsa och säkerhet. De många förslag om ingrepp i näringsfriheten
            som under senare tid kommit från bl. a. fackföreningshåll och
            utredningar måste bestämt avvi- sas. Konsumentens intresse av
            en fri etableringsrätt och effektiv konkurrens måste beaktas.
            Nödvändiga åtgärder, mot t.ex. ekonomisk brottslighet, måste sättas
            in mot dem som missbrukar näringsfriheten i stället för generella
            regleringar av hela branscher. En utökad kontroll medför dessutom
            byråkrati och kostnader.
          </p>
          <p xml:id="i-P2X2iFApdyHKdLWsZ67Yym">
            Samhällsföretagsgruppen I så stor utsträckning som möjligt bör
            personer med olika former av arbetshandikapp beredas sysselsättning
            på den reguljära arbetsmarknaden. Såväl den offentliga sektorn
            som det enskilda näringslivet måste aktivt med- verka till att
            så kan ske. I mindre företag finns ofta bra möjligheter att anpassa
            arbetet till människors olika förutsättningar. Det lönebidrag
            som samhället ger för anställning av partiellt arbetsföra måste
            dock täcka företa- gets merkostnader fullt ut. Den automatiska
            nedtrappning av bidraget som i dag sker är inte realistisk. I
            stället bör ersättningen omprövas med jämna mellanrum i varje
            enskilt fall.
          </p>
          <pb facs="riksdagen-motions-pdf/data/198384/mot_198384__1079/mot_198384__1079-007.pdf"/>
          <p xml:id="i-BzBHrfCxwcfAX4q1Enr4Du">
            FSE RR SEE a Sr NE SR RE
          </p>
          <fw xml:id="i-MJEQCxvzAG2eWCbwFxLEve">
            Mot. 1983/84: 1079 sk |
          </fw>
          <p xml:id="i-VsvtPu8XYGEeZv4n3XAfqZ">
            Den helt skyddade verksamhet som sedan 1980 sker i Samhällsföretags-
            gruppen är av stort värde för att ge personer med handikapp ett
            meningsfullt arbete och träning för den öppna arbetsmarknaden.
            Målsättningen, att verk- samheten skall bedrivas efter affärsmässiga
            principer, kan av naturliga skäl vara svår att uppnå. För att
            undvika en snedvriden konkurrens gentemot andra företag är det
            därför nödvändigt med nära samarbete med det enskilda näringslivet
            och dess organisationer såväl regionalt som lokalt.
          </p>
          <p xml:id="i-XbtZptQhe7nRwtrEn5KYXp">
            Service och handel Servicesektorn och handeln har hittills inte
            uppmärksammats i den nä- ringspolitiska debatten i samma omfattning
            som den tillverkande industrin. Dessa sektorers effektivitet och
            kompetens har emellertid en stor och växan- de betydelse såväl
            för den varuproducerande industrins utveckling som för konsumentens
            omvårdnad och trivsel. För en fortsatt positiv utveckling av service-
            och tjänsteproduktionen krävs bl.a. att den offentliga sektorns
            omfattande egenregiverksamhet begränsas och i större utsträckning
            än nu tvingas konkurrera med privata företag, att den offentliga
            upphandlingen sker på affärsmässiga villkor och att möjlighe-
            ten till export främjas. Folkpartiet avvisar ytterligare regleringar
            inom handeln i form av etable- ringskontroll och begränsning av
            öppethållandet. Den pågående koncentra- tionen inom dagligvaruhandeln,
            som nu domineras av några få företagsked- jor, måste uppmärksammas
            ur konkurrenssynpunkt. Prisregleringar och långvariga prisstopp
            får negativa effekter för konsumenten och måste und- vikas.
          </p>
          <p xml:id="i-TdBYLzRq5RvbxZCbsRELSq">
            Underleverantörer Underleverantörerna utgör en mycket viktig
            del i vårt näringsliv. Deras speciella problem och möjligheter
            måste uppmärksammas mer i den närings- politiska debatten. Kraven
            på specialisering för att nå effektivitet kommer lätt i konflikt
            med önskemålet att inte bli för beroende av någon eller några
            kunder. Också de icke tillverkande underleverantörerna, t. ex.
            byggmateri- alhandeln, är väsentliga för produktionen. Ett speciellt
            problem som måste uppmärksammas är underleverantörernas utsatta
            ställning vid konkurser.
          </p>
          <p xml:id="i-4qu7babuMLAhJ67x42o2m1">
            Export Sveriges export svarar för ca 3096 av hela vår produktion
            av varor och tjänster. För vår industri är det absolut nödvändigt
            att kunna sälja utom- lands. Att bevara och utveckla frihandeln
            måste vara en av hörnstenarna i vår näringspolitik. Ett viktigt
            led i industripolitiken är exportfrämjande insatser. Av betydel-
            se är inte minst de växande marknaderna som u-länderna utgör.
            Framför allt i mindre och medelstora företag finns i dag ytterligare
            varor och tjänster som väl lämpar sig för export men som på grund
            av dessa företags
          </p>
          <pb facs="riksdagen-motions-pdf/data/198384/mot_198384__1079/mot_198384__1079-008.pdf"/>
          <fw xml:id="i-3hSTE1QUrfH8tjZh5PeZTe">
            Mot. 1983/84: 1079 8
          </fw>
          <p xml:id="i-NWP3Lwh7JFmvTjnXnZVW17">
            speciella svårigheter inte når en större marknad. De statliga
            medel som satsas för att stimulera export måste anpassas till
            mindre företag. Det gäller t. ex. bestämmelserna för exportkreditstöd,
            ut- bildningsåtgärder och hjälp med montrar på mässor och utställningar.
            Ett eget aktivt engagemang i företaget är en förutsättning för
            en lyckad exportsatsning. Näringslivets egna organisationer bör
            i större utsträckning än nu användas för information och samarbete.
          </p>
          <p xml:id="i-DMNaGPSDNeLAgtuUzh5tVi">
            Arbetsrättslagstiftning Det är ett grundläggande liberalt krav
            att människor skall kunna påverka sitt arbetes inriktning, uppläggning
            och resultat. Detta inflytande bör utövas på den arbetsplats och
            i det företag där den anställde arbetar. Genom ökat inflytande
            och ansvar kan de anställdas idéer och arbetsvilja bättre tas
            till vara. I småföretagen som har korta beslutsvägar och produktion
            som är lätt att överblicka, fungerar företagsdemokratin ofta utan
            särskilda former. Där kan en ytterligare reglerad organisation
            av medbestämmandet bli ett hinder i verksamheten. En del av våra
            arbetsrättsliga lagar är dessutom dåligt anpassad till småfö-
            retagen. Man har där varken tid eller råd att avdela särskild
            personal för att sätta sig in i det alltmer omfattande regelsystemet.
            Detta kan bl. a. leda till skadeståndskrav, ofta för även obetydliga
            formella fel. De arbetsrättsliga lagarna bör fortlöpande ses över
            varvid hänsyn måste tas till de mindre företagen. Skadeståndsreglerna
            måste ändras så att skadestån- den bättre svarar mot de fel som
            begåtts. De olika ledighetslagarna är var för sig lätta att motivera.
            Sammantagna kan de dock leda till problem, framför allt för små
            företag. Genom samord- ning och prioritering bör de negativa effekterna
            kunna begränsas. Enligt folkpartiets uppfattning bör t. ex. föräldraledighet,
            i synnerhet för pappor, stimuleras medan bl. a. ledighet för studier
            utan samband med tjänsten måste kunna anpassas till arbetssituationen
            i företaget. En intressant debattskrift har nyligen publicerats
            (Hans Zetterberg m. fl., Det osynliga kontraktet, Sifo 1983) om
            arbetslivsfrågor i vid mening. Bl. a. innehåller skriften tankar
            om en ny ”företagsform” kallad arbetslag. Detta skulle i beskattnings-
            och andra hänseenden vara mer gynnsamt behandlat än Övriga företagsformer
            och framför allt syssla med småskalig lokal produk- tion. Som
            exempel nämns servicejobb som barntillsyn, äldrevård, skötsel
            av kommunala anläggningar på entreprenad, t. ex. idrottsplatser.
            En stor fördel är t. ex. att sådana arbetslag kan fungera som
            inkörsport för ungdomar på arbetsmarknaden.
          </p>
          <p xml:id="i-TtgFn3JCQTCbN3Z3zqZRYC">
            Turism Turistnäringen har stora möjligheter att utvecklas i vårt
            land. Sveriges turistråd räknar med att turismen skapade 20000
            nya jobb mellan 1978 och
          </p>
          <pb facs="riksdagen-motions-pdf/data/198384/mot_198384__1079/mot_198384__1079-009.pdf"/>
          <fw xml:id="i-2AiCnAaUkRMEDonyASwwDs">
            Mot. 1983/84: 1079 9
          </fw>
          <p xml:id="i-6NMmLikXeyg8wnHo5arALF">
            1983 och omsättningen ökade från 20 till 30 miljarder kronor.
            Trots detta är charterturismen i Sverige fortfarande mycket dåligt
            utvecklad och här finns alltså stort utrymme för nya idéer. Turismen
            kan bidra till att främja företagandet. Det finns möjligheter
            att genom turismen få effekter på andra områden. Hela utbudet
            av tjänster ger impulser i näraliggande sektorer. Det gäller t.
            ex. byggindustrin (byggande av hotell och stugbyar), transportsektorn
            (efterfrågan på transportmedel), utbildningskonsulter (t. ex.
            skid- eller flygskola) eller annan service (bank- tjänster och
            butiker). Turismen gynnar i hög grad etablerandet av mindre företag.
            För en småföretagarvänlig politik är turismen något väsentligt.
            Småskaligheten inom denna näring skall tas till vara. Turistnäringen
            rymmer många små och medelstora företag. Det är trans- portföretag
            såsom bussar, taxi, sightseeingbåtar och småfärjor, affärer och
            kiosker, tillverkare av souvenirer, matställen och pensionat.
            Exemplen kan göras många. Gemensamt för dem är att de ofta är
            baserade på en mindre krets personer, kanske bara en familj.
          </p>
          <p xml:id="i-QsMAputoMN13BXiVKEcyLK">
            Lärlingsutbildning, hantverk Bl. a. genom en ökad flexibilitet
            inom gymnasieskolans yrkesutbildningar bör samarbetet skola— näringsliv
            kunna förbättras. Möjligheten såväl till traditionell lärlingsutbildning
            som till s. k. inbyggd utbildning måste utökas. Den lärlingsutbildning
            som i dag finns, trots ringa intresse från socialdemokraterna
            och vissa fackliga organisationer, redovisar ett mycket gott resultat.
            Nästan alla elever har fullföljt sin utbildning och sedan fått
            anställning. Lärlingsutbildningen är dessutom ett bra sätt att
            ta till vara den yrkeskun- nighet som finns inte minst i mindre
            hantverksföretag och möjliggöra en fortsatt verksamhet för dessa
            företag. Vi redovisar vår syn på hantverksföretagen i en separat
            motion (1983/ 84: 2466). Folkpartiet har tidigare, i anslutning
            till proposition 1983/84: 26 om syssel- sättningsskapande åtgärder,
            redovisat förslag om stimulans av lärlingsutbild- ningen. Vi föreslår
            bl. a. ett system där det slutliga bidraget under första året
            utgår med 7596 av lönen. Andra året, när lärlingen tillägnat sig
            en del kunskaper och erfarenheter i yrket, trappas bidraget ner
            till 5096 för att tredje året utgå med 2590.
          </p>
          <p xml:id="i-3fVwYdry3oicoCP31FkhCv">
            Hemställan Med hänvisning till vad i motionen anförts hemställs”
            1. att riksdagen som sin mening ger regeringen till känna vad
            i motio- nen anförts om samhällets attityd till småföretagare,
          </p>
          <p xml:id="i-3CRHcLuMh8NgCWzx7uoQ3a">
            + Se även motionerna 1983/84: 1080-1085.
          </p>
          <pb facs="riksdagen-motions-pdf/data/198384/mot_198384__1079/mot_198384__1079-010.pdf"/>
          <fw xml:id="i-FVc6DCZnG73uc2sTDrakN2">
            Mot. 1983/84: 1079 10 2. att riksdagen som sin mening ger regeringen
            till känna vad i motio- nen anförts om minskade krav på personlig
            borgen, 3. att riksdagen beslutar om successiv utvidgning av de
            regionala utvecklingsfondernas målgrupp till att inkludera hantverks-
            och serviceföretag, 4. att riksdagen som sin mening ger regeringen
            till känna vad i motio- nen anförts om de exportfrämjande åtgärdernas
            anpassning till de mindre företagens situation,
          </fw>
          <p xml:id="i-G8MkvjoGRZVNBTF6m3N6yE">
            5. att riksdagen som sin mening ger regeringen till känna vad
            som i motionen sägs om underleverantörernas situation.
          </p>
          <p xml:id="i-JPcKxA8K8R5Jq1ohTfX9rD">
            Stockholm den 20 januari 1984 JAN-ERIK WIKSTRÖM (fp) KERSTIN
            EKMAN (fp) JÖRGEN ULLENHAG (fp) KARL ERIK ERIKSON (fp) CHRISTER
            EIREFELT (fp)
          </p>
        </div>
      </div>
    </body>
  </text>
</TEI>
