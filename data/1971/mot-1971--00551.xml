<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00551">
  <teiHeader>
    <fileDesc>
      <titleStmt>
        <title>om ändrad valkretsindelning i Malmöhus län.</title>
        <author>av fru Sundberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ändrad valkretsindelning i Malmöhus län.</title>
          <idno type="rdwebb">FU02551</idno>
          <rs type="number">551</rs>
          <ref type="dokument_url_text">http://data.riksdagen.se/dokument/FU02551/text</ref>
          <ref type="dokument_url_html">http://data.riksdagen.se/dokument/FU02551</ref>
          <ref type="dokumentstatus_url_xml">http://data.riksdagen.se/dokumentstatus/FU02551</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-8hxDNLW9NgYYqBHg8RCZcj</idno>
            <name>ROLF CLARKSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-AUocZy5YDqXmCwrRq6eGaW</idno>
            <name>MARTEN WERNER</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XaWmVgSoo85r8XexjvZLQn" type="signed"/>
        <correspContext corresp="i-XaWmVgSoo85r8XexjvZLQn">
          <note type="signatory" corresp="i-N7WL5aLLwEPfYa71gsUxQx"/>
          <note type="signatory" corresp="i-8hxDNLW9NgYYqBHg8RCZcj"/>
          <note type="signatory" corresp="i-AUocZy5YDqXmCwrRq6eGaW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__551/mot_1971__551-001.pdf"/>
      <fw xml:id="i-Cpzt3FFeTyc7Ez8sUaxbkp">
        Mot. 1971: 551 2
      </fw>
      <div xml:id="i-CNawnzck14VSeKExVmMY9f" type="motHeader">
        <div xml:id="i-DX7T3cx43Bn25XKDNyphK" type="motTitle"/>
        <div xml:id="i-R7UtwzPA5qESVp6uukFnuF" type="motSubmissionInfo"/>
      </div>
      <div xml:id="i-9CWPZ8GsnDYp5tpNEm37UQ" type="motBody">
        <div xml:id="i-CXuGRXirzwbzwh3u6q9Giu">
          <p xml:id="i-433Aktk6rDueyYdqFbPyys">
            Nr 551
          </p>
          <p xml:id="i-6yxAkj6bArrKRzosznd1R8" type="titleString">
            av fru Sundberg m. fl. om ändrad valkretsindelning i Malmöhus
            län.
          </p>
          <p xml:id="i-MgpgosC1z3CGvbdF8qx1NG">
            Malmöhus län består i dag av två valkretsar, fyrstadskretsen
            och Malmöhus län i övrigt. För hela landet gäller att nuvarande
            valkrets- indelning härstammar från 1921. I syfte att uppnå mera
            tillfredsställande utslag av den proportionella valmetoden gjordes
            kretsarna väsentligt större. Antalet minskades från 56 till 28,
            vilket innebar att folkmängden per krets i medeltal ökade från
            104 000 år 1920 till 213 000 år 1921. Dessförinnan var Malmöhus
            län indelat i fem valkretsar som var och en tillsatte 3—4 mandat.
            1919 års proportionsvalssakkunniga som bl. a. hade i uppdrag att
            se över valkretsindelningen hade tänkt sig att låta länet bilda
            två valkretsar där Malmö och Lund skulle höra till den söd- ra,
            medan Landskrona och Hälsingborg fördes till den norra. Förslaget
            om en särskild valkrets av de fyra största städerna framfördes
            av läns- styrelsen i Malmö i ett yttrande till kommittén över
            två alternativa indelningar. Som motivering för det egna förslaget
            anförde länsstyrel- sen en viss intressegemenskap mellan städerna
            och att dessas möjlighe- ter att erhålla representanter i riksdagen
            ”vilka äga förutsättningar för att kunna företräda stadsbefolkningens
            speciella intressen” skulle öka. Kommittén avvisade dock detta
            förslag med motiveringen att dels mot- sättningen mellan stad
            och landsbygd vid valkretsindelningen hade blivit övergiven redan
            1909, dels att i detta län landsbygden var så insprängd med industriorter
            och dylika samhällen, att en sådan indelning inte hade blivit
            rationell, om ej även de stadsliknande samhällena inordnades i
            stadsvalkretsen, något som kommittén fann praktiskt ogörligt.
            I propositionen 1921:353 följde departementschefen de sakkunnigas
            förslag i den aktuella delen. Propositionen föranledde en motion
            av bondeförbundaren Olsson i Kullenbergstorp, vari hemställdes
            att Mal- möhus läns samtliga städer skulle föras till en valkrets,
            medan länets landsbygd skulle bilda den andra. Yrkandet upptogs
            i en reservation av herrar Johansson i Kälkebo (bondeförbundet)
            och P.S. Hedlund i Östersund (Jordbrukarnas riksförbund) vari
            dock den ändringen yr- kades att den föreslagna stadsvalkretsen
            skulle omfatta endast de fyra städer som nu utgör fyrstadskretsen.
            Reservationen motiverades endast med att ett avskiljande av storstadsvalkretsarna
            var ”en riktig tanke” och hade i övrigt ultimativ form — ett bifall
            till denna framställdes som villkor för att de båda bondepartierna
            skulle stödja den borgerliga reservation vari bifall till propositionen
            yrkades. Riksdagen beslöt i en-
          </p>
          <pb facs="riksdagen-motions-pdf/data/1971/mot_1971__551/mot_1971__551-002.pdf"/>
          <fw xml:id="i-4T5EGUcPa5QxTJRN5mAdhj">
            Mot. 1971: 551 3
          </fw>
          <p xml:id="i-VeZQor1H4eMhzWhTKfkce7">
            lighet med reservationen. Det bör tilläggas att den rädsla för
            storstädernas inflytande som tycks ligga bakom reservationen var
            en utlöpare av den representations- debatt som hade pågått sedan
            tvåkammarsystemet infördes. Vidare bör uppmärksamheten fästas
            på ett yttrande i andra kammarens debatt av dåvarande justitieminister
            Birger Ekeberg. Ekeberg förmodade att ett skäl bakom reservationen
            var att en tudelning av Malmöhus län skulle medföra att flera
            av de tidigare valkretsarna splittrades. Genom att bilda fyrstadskretsen
            uppnådde man att de existerande kretsarna endast behövde slås
            samman. Vi anser att en valkrets bör bestå av ett sammanhängande
            område. Fyrstadskretsens konstruktion medför att områden som är
            intimt för- knippade med varandra ligger i olika valkretsar. Folkräkningarna
            under senaste decenniet visar att antalet in- och utpendlare ökat
            betydligt i Malmöhus län, och de flesta som bor på landsbygden
            känner i dag en nära samhörighet med angränsande stad. Den försämrade
            servicen på landsbygden har också tvingat landsbygdens befolkning
            att i betydligt högre grad än förut utnyttja städernas service.
            Reservationen vid 1921 års riksdag kan tolkas så, att reservanterna
            ansåg att landsbygden borde skiljas från de stora städerna i valkrets-
            sammanhang. Om man accepterar detta argument kan man ändå ifråga-
            sätta, huruvida ej en ekonomisk utveckling mot att den forna lands-
            bygden blir alltmer stadsliknande bör föranleda en gränsjustering.
            Fyrstadskretsen hade vid 1965 års folkräkning 99 procent av befolk-
            ningen bosatt i tätort. Om man ändrade kretsen till ett samman-
            hängande område bestående av kommunblocken Helsingborg, Bjuv,
            Landskrona, Svalöv, Kävlinge, Lund, Lomma och Malmö, skulle tät-
            ortsgraden i de tillförda områdena vara 64 procent. Hela den nybildade
            valkretsen skulle få en tätortsgrad av 92 procent. Det ursprungliga
            förslaget att dela upp länet i två geografiskt skilda valkretsar
            torde i dag vara det mest realistiska. Att nuvarande uppdel- ning
            är otidsenlig torde vara allmänt erkänt, och inga av de argument
            som 1921 framfördes till förmån för den nuvarande valkretsindelningen
            torde i dag kunna åberopas. Vi vill inte här lägga ett konkret
            förslag utan anhåller om att grundlagberedningen får i uppdrag
            att framlägga ett sådant. Med stöd av vad ovan anförts hemställes
            att riksdagen i skrivelse till Kungl. Maj:t hemställer om att
            grund- lagberedningen med förtur måtte framlägga förslag om ändrad
            valkretsindelning i Malmöhus län.
          </p>
          <p xml:id="i-3T7UdxGmPkQZxVSrRkAZCo" type="date">
            Stockholm den 27 januari 1971
          </p>
          <div xml:id="i-5qdWXUbpJZDUaNmK3L9saw" type="signatureBlock">
            <list xml:id="i-3x2t8R5A3dA1g9s3fKXW4X">
              <item xml:id="i-wux68GMDUJrZu4it2tpGS" who="i-N7WL5aLLwEPfYa71gsUxQx" type="signature">
                INGRID SUNDBERG (m)
              </item>
              <item xml:id="i-NoGY2vEZzGyNap12VdumNA" who="i-8hxDNLW9NgYYqBHg8RCZcj" type="signature">
                ROLF CLARKSON (m)
              </item>
              <item xml:id="i-ATAugfyf2S4fYE1WiXEBX2" who="i-AUocZy5YDqXmCwrRq6eGaW" type="signature">
                MÅRTEN WERNER (m)
              </item>
              <item xml:id="i-3bhwu5XRYrkBjD2aBJPsvz">
                i Malmö)
              </item>
            </list>
          </div>
        </div>
      </div>
    </body>
  </text>
</TEI>
