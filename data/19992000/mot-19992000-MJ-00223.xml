<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0223/mot_199900_MJ_0223-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ223 pnr: mp551
          </p>
          <p>
            Motion till riksdagen
          </p>
          <p>
            1999/2000:MJ223 av Gudrun Lindvall (mp)
          </p>
          <p>
            Utrotningshotade lantraser
          </p>
          <p>
            Inledning
          </p>
          <p>
            Miljöpartiet de gröna har i flera motioner lyft stödet till utrotningshotade
            lantraser. Det gäller fjällko, rödkulla och allmogekor som fjällnära
            ko, bohuskulla, vänerko och ringamålako, gutefår, ryafår och olika
            allmogefår som skogsfår, dala pälsfår och roslagsfår, svensk lantrasget
            och allmoge- getterna göingeget och jämtget samt linderödssvinet.
            För lantfjäderfä som skånsk blommehöna, åsbohöna, ölandshöna,
            gotlandshöna, orusthöna, bohusläns-dals svarthöna, hedemorahöna,
            öländsk dvärghöna, gammal svensk dvärghöna, skånegås, ölandsgås,
            blekingeanka, svensk blå anka, svensk gul anka och svensk myskanka
            utgår stöd till föreningen för dessa, Svenska lanthönsklubben,
            men inte till bevarandet, genbanksbesättningarna. För hästar ges
            idag inget stöd. Dessa gamla raser har inte bara funnits i Sverige
            under lång tid. De har också utvecklats till att klara sig på
            betydligt mindre högvärdigt foder än det som många av dagens raser
            kräver och ändå producera mjölk, ägg, ull eller kött. Dessutom
            är de ofta mycket friska, når en hög ålder och är mycket fruktsamma.
            Många är mycket lika de husdjur vikingatidens människor hade.
            Det gäller framför allt vissa av hönsen.
          </p>
          <p>
            Alla egenskaper bör bevaras
          </p>
          <p>
            De har egenskaper som det är viktigt att bevara för framtiden.
            Det är alltså inte av några museala skäl som bevarandet är viktigt,
            även om de kulturhistoriska skälen givetvis finns. Det är därför
            att de egenskaperna de har kan behövas i framtiden. Dagens husdjur
            behöver näringsrik mat producerad på de bästa jordarna. Idag går
            ca 70 960 av all spannmåls- produktion till djurfoder. De gamla
            lantraserna klarade sig på betydligt sämre mark. De utnyttjar
            helt enkelt födan bättre. I en värld med alltfler människor kan
            sådana egenskaper vara oerhört viktiga i framtiden. Generna måste
            få finnas kvar. Det betyder att det är lika viktigt att bevara
            fjällkor som åsbohöns. Dagens stöd, som bevarar vissa lantraser
            men inte alla, är utifrån det resonemanget inte rimligt. Det är
            helt ologiskt och helt feltänkt att det utgår bevarandestöd
          </p>
          <pb facs="riksdagen-motions-pdf/data/199900/mot_199900_MJ_0223/mot_199900_MJ_0223-0002.pdf"/>
          <p>
            enbart till nöt, får, getter och svin. De andras gener är lika
            viktiga att bevara. Mot. 1999/2000 Idag sker det bevarandet av
            idealister. MJ223 Antingen är det viktigt att bevara de utrotningshotade
            raserna — och då måste det gälla samtliga raser — eller så är
            det inte det. Det är dags för regeringen att bestämma sig.
          </p>
          <p>
            Ändra stödet!
          </p>
          <p>
            Vi har inget emot ett stöd av nöt, får, getter och svin över
            miljöstödet, men anser att de andra raserna måste in i stödet.
            I den utredning som kom i somras om det framtida miljöstödet,
            Jordbruk och miljönytta SOU 1999:78, motiveras varför det är olika
            för olika djurslag. Man skriver att motivet för att hästar, höns
            och ankor kan få stöd är att de inte finns upptagna på EU:s lista
            över raser som är berättigade till stödet. I avvaktan på att hästar,
            höns, gäss, ankor och bin upptas på denna lista anser vi att ett
            nationellt stöd skall inrättas. Det är viktigt att de entusiaster
            som idag bevarar många mycket gamla raser på ideell basis får
            stöd. Annars är risken uppenbar att raser som ölandsgås försvinner
            för alltid. Stödet bör utformas i samråd med de föreningar för
            bevarandet som finns. Eftersom man med ett nationellt stöd ”slipper”
            EU-byråkratin är vi övertygade om att det i samarbete kan göras
            administrativt enkelt, men det är viktigt att det utgår till de
            enskilda genbanksbesättningarna, inte bara till föreningarna som
            idag. För, som sagt, i en framtid kan gener i höns visa sig lika
            viktiga som gener i rödkullor. Det kan inte anses viktigare att
            bevara mulbetande raser av kulturhistoriska och andra skäl än
            ankor och höns. Och absolut inte av genetiska skäl. Vad framtiden
            har i sitt sköte vet vi inte mycket om — vi vet bara att vi inte
            ska begränsa kommande generationers möjligheter. Att bevara en
            genetisk mångfald är att ge den möjligheten.
          </p>
          <p>
            Hemställan
          </p>
          <p>
            Med anledning av det anförda hemställs 1. att riksdagen som sin
            mening ger regeringen till känna vad i motionen anförts om vikten
            av att bevara samtliga lantraser, 2. att riksdagen som sin mening
            ger regeringen till känna vad i motionen anförts om nationellt
            stöd till de lantraser som i dag inte får stöd via jordbrukets
            miljöstöd.
          </p>
          <p>
            Stockholm den 3 oktober 1999
          </p>
          <p>
            Gudrun Lindvall (mp)
          </p>
        </div>
      </div>
    </body>
  </text>
</TEI>
