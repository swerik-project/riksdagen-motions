<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KU-00265">
  <teiHeader>
    <fileDesc>
      <titleStmt>
        <title>Fri- och rättigheter i grundlag</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fri- och rättigheter i grundlag</title>
          <idno type="rdwebb">GU02K265</idno>
          <rs type="number">K265</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GU02K265/text</ref>
          <ref type="dokument_url_html">http://data.riksdagen.se/dokument/GU02K265</ref>
          <ref type="dokumentstatus_url_xml">http://data.riksdagen.se/dokumentstatus/GU02K265</ref>
          <ref type="doc">http://data.riksdagen.se/fil/6C43845B-8572-4511-9FCC-8B6DD0A88445</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6AvgC6JCTFUztHFoBsmo81" type="signed"/>
        <correspContext corresp="i-6AvgC6JCTFUztHFoBsmo81">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-YLCb84oKoGK1m8cPa9cw3z"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction type="referral" xml:id="i-DKnUauJMD8UdRAMCwnqUNS">
          <date when="2006-11-07"/>
        </correspAction>
        <correspAction type="dismissal" xml:id="i-9FyUjxKpJFTjbJsEbRcRKS">
          <date when="2006-11-07"/>
        </correspAction>
        <correspAction type="numbering" xml:id="i-E9UN1BzZ2kmrZMceJQ4kz">
          <date when="2006-11-01"/>
        </correspAction>
        <correspAction type="submission" xml:id="i-VcY6YeY9Ybag8sbothm6oU">
          <date when="2006-10-31"/>
        </correspAction>
        <correspAction type="transfer" xml:id="i-8PVLMYRQHBBsgRXAP6TCqf">
          <date when="2006-10-31"/>
        </correspAction>
        <correspAction type="assigned" xml:id="i-Eg4Lw6XZxQEH5a3YFFXgY4"/>
        <correspContext corresp="i-Eg4Lw6XZxQEH5a3YFFXgY4">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-FRfm7HEzdUqqAYNu3V2giG">
            Förslag till riksdagsbeslut
          </head>
          <list style="ol">
            <item xml:id="i-AbNffr9Y198LDgejdz96GC">
              Riksdagen tillkännager för regeringen som sin mening vad i motionen
              anförs om att inskränkningar i lag av de grundläggande fri- och
              rättigheterna ska vara godtagbara i ett demokratiskt samhälle
              och stå i proportion till nyttan med bestämmelsen för alla invånare
              i landet.
            </item>
            <item xml:id="i-CsE4fZU22RSrUX98mgLvax">
              Riksdagen tillkännager för regeringen som sin mening vad i motionen
              anförs om att det är önskvärt att utländska och svenska medborgare
              i så stor utsträckning som möjligt ska vara jämställda i 2 kap.
              regeringsformen om grundläggande fri- och rättigheter.
            </item>
            <item xml:id="i-5m1JFPiWRZRrVxiUqrUAH9">
              Riksdagen begär att regeringen lägger fram förslag på ändring
              av lagen så att alla skillnader mellan svenska och utländska medborgare
              undanröjs.
            </item>
            <item xml:id="i-VSrbX4k9afonsS6ZGH6NyP">
              Riksdagen tillkännager för regeringen som sin mening vad i motionen
              anförs om att utlänningslagstiftningen, regeringsformen och Europakonventionen
              inte får stå i motsatsförhållande till varandra. 1
            </item>
            <item xml:id="i-64ZKsAhzUNzaHm6VenHiZJ">
              Riksdagen tillkännager för regeringen som sin mening vad i motionen
              anförs om att utlänningslagstiftningen bör omarbetas om det visar
              sig att den på grund av t.ex. kopplingen till avsaknad av de materiella
              skyddsreglerna, eller annat, strider mot Europakonventionen. 1
            </item>
            <item xml:id="i-Dw6zAz8fVLMMn9vDFWWbYC">
              Riksdagen begär att regeringen lägger fram förslag till ändring
              av 2 kap. RF i syfte att göra det begripligt för även andra än
              jurister.
            </item>
          </list>
          <p xml:id="i-VN51C38gMSVGcXxjxnUt5u">
            1 Yrkandena 4 och 5 hänvisade till SfU.
          </p>
        </div>
        <div type="motContent">
          <head type="h1" xml:id="i-25TTHtCvyjvDVWD7W87Pjp">
            Fri- och rättigheter i grundlag
          </head>
          <head type="h1" xml:id="i-SY9kJSJZhvMbeqJm6LBkhz">
            Bakgrund
          </head>
          <p xml:id="i-U3MPT7vfmGm7Xm2jNn9xHp">
            Att fri- och rättigheter inte gäller på samma sätt för svenska
            medborgare och utländska medborgare är beklagligt. I regeringsformen
            (RF) 2 kap. finns en bestämmelse 22 § med syfte att grundlagsskydda
            utlänningars rättigheter inom ett antal områden. I övrigt gäller
            Europakonventionen, som införlivats i svensk lagstiftning, i vilken
            de fördragsslutande staterna förbundit sig att garantera envar
            som befinner sig under dess jurisdiktion de fri- och rättigheter
            som följer av konventionen.
          </p>
          <p xml:id="i-VaK8CsxUanyxRrD2MK3CPn">
            Utlänningars grundlagsskyddade rättigheter är begränsade eftersom
            vissa rättigheter i 2 kap. RF endast garanteras svenskar. I vissa
            fall är svenskar och utlänningar likställda, och i ytterligare
            ett antal fall är de likställda samtidigt som det i lag är möjligt
            att inskränka skyddet på olika sätt för svenska medborgare och
            utländska medborgare.
          </p>
          <p xml:id="i-CaBxHg5frEnu1GHeReLCjc">
            När det gäller svenska medborgare kan i vissa fall de mänskliga
            rättig­heterna begränsas genom lag eller annan författning. I
            2 kap. 12 § RF finns vissa s.k. materiella skyddsregler som måste
            iakttas vid sådana begränsningar. Skyddsreglerna gäller delvis
            även vid begränsningar av utlänningars fri- och rättigheter. 2
            kap. 22 § tredje stycket lyder: På sådana särskilda föreskrifter
            som avses i andra stycket tillämpas 12 § tredje stycket, fjärde
            stycket första meningen samt femte stycket. De materiella skyddsregler
            vi syftar på finns i 12 § andra stycket (det materiella skyddet
            mot ingrepp på grund av åskådning i styckets tredje mening betraktas
            som en särskild fri- och rättighet, gäller redan och återfinns
            även i 22 § andra stycket 7):
          </p>
          <p xml:id="i-47PGPbxvxxie6MoiykVwbn">
            Begränsning som avses i första stycket får göras endast för att
            tillgodose ändamål som är godtagbart i ett demokratiskt samhälle.
            Begränsningen får aldrig gå utöver vad som är nödvändigt med hänsyn
            till det ändamål som har föranlett den och ej heller sträcka sig
            så långt att den utgör ett hot mot den fria åsiktsbildningen såsom
            en av folkstyrelsens grundvalar. Begränsning får ej göras enbart
            på grund av politisk, religiös, kulturell eller annan sådan åskådning.
          </p>
          <p xml:id="i-V9akZe4GBohakPRXHqxfkh">
            Ovanstående stycke gäller således inte när utlänningars rättigheter
            begrän sas. Skillnaderna innebär bl.a. att begränsningar i lag
            kan ske beträffande utlänningar utan att det är godtagbart i ett
            demokratiskt samhälle och utan att stå i proportion till nyttan
            med bestämmelsen.
          </p>
          <p xml:id="i-MdpcNgKMCa88F6RtDoNFWR">
            Detta är enligt vårt förmenande ytterst diskriminerande och inte
            godtagbart i ett demokratiskt samhälle. En diskussion fördes i
            utredningen om medborgarskapskrav i lagstiftningen, och kommittén
            gjorde i övervägandedelen bedömningen att denna särbehandling,
            att de materiella skyddsreglerna i 12 § andra stycket inte gäller
            fullt ut vid begränsningar av utlänningars fri- och rättigheter,
            är sakligt motiverad efter att först ha sagt att dessa principer
            i och för sig är självklara i ett demokratiskt samhälle. Det skulle
            kunna tala för att det inte föreligger sakliga skäl till särbehandlingen.
            En hänvisning görs till att det enligt Europakonventionen under
            normala förhållanden inte torde gå att underlåta att följa dessa
            principer.
          </p>
          <p xml:id="i-Lz2Pqjcu4QhgSFs5QcmFn5">
            En uttrycklig hänvisning till Europakonventionen finns också
            med i RF i direkt anslutning till utlänningsparagrafen. (23 §:
            Lag eller annan föreskrift får ej meddelas i strid med Sveriges
            åtaganden på grund av den europeiska konventionen angående skydd
            för de mänskliga rättigheterna och de grundläggande friheterna.)
            Enligt Europakonventionen ska begränsningar vara nödvändiga i
            ett demokratiskt samhälle och endast för de syften med hänsyn
            till vilka de tillåtits.
          </p>
          <p xml:id="i-KvUVYVg8FAeJujjdnoCMrs">
            Anledningen till kommitténs ställningstagande var att en ändring
            av tillämpningen av de materiella skyddsreglerna skulle kunna
            påverka riksdagens och regeringens handlingsutrymme under extraordinära
            förhållanden (dvs. krig eller krigsfara eller andra extraordinära
            förhållanden föranledda av krig eller krigsfara som riket har
            befunnit sig i). Kommittén hänvisade till Europakonventionens
            artikel 15 som stadgar att de fördragsslutande parterna under
            krig eller i annat allmänt nödläge som hotar nationens existens
            kan vidta åtgärder som innebär avvikelser från konventionen då
            det är oundgängligen nödvändigt med hänsyn till situationens krav,
            under förutsättning att dessa åtgärder inte strider mot landets
            övriga förpliktelser enligt den internationella rätten. Europakonventionens
            begrepp allmänt nödläge som hotar nationens existens är vidare
            än de extraordinära förhållanden som avses i RF 13 kap. En i RF
            reglerad skyldighet för statsmakterna att iaktta de nu aktuella
            skyddsreglerna skulle enligt kommitténs mening kunna inskränka
            det handlings­utrymme Sverige i allmänt nödläge har enligt Europakonventionen.
            Av denna anledning vill kommittén ha särbehandlingen kvar.
          </p>
          <p xml:id="i-FwHVdyXxFeVWM3FCRKL2qA">
            Vi anser att tolkningen inte är så självklar, att den är motsägelsefull
            och att man kan lösa denna fråga på annat sätt. I en tid när vi
            talar om integration, att bekämpa främlingsfientlighet och rasism,
            att komma bort från ett vi och dom-samhälle, då vi ska få de nya
            svenskarna (med eller utan medborgarskap) att känna sig hemma
            och välkomna här i landet, kan vi inte ge en sådan signal som
            avsaknaden av de materiella skyddsreglerna ger uttryck för. Att
            ha dessa kvar i nuvarande skepnad, dvs. att de inte gäller fullt
            ut för utlänningar, visar att vi anser att utlänningar, som inte
            valt att bli svenska medborgare av en eller annan anledning, inte
            är fullvärdiga invånare, att det finns anledning att bemöta dem
            med en viss misstänksamhet.
          </p>
          <p xml:id="i-We1zknVWmXi29MRdwB9VjK">
            Många invandrare och flyktingar kommer hit med uppfattningen
            att Sverige är ett av de mest demokratiska länderna i världen,
            att fri- och rättigheter gäller alla, att alla är lika inför lagen
            etc. Det är den bild vi själva har gett vår omvärld. Inte sällan
            är det så att de hitkomna känner en mycket stor lojalitet med
            landet, kanske större än många infödda svenskar. Lojaliteten ligger
            naturligtvis inte i medborgarskapet.
          </p>
          <p xml:id="i-Dz7K86dxUQYZ277FFS4nqY">
            Det är därför upp till oss att visa att vi är ett demokratiskt
            och generöst folk. Demokrati är inte bara att rösta fram en riksdag
            eller fullmäktige. De mokrati innebär också att alla invånare
            är lika inför lagen och har samma värde.
          </p>
          <p xml:id="i-17B46zmSrdMVa85kEe7KpL">
            Vi lever i en föränderlig värld där risken för konventionell
            krigföring kanske inte är den allra mest överhängande, vilket
            den senaste tidens terrorhändelser klart visat. Vi lever i ett
            mycket sårbart samhälle där fienden är svår att definiera och
            de potentiella hoten av mångahanda slag. Det kan handla om våldshandlingar
            och terrordåd, kapningar av flygplan eller transporter av farligt
            avfall/kärnavfall, gasutsläpp, IT-sabotage etc. Någon form av
            skyddslagstiftning måste landet naturligtvis ha för att minimera
            riskerna att utsättas för sådant och för att lagföra de skyldiga.
            Det innebär dock inte att människor med annat medborgarskap ska
            behöva särbehandlas. En presumtiv orosstiftare kan vara såväl
            infödd svensk, naturaliserad svensk som utlänning. Det är som
            i så många andra sammanhang gärningarna som är avgörande för hur
            människor ska bedömas, inte medborgarskapet.
          </p>
          <p xml:id="i-8ZCdMZogWN86eyLjMxtMST">
            Den lagstiftning som tydligast varit förknippad med utlänningsparagrafen
            i regeringsformen är den tidigare utlänningslagstiftningen. Frågan
            är om den nya utlänningslagens regler står i bättre samklang med
            Europakonventionens regelverk, vilket annars skulle strida mot
            våra förpliktelser såväl gentemot övriga fördragsslutande parter
            som till RF 2 kap. 23 § där det uttryck­ligen står:
          </p>
          <p xml:id="i-UsPCErEzQR18qxnzFhEUhY">
            Lag eller annan föreskrift får ej meddelas i strid med Sveriges
            åtaganden på grund av den europeiska konventionen angående skydd
            för de mänskliga rättigheterna och de grundläggande friheterna.
          </p>
          <p xml:id="i-SVyWBLUtNxnynuEYqJPrkc">
            Visar det sig att utlänningslagstiftningen, eller tillämpningen
            av den, bygger på avsaknaden av de materiella skyddsreglerna bör
            man fråga sig om detta strider mot Europakonventionen, som talar
            om envar oberoende av nationell härkomst. Strider den mot konventionen
            bör den snarast omarbetas.
          </p>
          <p xml:id="i-9a5KYWU7gDPvK232BMibdW">
            Europakonventionen är tillämplig i svensk rätt och naturligtvis
            också dess regel om krig eller allmänt nödläge som hotar nationens
            existens (art. 15) förutom regeringsformen 13 kap. om krig och
            krigsfara. Vi anser att det ger tillräckliga garantier för handlingsutrymme
            under extraordinära förhållanden. En uttrycklig hänvisning till
            Europakonventionen skulle kunna införas i 2 kap. 22 § RF för att
            understryka den ventil den aktuella regleringen i nuvarande rättighetskatalog
            ger uttryck för, även om det ändå torde stå klart att Europakonventionen
            gäller. En ännu bättre lösning är att omarbeta kapitlet.
          </p>
          <p xml:id="i-Lm2CYBNs1rFrW4AJ3zcVT7">
            I motionen talar vi om att utlänningar särbehandlas, men i vår
            nuvarande rättighetsk atalog finns det också exempel på motsatsen.
            När det gäller svens kar behandlas de annorlunda än utlänningar
            eftersom begränsningar i svenskarnas rättigheter kan ske på delegation
            (12 § första stycket), vilket inte är möjligt för utlänningar.
          </p>
          <p xml:id="i-Paq91Z6oh78jF356kz1qu8">
            Hela kapitel 2 är svårtytt och rörigt med många korsreferenser.
            Vid förändringar i kapitlet har rörigheten inte blivit mindre,
            och det är möjligt att vissa felaktigheter, eller luckor, insmugit
            sig. Hela kapitlet borde därför skrivas om för att bli mer överskådligt
            och lättare att förstå.
          </p>
        </div>
        <div type="motSignatures">
          <list>
            <item xml:id="i-8dHUs7KumYjCbc8fy5r4Fp">
              Bodil Ceballos (mp)
            </item>
            <item xml:id="i-5rHYhuEokDHgju994uqpx3">
              Karla López (mp)
            </item>
            <item xml:id="i-MQGZssKMNyLRadZ9cgeamC">
              Mats Pertoft (mp)
            </item>
            <item xml:id="i-2QrZpFpD1rFM15fqiVyxRn">
              Mehmet Kaplan (mp)
            </item>
          </list>
        </div>
      </div>
    </body>
  </text>
</TEI>
