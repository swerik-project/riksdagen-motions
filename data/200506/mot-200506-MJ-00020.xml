<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_20/mot_200506_MJ_20-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06
          </p>
          <p>
            Motion till riksdagen 2005/06:MJ20
          </p>
          <p>
            av Sven Gunnar Persson m.fl. (kd) med anledning av prop. 2005/06:128
          </p>
          <p>
            Anpassningar till nya EG- bestämmelser om livsmedel, foder, djurhälsa,
            djurskydd och växtskydd m.m.
          </p>
          <p>
            1 Innehållsförteckning
          </p>
          <p>
            ORMNAUNUBWNE
          </p>
          <p>
            Per rm BWNHO
          </p>
          <p>
            Innehållsförteckning, Förslag till riksdagsbeslut.. Likvärdiga
            konkurrensvillkor. Likvärdiga krav för riskfylld livsmedelshantering,
            Likvärdig kontroll inom Sverige
          </p>
          <p>
            Rationell kontroll med kompetenta kontrollanter. Inrikta kontrollen
            dit den bäst behövs. Rimliga avgifter för kontrollerna. Tydliga
            straffbestämmelser. Tydliga regler för foderkontroll. Ge Jordbruksverket
            ansvaret för lantbrukets djur Tydligare lagtext om ”nollskalig”
            produktion.. Anpassa reglerna för inhägnat vilt. Utvärdering,
          </p>
          <p>
            mnr: MJ20 pnr: kd153
          </p>
          <pb facs="riksdagen-motions-pdf/data/200506/mot_200506_MJ_20/mot_200506_MJ_20-0002.pdf"/>
          <p>
            2005/06:MJ20
          </p>
          <p>
            2 Förslag till riksdagsbeslut
          </p>
          <p>
            10.
          </p>
          <p>
            11.
          </p>
          <p>
            12:
          </p>
          <p>
            Riksdagen tillkännager för regeringen som sin mening vad i motionen
            anförs om att den svenska tillämpningen av gemensamma EG-regler
            skall vara likvärdig med tillämpningen i andra jämförbara medlemsländer.
            Riksdagen tillkännager för regeringen som sin mening vad i motionen
            anförs om att införandet av särskiljande nationella svenska tillämpningsföreskrifter
            hålls nere till ett minimum. Riksdagen tillkännager för regeringen
            som sin mening vad i motionen anförs om att vederbörliga myndigheter
            skall ges i uppdrag att samråda med varandra samt att följa tillämpningen
            av de gemensamma EG- reglerna i andra medlemsländer. Riksdagen
            tillkännager för regeringen som sin mening vad i motionen anförs
            om att viss detaljhandel bör omfattas av kraven som skall gälla
            i industrin för riskfylld verksamhet. Riksdagen tillkännager för
            regeringen som sin mening vad i motionen anförs om likvärdig kontroll
            inom Sverige. Riksdagen tillkännager för regeringen som sin mening
            vad i motionen anförs om att kontroll av gårdar i primärproduktionen,
            enligt de bestämmelser som omfattas av propositionen, i största
            möjliga utsträckning skall ske vid ett och samma tillfälle. Riksdagen
            tillkännager för regeringen som sin mening vad i motionen anförs
            om att omfattningen av kontrollen av gårdar i primärproduktionen
          </p>
          <p>
            bör baseras på riskbedömningar. Riksdagen tillkännager för regeringen
            som sin mening vad i motionen anförs om att inriktningen bör vara
            att avgiften för den grundläggande kontrollen i princip skall
            vara låg, och därmed i huvudsak skattefinansierad, medan avgifterna
            för förnyade inspektioner till följd av avvikelser från regelverket
            ej skall överstiga ett rimligt självkostnadspris för en kommun.
            Riksdagen tillkännager för regeringen som sin mening vad i motionen
            anförs om att endast de kostnader som härrör från det kollektiv
            som skall bära de fasta årliga avgifterna skall täckas. Riksdagen
            tillkännager för regeringen som sin mening vad i motionen anförs
            om att för ett ordinarie kontrollbesök som inte föranmälts och
            som inte kan genomföras på grund av att företagaren inte är på
            plats bör inte debiteras någon avgift. Riksdagen begär att regeringen
            återkommer till riksdagen med förslag om lagstiftning som tydliggör
            vilka artiklar i berörd EG-lagstiftning som
          </p>
          <p>
            skall omfattas av straffansvar. Riksdagen begär att regeringen
            återkommer till riksdagen med förslag på lagstiftning som tydliggör
            det enskilda jordbruksföretagets ansvar vad gäller fodersäkerhet.
          </p>
          <pb facs="riksdagen-motions-pdf/data/200506/mot_200506_MJ_20/mot_200506_MJ_20-0003.pdf"/>
          <p>
            3. Riksdagen tillkännager för regeringen som sin mening vad i
            motionen anförs om att de befintliga jordbruksföretag som kommer
            att bli klassade i flera nya kategorier, exempelvis foderföretag,
            inte skall behöva betala för ny registrering av redan befintlig
            verksamhet. 4. Riksdagen tillkännager för regeringen som sin mening
            vad i motionen anförs om att ansvaret för alla frågor som rör
            lantbrukets djur skall överföras till Jordbruksverket. 5. Riksdagen
            begär att regeringen återkommer till riksdagen med förslag om
            komplettering av livsmedelslagen så att det klargörs att ”nollskalig”
            livsmedelsproduktion ej skall omfattas av denna lag. 6. Riksdagen
            begär att regeringen senast den 31 december år 2008
          </p>
          <p>
            återkommer till riksdagen med en redovisning av de konsekvenser
            som de nya reglerna fått för svenska företagare.
          </p>
          <p>
            3 Likvärdiga konkurrensvillkor
          </p>
          <p>
            Kristdemokraterna anser att det är ett viktigt steg att de i
            propositionen berörda EG-rättsakterna kommit till stånd. För att
            skapa likvärdiga konkurrensvillkor inom EU är det angeläget att
            lagstiftning och tillämpning blir mer likformig inom EU. Detta
            stärker konkurrenssituationen för den svenska jordbruks- och livsmedelsproduktionen.
            Det är däremot ett stort problem om Sverige har avsevärt hårdare
            regler än andra länder. Det finns idag en stor osäkerhet om hur
            bestämmelserna på området livsmedel, foder och djurskydd/djurhälsa
            kommer att påverka jordbruket. Tidigare erfarenheter av tillsyn
            är att samma krav tillämpas väldigt olika i olika kommuner och
            att regelverket därför inte blir förutsebart. Ansatsen i propositionen
            att skapa ett mer rättvist och likvärdigt system i hela landet
            välkomnas därför. Det krävs dock tydligare signaler än vad propositionen
            nu ger uttryck för. Vissa av de nu aktuella kraven är dessutom
            så kallade tvärvillkor. Det innebär att ekonomiskt kännbara sanktioner
            kopplas till dem. En olikartad och svårförutsebar tillämpning
            av kraftfulla sanktioner ger inte ett gott företagarklimat. De
            nya EG-bestämmelserna skall tillämpas av ett stort antal olika
            myndigheter. Det är på lokal nivå de 290 kommunerna, regionalt
            de 21 länsstyrelserna och centralt tre statliga verk. Det finns
            ett stort behov av vägledning för de regionala och lokala myndigheterna.
            Vid utformningen av
          </p>
          <p>
            vägledning bör beaktas att kraven på företagarna måste vara tydliga,
            rimliga och på en jämförbar nivå med kraven i andra EU-länder.
            De centrala verken har att tillämpa samma EG-bestämmelser, t.ex.
            i kontrollförordningen (förordning EG/882/2004). Det är naturligtvis
            viktigt att samma bestämmelser tillämpas på samma sätt vare sig
            det rör livsmedelslagen, foderlagen eller djurskyddslagen. Som
            exempel kan nämnas regeln om att offentlig kontroll skall, med
            ett antal undantag, ske utan föranmälan. Eftersom det ofta inte
            är praktiskt eller effektivt att göra
          </p>
          <p>
            2005/06:MJ20
          </p>
          <pb facs="riksdagen-motions-pdf/data/200506/mot_200506_MJ_20/mot_200506_MJ_20-0004.pdf"/>
          <p>
            2005/06:MJ20
          </p>
          <p>
            inspektioner utan förvarning måste undantagen övervägas. De centrala
            verken bör i t.ex. denna fråga ha samma tolkning av vad reglerna
            medger. Det behövs alltså dels en likvärdig bedömning av gemensamma
            EG-regler, dels en någorlunda likvärdig nationell lagstiftning.
            Riksdagen bör ge regeringen till känna att den svenska tillämpningen
            av gemensamma EG- regler skall vara någorlunda likvärdig med tillämpningen
            i andra jämförbara medlemsländer. Riksdagen bör vidare ge regeringen
            till känna att det är av största — vikt att införandet av = särskiljande
            nationella svenska tillämpningsföreskrifter hålls nere till ett
            minimum. För att få en enhetlig tolkning och tillämpning av EG-reglerna,
            enhetliga nationella bestämmelser och tydligt vägledningsmaterial
            inom området livsmedel, foder och djurhälsa/djurskydd bör krav
            ställas på de centrala myndigheterna att samråda i dessa frågor.
            Myndigheterna bör dessutom särskilt ges i uppgift att bevaka hur
            EG-bestämmelserna genomförs i andra EU-länder. Inom miljöbalkens
            område har ett särskilt tillsyns- och föreskriftsråd inrättats
            i detta syfte. Ett sådant råd skulle kunna övervägas även på området
            livsmedel, foder och djurhälsa/djurskydd. Riksdagen bör ge regeringen
            till känna att vederbörliga myndigheter skall ges i uppdrag att
            samråda med varandra samt att följa tillämpningen av de gemensamma
            EG- reglerna i andra medlemsländer.
          </p>
          <p>
            4 Likvärdiga krav för riskfylld livsmedelshantering
          </p>
          <p>
            Enligt EG-förordningen 853/2004 är detaljhandeln undantagen vissa
            regler som gäller riskfylld verksamhet, exempelvis malning av
            = kött. Kristdemokraterna anser dock att det är angeläget att
            god hygien råder vid all riskfylld verksamhet, oavsett om den
            sker inom industrin eller inom detaljhandeln. Medlemsländerna
            har i nämnda EG-förordning getts rätten att själva besluta om
            att låta viss detaljhandel omfattas av kraven som skall gälla
            i industrin för riskfylld verksamhet. Kristdemokraterna föreslår
            att Sveriges skall utnyttja denna möjlighet. Detta bör ges regeringen
            till känna.
          </p>
          <p>
            5 Likvärdig kontroll inom Sverige
          </p>
          <p>
            Kvaliteten på kontrollen varierar idag avsevärt inom Sverige.
            För att uppnå en likvärdig bedömning behövs därför centralt framtagna
            krav vad gäller kontrollanternas kompetens, riskklassificeringen
            av verksamheten, uttag av avgifter samt bedömning och tolkning
            av kraven i EG-förordningarna. Likvärdigheten i kontrollen bör
            säkerställas genom att ansvarig central myndighet regelbundet
            utvärderar kommunernas kontrollverksamhet. Vad
          </p>
          <pb facs="riksdagen-motions-pdf/data/200506/mot_200506_MJ_20/mot_200506_MJ_20-0005.pdf"/>
          <p>
            2005/06:MJ20
          </p>
          <p>
            som här sagts om likvärdig kontroll inom Sverige bör ges regeringen
            till känna.
          </p>
          <p>
            6 Rationell kontroll med kompetenta kontrollanter
          </p>
          <p>
            Gårdar i = primärproduktionen omfattas vanligen av såväl livsmedelssäkerhetskrav
            som djurskyddskrav och miljökrav. Kristdemokraterna anser att
            kontrollen av dessa olika områden bör ske vid ett och samma tillfälle
            av en och samma inspektör. Detta ökar effektiviteten och sänker
            kostnaderna eftersom ställtider och restider minskar. Detta ställer
            samtidigt stora krav på inspektörernas kompetens. Riksdagen bör
            tillkännage för regeringen att kontroller av gårdar i primärproduktionen,
            enligt de bestämmelser som omfattas av propositionen, i största
            möjliga utsträckning skall ske vid ett och samma tillfälle.
          </p>
          <p>
            7 Inrikta kontrollen dit den bäst behövs
          </p>
          <p>
            Kristdemokraterna anser att kontrollen i större utsträckning
            än idag borde inriktas på avvikelser från regelverken snarare
            än på omfattande rutinkontroller. De omfattande egenkontrollprogram
            som idag finns gör att den offentliga kontrollen borde kunna ges
            en annan inriktning än tidigare. Omfattningen av den offentliga
            kontroll som utövas mot en enskild näringsidkare bör utgå från
            en riskvärdering som bland annat kan ta hänsyn till — företagets
            — storlek, verksamhetens = art, förekomsten = av kvalitetssäkringssystem,
            tidigare prestationer (i vilken utsträckning avvikelser från regelverket
            tidigare förekommit). Myndigheterna bör inte ägna mer tid åt de
            skötsamma företagarna än vad som är sakligt motiverat. Ett litet
            charkuteri kan inte jämföras med de stora koncernerna. Krav på
            kontroll och avgifter måste anpassas till detta. Avgifterna för
            kontrollen skall anpassas efter kontrollens omfattning. Detta
            skulle stimulera näringsidkarna till förbättringar i sin egenkontroll.
            Skötsamma och ambitiösa företagare skulle därmed kunna göra en
            ekonomisk besparing. Riskvärderingen bör vara likartad inom EU
            så att de svenska producenterna inte drabbas av orättvisa konkurrensnackdelar.
            Vid riskbedömningen bör även den småskaliga produktionens villkor
            beaktas så att kraven på dessa blir rimliga utifrån verksamhetens
            omfattning. Vad som här sagts om att kontrollens omfattning bör
            baseras på riskbedömningar bör ges regeringen till känna.
          </p>
          <pb facs="riksdagen-motions-pdf/data/200506/mot_200506_MJ_20/mot_200506_MJ_20-0006.pdf"/>
          <p>
            2005/06:MJ20
          </p>
          <p>
            8 Rimliga avgifter för kontrollerna
          </p>
          <p>
            Ett system med fasta årliga avgifter premierar inte skötsamma
            och ambitiösa företagare med god ordning som tar liten del av
            kommunens tid för tillsyn. Därför bör avgiften baseras på den
            tid inspektionen tar på plats. Detta leder till att den som har
            ordning och reda i sin verksamhet och uppfyller lagens krav får
            en lägre avgift än den som föranleder merarbete från myndigheternas
            sida. En inriktning bör vara att avgiften för den grundläggande
            kontrollen i princip skall vara låg och därmed i huvudsak skattefinansierad.
            Avgifterna för förnyade inspektioner till följd av avvikelser
            från regelverket skall ej överstiga ett rimligt självkostnadspris
            för en kommun. Detta bör ges regeringen till känna. Av propositionen
            framgår att principen om full kostnadstäckning skall tillämpas.
            Samtidigt avgiftsfinansieras inte kontrollen av sällskapsdjur
            fullt ut. Detta kan tolkas som att lantbrukets djurinnehavare
            skall subventionera kontrollen av sällskapsdjur. Detta är inte
            rimligt. Därför bör riksdagen tillkännage för regeringen som sin
            mening att endast de kostnader som härrör från det kollektiv som
            skall bära de fasta årliga avgifterna skall täckas. Avgifter för
            ordinarie inspektioner skall vara återhållsamma och skall endast
            tas ut för tillsynsbesök som verkligen äger rum. Ett ordinarie
            kontrollbesök som inte föranmälts och inte kan genomföras på grund
            av företagaren inte är på plats bör inte debiteras någon avgift
            eller räknas in i den fasta avgiften. Detta bör ges regeringen
            till känna.
          </p>
          <p>
            9 Tydliga straffbestämmelser
          </p>
          <p>
            Av lagtexten bör framgå vilka EG-bestämmelser, t.ex. vilka förordningar,
            som avses samt vilka artiklar i dessa förordningar som är straffsanktionerade.
            Ett grundläggande krav på strafflagstiftning är att den skall
            vara tydlig så att den enskilde skall ha möjlighet att förutse
            vad som är straffbart. Ett annat krav är att straffbestämmelser
            begränsas till att omfatta sådana överträdelser som är straffvärda.
            Om alltför många beteenden som inte uppfattas som allvarliga kan
            leda till straff finns risken att medborgarnas förtroende för
            systemet urholkas. Lagstiftaren måste därför göra noggranna överväganden
            av vad som skall vara kriminaliserat. Med en sådan svepande lagstiftningsteknik
            som används i t.ex. den föreslagna 36 a 8 första stycket djurskyddslagen
            är risken stor att beteenden som inte bör vara straffbelagda kommer
            att täckas in. Det krävs medvetna överväganden av och ansträngningar
            att avgränsa det straffbara området till klart straffvärda beteenden,
            särskilt om strafflatituden innehåller fängelse och sträcker sig
            så långt som till högst två år. Av de föreslagna straffbestämmelserna
            framgår alltså inte vilka EG- förordningar eller möjligen direktiv
            som är straffsanktionerade. Det gäller förslagen i 30 8 andra
            stycket lag om livsmedel, 29 8 andra stycket lag om
          </p>
          <pb facs="riksdagen-motions-pdf/data/200506/mot_200506_MJ_20/mot_200506_MJ_20-0007.pdf"/>
          <p>
            foder och animaliska biprodukter, 21 8 andra stycket lag om provtagning
            på djur, m.m. och 12 a 8 första stycket lag om ändring i zoonoslagen.
            Det kan visserligen komma att kunna läsas ut av föreskrifter från
            regeringen men bör framgå redan av straffbestämmelsen. Dessutom
            bör närmare anges vilka förfaranden som är straffsanktionerade
            t.ex. genom att de artiklar i förordningarna som skall vara straffsanktionerade
            anges. Att den nu föreslagna typen av svepande kriminaliseringar
            använts tidigare är inget skäl att införa ytterligare sådana bestämmelser.
            Den ökande mängden EG-bestämmelser ställer högre krav på tydlighet
            än vad som möjligen krävdes vid inträdet i EG. Lagrådet har i
            yttrande över förslag till ändringar av miljöbalkens sanktionssystem
            underkänt kriminalisering av en EG- förordning där det i straffbestämmelsen
            angavs vilken förordning det rörde sig om men inte vilka artiklar
            i förordningen som omfattades (Lagrådets yttrande daterat 2006-03-15).
            I det fallet har regeringen i propositionen föreslagit en straffregel
            där det anges vilka artiklar som omfattas av straffansvar (se
            förslag till 29 kap. 8 $ första stycket 11 miljöbalken i prop.
            2005/06:182). I den propositionen sägs också att det är lämpligt
            att de blankettstraffbud som hänvisar till EG-förordningar anger
            de artiklar där de handlingsregler finns som är avsedda att omfattas
            av straffbudet (prop. 2005:06 s. 42). Kristdemokraterna föreslår
            att riksdagen begär att regeringen återkommer med förslag till
            lagstiftning som tydliggör vilka artiklar i berörd EG- lagstiftning
            som skall omfattas av straffansvar.
          </p>
          <p>
            10 Tydliga regler för foderkontroll
          </p>
          <p>
            Den nya förordningen om fodersäkerhet är så otydlig att det blir
            den enskilde bondens eller, vilket vore värre, kontrollantens
            tolkning som avgör. Riksdagen bör därför begära att regeringen
            återkommer till riksdagen med förslag på lagstiftning som tydliggör
            det enskilda jordbruksföretagets ansvar vad gäller fodersäkerhet.
            Det är viktigt att de befintliga jordbruksföretag som kommer att
            bli klassade i flera nya kategorier, exempelvis foderföretag,
            inte ska behöva betala för ny registrering av redan befintlig
            verksamhet. Detta bör ges regeringen till känna.
          </p>
          <p>
            11 Ge Jordbruksverket ansvaret för lantbrukets djur
          </p>
          <p>
            Försöket med Djurskyddsmyndigheten har inte slagit väl ut vad
            gäller lantbrukets — djur. Missriktade ambitioner och = politisering
            av myndighetsutövandet har lett till orimliga konsekvenser. Det
            är olyckligt att
          </p>
          <p>
            2005/06:MJ20
          </p>
          <pb facs="riksdagen-motions-pdf/data/200506/mot_200506_MJ_20/mot_200506_MJ_20-0008.pdf"/>
          <p>
            2005/06:MJ20
          </p>
          <p>
            Djurskyddsmyndigheten, som tycks sakna den rätta kompetensen,
            har ansvaret för lantbrukets djur. Kristdemokraterna föreslår
            därför att ansvaret för djurskyddsfrågor som rör lantbrukets djur
            överförs till Jordbruksverket och att Djurskyddsmyndigheten fokuserar
            på tillsynen av sällskapsdjur. Jordbruksverkets ansvar bör även
            inkludera djurskyddet vid slakterierna. Regeringen bör ges till
            känna att ansvaret för alla frågor som rör lantbrukets djur skall
            överföras till Jordbruksverket.
          </p>
          <p>
            12 Tydligare lagtext om ”nollskalig” produktion
          </p>
          <p>
            Vid sidan av småskalig produktion har även begreppet ”nollskalig
            produktion” fått ökad aktualitet. Det handlar om när den som bedriver
            viss jordbruksverksamhet för självförsörjning säljer exempelvis
            kött till grannen eller andra enskilda. För t.ex. de tillfällen
            då några ägg, en höna, en stek av hägnad hjort eller dylikt säljs
            privat till exempelvis en granne eller släkting skall de regler
            tillämpas som gäller för konsumtion i det egna hushållet. Sådan
            försäljning skall alltså inte betraktas som ”utbjudande på marknaden”
            i EU-lagstiftningens mening. Förutsättningen är att sådan försäljning
            är ringa i omfattning och ej sker under butiksliknande former.
            I propositionens förslag till livsmedelslag anges i 4 $ att lagen
            inte skall tillämpas på primärproduktion ”för användning inom
            privathushåll eller enskildas handhavande av livsmedel för konsumtion
            inom privathushåll”. Det bör tydliggöras att ”enskildas handhavande”
            även kan inkludera sådant handhavande som innebär försäljning
            mot betalning. I propositionen sägs inget uttryckligt om huruvida
            betalning kan förekomma i samband med ”enskildas handhavande”.
            Därför bör regeringen återkomma till riksdagen med förslag om
            komplettering av livsmedelslagen så att det klargörs att ”nollskalig”
            livsmedelsproduktion ej skall omfattas av denna lag.
          </p>
          <p>
            13 Anpassa reglerna för inhägnat vilt
          </p>
          <p>
            Kött från inhägnat vilt är en lokalproducerad delikatess. Men
            eftersom vilt som lever i hägn varken är helt vilda (utan ägare)
            eller tama så uppstår ibland gränsdragningsproblem och konstiga
            myndighetseffekter. Det är viktigt att lagar och regler tar hänsyn
            till att vilt föds upp i hägn och utformas efter de förutsättningar
            som gäller för den näringen. Det är därför positivt att den nya
            lagen — till skillnad från i dag — inte skall tillämpas generellt
            på vilt som hållits i hägn.
          </p>
          <pb facs="riksdagen-motions-pdf/data/200506/mot_200506_MJ_20/mot_200506_MJ_20-0009.pdf"/>
          <p>
            14 Utvärdering
          </p>
          <p>
            Propositionen innehåller en mängd nya regler och ändringar av
            gamla lagar och regler. Det är i nuläget svårt att bedöma hur
            helhetsbilden kommer att bli när alla inblandade myndigheter börjat
            tillämpa de nya reglerna. Därför är det viktigt att konsekvenserna
            av denna omfattande regelomläggning följs upp och utvärderas efter
            två år. Riksdagen bör begära att regeringen senast 31 december
            år 2008 återkommer till riksdagen med en redovisning av de konsekvenser
            som de nya reglerna fått för svenska företagare. Stockholm den
            4 april 2006
          </p>
          <p>
            Sven Gunnar Persson (kd)
          </p>
          <p>
            Björn von der Esch (kd) Dan Kihlström (kd) Ragnwi Marcelind (kd)
            Johnny Gylling (kd) Annelie Enochson (kd) Lars Gustafsson (kd)
            Tuve Skånberg (kd)
          </p>
          <p>
            2005/06:MJ20
          </p>
        </div>
      </div>
    </body>
  </text>
</TEI>
