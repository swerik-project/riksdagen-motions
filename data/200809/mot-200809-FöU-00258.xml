<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FöU-00258">
  <teiHeader>
    <fileDesc>
      <titleStmt>
        <title>Mälarens sårbarhet</title>
        <author corresp="i-5gSCoqgN8cUnJLfPPLD7nv i-6Yv6bDMEdGpsmCZBFnnZk4">av Christina Axelsson och Björn von Sydow (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mälarens sårbarhet</title>
          <idno type="rdwebb">GW02Fö258</idno>
          <rs type="number">Fö258</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GW02Fö258/text</ref>
          <ref type="dokument_url_html">http://data.riksdagen.se/dokument/GW02Fö258</ref>
          <ref type="dokumentstatus_url_xml">http://data.riksdagen.se/dokumentstatus/GW02Fö258</ref>
          <ref type="doc">http://data.riksdagen.se/fil/6903A057-48D1-40D6-8E01-EDD24ADCAD30</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5gSCoqgN8cUnJLfPPLD7nv</idno>
            <name>Christina Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-6Yv6bDMEdGpsmCZBFnnZk4</idno>
            <name>Björn von Sydow</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PPdXkidQQPPsJ2dhWy47Zc" type="signed"/>
        <correspContext corresp="i-PPdXkidQQPPsJ2dhWy47Zc">
          <note type="signatory" corresp="i-5gSCoqgN8cUnJLfPPLD7nv"/>
          <note type="signatory" corresp="i-6Yv6bDMEdGpsmCZBFnnZk4"/>
        </correspContext>
        <correspAction type="numbering" xml:id="i-5HUFqwiuLZaji9MwhEt6wv">
          <date when="2008-10-07"/>
        </correspAction>
        <correspAction type="submission" xml:id="i-Ne9K9gVYYpA2pDGiwQecgA">
          <date when="2008-10-06"/>
        </correspAction>
        <correspAction type="transfer" xml:id="i-5RobpkBGsyy3NNKPMrFZYT">
          <date when="2008-10-02"/>
        </correspAction>
        <correspAction type="assigned" xml:id="i-LHCf4kJ3ESFXAy9bPR4Jjh"/>
        <correspContext corresp="i-LHCf4kJ3ESFXAy9bPR4Jjh">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-D3t5XEXPWARZxHUdQrJC4n">
            Sammanfattning
          </head>
          <p xml:id="i-Uba6d9xbjhEQeXU3cXVW8L">
            En medvetenhet om översvämningsrisker måste till för att säkerställa
            byggnation, infrastruktur och odlingsmöjligheter i Mälaren. Lika
            viktigt är att öka beredskapen för en saltvatteninträngning som
            äventyrar såväl jordbruk som dricksvatten för människor och djur,
            samt det som sägs i motionen om behovet av att bevara Mälaren
            som en uthållig vattenväg, för att säkerställa en hållbar tillväxt.
          </p>
        </div>
        <div type="motProposal" subtype="förslag">
          <head xml:id="i-PKccu3MU8UDRzC8XUSwzcP">
            Förslag till riksdagsbeslut
          </head>
          <p xml:id="i-7SeS2hFf9LxoVbRQvsTzrd">
            Riksdagen tillkännager för regeringen som sin mening vad som
            anförs i motionen om en översyn av vilka olika åtgärder som krävs
            för att bevara Mälaren som uthållig vattenväg och minska Mälarens
            sårbarhet.
          </p>
        </div>
        <div type="motContent">
          <head type="h1" xml:id="i-VRFTZ4KfJjLrspsq3La8ww">
            Motivering
          </head>
          <p xml:id="i-CrM1RAMiU6V22c7WHqAyX3">
            Hoten mot vår hälsa är stora idag. Larmrapporter presenteras
            om människor som blir skadade av fusk med hygienen och utspädningen
            med oegentliga ämnen av livsmedel och foder, fågelinfluensa men
            också andra zoonoser skrämmer samt spridning av gamla och nya
            sjukdomar som tbc, hiv och aids. Samtidigt har människors miljöpåverkan
            förorsakat förändringar i vårt klimat som också innebär hot mot
            människors och djurs liv på vår planet. Vår egen och varors rörlighet
            i det globala samhället ställer därför alltmer krav på internationella
            överenskommelser om säkerhet samtidigt med lokala möjligheter
            att följa upp dem. Vi måste göra flera åtgärder samtidigt minska
            utsläppen och öka beredskapen inför nya utmaningar.
          </p>
          <p xml:id="i-7aiqmGg7cSpHpt7g5DUGue">
            Vatten är ett av våra viktigaste livsmedel samtidigt som vatten
            är en källa till rekreation och glädje. Vatten är också en uthållig
            transportväg. Rent vatten är en grundförutsättning för liv på
            jorden. Hoten mot vattnet är stort världen över. Vi vet att det
            är stora problem i Östersjön men det är stora problem också i
            andra delar av världen. Vatten är kretsloppsanpassat, allt vatten
            hänger samman och det är samma vatten som när jorden bildades.
            Rent vatten och åtgärder för att hålla det rent överallt borde
            stå högt upp på agendan hos alla beslutsfattare. Mälaren hänger
            samman med Östersjön som hänger samman med Nordsjön som är en
            del av Atlanten som gränsar till Stilla havet etc.
          </p>
          <p xml:id="i-7teXVauDjiQhWv5R63LEJw">
            Inregia har på uppdrag av Klimat- och sårbarhetsutredningen gjort
            en inventering av kommunernas hantering av översvämningar, ras
            och skred. En del vet och kan hur frågorna ska behandlas och andra
            uppger att de behöver mer information. Fler kommuner uppger att
            frågan om ett förändrat klimat ännu inte har satt sig i den kommunala
            planeringen. De anför att signaler från experter och myndigheter
            inte är tillräckligt tydliga. Höga krav måste kunna ställas på
            sårbarhetsanalyser och att beslut om åtgärdsprogram fattas på
            olika nivåer, för att undvika att människor, djur och natur kommer
            till skada.
          </p>
          <p xml:id="i-DJ2aZcqByUi6hW5jWXvDyw">
            De förändringar i klimatet som prognoserna visar kommer för Mälarens
            del inte bara att medföra stora översvämningar utan även problem
            med avrinningen till Östersjön. Det kommer att medföra stora risker
            för erosion längs stränderna och vid utloppen. Översvämning av
            förorenad industrimark hotar dricksvattnet.
          </p>
          <p xml:id="i-5BooLEZVA4NTxoQE62ToZN">
            Hösten 2000 och förvintern 2001 stod Mälarens vatten så högt
            att spårsystemen i Gamla stans tunnelbanestation var nära att
            dränkas av översvämningarna. Mälaren är sedan 1943 en reglerad
            sjö. Det är främst klimatet och regleringarna som avgör sjöns
            nivå. Men även havsnivån har betydelse. Utflödet till Östersjön
            kan komma att behöva regleras för att dämpa om havsnivån stiger,
            annars riskeras en saltvatteninträngning. Hade vattennivån stigit
            sju centimeter till år 2000 hade järnvägsnätet vid Stockholms
            central satts under vatten, liksom många av industrierna och jordbruksmarkerna
            kring Mälaren. Kvaliteten på dricksvattnet för Mälardalens en
            och en halv miljon brukare riskerades. Det handlade om sju centimeter
            från en gigantisk samhällskatastrof så sårbart är det.
          </p>
          <p xml:id="i-FaQJSgBwWFGJayBnBdLCqg">
            Klimat- och sårbarhetsutredningen visar att Sverige kommer att
            påverkas kraftigt av klimatförändringarna, och anpassningen till
            klimatförändringarna bör påbörjas redan i dag. Mälardalens temperaturklimat
            kommer om 80 år att likna det som norra Frankrike har i dag, men
            med mer nederbörd. Mälardalen är en viktig jordbruksbygd, och
            det är åtskilliga jordbruksarealer som kommer att ligga under
            vatten om Mälaren drabbas av en översvämning. Jordbruksmark under
            vatten äventyrar också kvaliteten på dricksvatten. Riskerna är
            stora i framtiden för allvarliga översvämningar i Mälaren. De
            fem landshövdingarna i Mälarlänen föreslog därför följande åtgärder
            i ett brev till regeringen:
          </p>
          <list style="ul">
            <item xml:id="i-B7nNmHnFrTfXkFgzUGorhU">
              Slussen i Södertälje bör byggas om och kanalen förstärkas för
              ökad vattenströmning.
            </item>
            <item xml:id="i-Qay2pSf8XPsvPXWCaTizzX">
              Ytterligare avtappningsanordningar bör iordningställas i samband
              med ombyggnad av Söderströmsområdet.
            </item>
            <item xml:id="i-EFhxn9vEqkYgiE6u1bWFZj">
              Hammarbyslussen bör byggas om och området förstärkas.
            </item>
          </list>
          <p xml:id="i-4sZFdM9uPdCD6ECdto98vQ">
            Men det finns fler hotbilder. För det första gäller det naturkatastrofer.
            Redan i början av 2006 presenterade Statens geotekniska institut
            (SGI) en handlingsplan för att förutse och förebygga naturolyckor
            i Sverige vid ett förändrat klimat. Det har redan hänt i Åre och
            på västkusten. Var blir det nästa gång i Mälardalen?
          </p>
          <p xml:id="i-Jr9PiekEjcuSjtghZZQB8p">
            I SGI:s rapport liksom i Klimat- och sårbarhetsutredningen pekades
            särskilt riskerna för Stockholmsområdet och Mälardalen ut. De
            förändringar i klimatet som prognoserna visar kommer inte bara
            att medföra stora översvämningar utan även problem med avrinningen
            av Mälaren till Östersjön. Det kommer att medföra stora risker
            för erosion längs stränderna och vid utloppen. Det betyder att
            vägar, järnvägar och övrig byggnation utefter och i närheten av
            Mälarens stränder kan undermineras med lägre bärighet till följd
            och i värsta fall kan de komma att spolas med i en översvämning.
          </p>
          <p xml:id="i-4eqdcUUtXc2VQBgtwE3p2Q">
            Klimat- och sårbarhetsutredningen föreslår i sitt slutbetänkande
            rejält ökade tappningsmöjligheter från Mälaren via slussen i Södertälje
            ut i Östersjön. Då måste kanalen spontas för att förhindra markerodering
            och den måste muddras för att motverka landhöjning. Det är inte
            bara vägar, järnvägar och hus som står på spel. Det är också mycket
            annan kommunikation. Den IT-infrastruktur som vi har byggt upp
            på senare år är dragen i olika tunnlar i Stockholm.
          </p>
          <p xml:id="i-EEYenhWW5BEC9AMkCQc3jH">
            Kort sagt, en naturkatastrof i Mälarregionen skulle drabba 2,5
            miljoner människor, medföra stora skador på byggnader och infrastruktur
            och slå hårt mot tillväxten i hela landet.
          </p>
          <p xml:id="i-46xk9b91diQuHvtYgr97r3">
            Enligt flera rapporter från internationella institutioner är
            fler orkaner och översvämningar att vänta i världen i framtiden.
            Sedan 1980 har två av tre naturkatastrofer varit relaterade till
            klimatet. Vi måste alltså ha en ökad beredskap för att minska
            sårbarheten.
          </p>
          <p xml:id="i-Ucm7RY3QFzGEu1dZPbhtAN">
            För det andra gäller det smältning av landisarna vid polerna.
            Det höjer havsnivån på hela jordklotet och kommer självklart att
            påverka också Mälardalsregionen. Ännu ett hot mot vattnet i hela
            Mälardalen, att saltvatten rinner in i Mälaren. Vid framtida byggnation
            kring Mälaren måste alltså hänsyn tas till att Mälarens vatten
            kan behöva höjas för att inte riskera saltvatteninträngning från
            Östersjön, om havsnivån höjs allmänt. Analyser behövs för att
            åtgärda detta allvarliga hot. Förslag finns om att redan nu höja
            Mälarens högsta medelvattenstånd liksom att bygga vallar vid särskilt
            känsliga ställen. Tunnlar för avtappning respektive stopp förbi
            Södertälje kanal och vid Karl Johanslussen är ytterligare förslag.
            Fler stopportar har också lämnats som förslag.
          </p>
          <p xml:id="i-Rpy1v72i2aTttJy3Gvnu4P">
            Hur vi ska kunna komma tillrätta med detta behöver utredas av
            experter. De erfarenheter som då görs kan med stor säkerhet senare
            exporteras till andra utsatta vattenområden.
          </p>
          <p xml:id="i-7ByhvS34LCadxX3oY1LJbN">
            För det tredje är det viktigt att slå fast att ett expansivt
            näringsliv i Mälaren även i framtiden kommer att kräva transporter.
            Sjöfarten på Mälaren bidrar till minskad trängsel på både väg-
            och järnvägsnätet i regionen. Varje år fraktas 5 miljoner ton
            gods via Mälarhamnar och godset ökar. En tumregel är att ett medelfartyg
            i Mälartrafik motsvarar 130 fullastade långtradare eller uppemot
            200 järnvägsvagnar. Fartygen som ska gå in i Mälaren blir större.
            Bulkgodset står för en stor volym, men segmentet biobränsle ökar
            och väntas bli ännu större när nu kraftvärmeverken i regionen
            konverterar från fossilt bränsle till bioenergi. De slussmöjligheter
            som finns måste dimensioneras till rådande trafiksituation. Om
            inget görs kommer sjötransporterna på Mälaren att minska med upp
            till 20 procent under de närmaste åren.
          </p>
        </div>
        <div type="motSignatures">
          <list>
            <item xml:id="i-3Nc2uSBixgFTrMLqW3hnQz" who="i-5gSCoqgN8cUnJLfPPLD7nv">
              Christina Axelsson (s)
            </item>
            <item xml:id="i-TvjzSqdcNQn6J5DcvyitUP" who="i-6Yv6bDMEdGpsmCZBFnnZk4">
              Björn von Sydow (s)
            </item>
          </list>
        </div>
      </div>
    </body>
  </text>
</TEI>
