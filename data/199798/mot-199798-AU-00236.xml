<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-AU-00236">
  <teiHeader>
    <fileDesc>
      <titleStmt>
        <title>Kortare arbetstid m.m.</title>
        <author corresp="i-GoPG5SYP7B72kfnF4EmN5b i-GoPG5SYP7B72kfnF4EmN5b">av Lennart Brunander (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kortare arbetstid m.m.</title>
          <idno type="rdwebb">GL02A236</idno>
          <rs type="number">A236</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GL02A236/text</ref>
          <ref type="dokument_url_html">http://data.riksdagen.se/dokument/GL02A236</ref>
          <ref type="dokumentstatus_url_xml">http://data.riksdagen.se/dokumentstatus/GL02A236</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GoPG5SYP7B72kfnF4EmN5b</idno>
            <name>Lennart Brunander</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-GoPG5SYP7B72kfnF4EmN5b</idno>
            <name>Lennart Brunander </name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SsMHfCebKJNu1boxZLVaxR" type="signed"/>
        <correspContext corresp="i-SsMHfCebKJNu1boxZLVaxR">
          <note type="signatory" corresp="i-GoPG5SYP7B72kfnF4EmN5b"/>
          <note type="signatory" corresp="i-GoPG5SYP7B72kfnF4EmN5b"/>
        </correspContext>
        <correspAction type="referral" xml:id="i-QBY24Vrco16kq5v2Roi2Y6">
          <date when="1997-10-10"/>
        </correspAction>
        <correspAction type="dismissal" xml:id="i-TYsDKVpA7yr776Fs4P5ZQZ">
          <date when="1997-10-10"/>
        </correspAction>
        <correspAction type="submission" xml:id="i-2C6i4A3yYZ38ZXNPUSL8gg">
          <date when="1997-10-06"/>
        </correspAction>
        <correspAction type="referral" xml:id="i-EobWDSRAe5X8G858ESkUWj">
          <date when="1997-10-10"/>
        </correspAction>
        <correspAction type="dismissal" xml:id="i-FvirrXwcs33befycbvcxWC">
          <date when="1997-10-10"/>
        </correspAction>
        <correspAction type="submission" xml:id="i-6PPLTLAkjCkZqwtGfCWAGB">
          <date when="1997-10-06"/>
        </correspAction>
        <correspAction type="assigned" xml:id="i-QN8GKpmLLMQe3qkv8hPjTC"/>
        <correspContext corresp="i-QN8GKpmLLMQe3qkv8hPjTC">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_A_0236/mot_199798_A_0236-001.pdf"/>
      <div type="motHeader" xml:id="i-3QbCnWwnjKkfTZxSHKe2jf">
        <div type="motTitle" xml:id="i-6N5i9WK4GetBGonx6F3y41"/>
        <div type="motSubmissionInfo" xml:id="i-LhncRwTHKQx4Jpac5J7zZH"/>
      </div>
      <div type="motBody" xml:id="i-5yM9ifAbqZ537fmskTEyfz">
        <div xml:id="i-CSVECMysqPRbVJdR3LH2LD">
          <p xml:id="i-TJ2zop2XE4yFeXWiBiAn2k">
            1997/98 JA236 A235-241
          </p>
          <p xml:id="i-6hi9Fy1594bJrEoHMaFBbL">
            Motion till riksdagen 1997/98:A236
          </p>
          <p xml:id="i-N3BG2ujaEWcocZqS6aejrZ">
            av Lennart Brunander (c) Kortare arbetstid m.m.
          </p>
          <p xml:id="i-Nc46cPRYBSMQ2r2YmW2Jxq">
            Motionen delad mellan flera utskott
          </p>
          <p xml:id="i-WoZaQL2C6nWUyiMGwfSd72">
            I denna motion tänker jag ta upp frågan om hur vi skall organisera
            vårt svenska samhälle och framförallt hur vår arbetstid skall
            se ut i framtiden. Det är rimligt att fundera lite mer över det
            och göra de ändringar som är nödvändiga. Det är enligt min mening
            nu angeläget att arbetslagstiftningen ändras så att arbetstiden
            kortas och att det blir möjligt att använda arbetstiden mera flexibelt.
            Jag presenterar här några synpunkter och funderingar på ett arbete
            som utförts i en av våra svenska kommuner om hur framtiden skulle
            kunna se ut. Denna framtidsvision hänger mycket samman med hur
            vi använder vår tid, till arbete — informellt arbete — fritid
            och familj.
          </p>
          <p xml:id="i-8MjwrXH8KugqVgJkEcpNr3">
            En ny svensk modell — ett samhälle där alla behövs
          </p>
          <p xml:id="i-Xa8m6vDut5iQrXhCgHdFDw">
            Bakgrunden till de funderingar jag presenterar här är saker som
            tränger sig på och som har fångat min uppmärksamhet. Några iakttagelser.
            Det är uppseendeväckande att så många människor går arbetslösa
            och att det finns så många arbetsuppgifter som borde göras men
            inte görs. Det är något fel när vi inte har råd med vården och
            skolan, när vi har råd med så mycket annat som egentligen är mindre
            viktigt. Det behövs mer människor i vården och i skolan men istället
            avskedas människor och för många innebär det arbetslöshet. Detta
            är motsättningar i vårt samhälle som inte går att ge någon riktigt
            bra förklaring på. I bakhuvudet har jag också mina och Centerpartiets
            visioner om lokalsamhället och ett samhälle där alla behövs. Allt
            detta kom fram och stod ganska klart för mig när jag hörde ett
            radioprogram om arbetslöshet och nya lösningar för att få ett
            bättre fungerande samhälle. En intervju med professor Lars Ingelstam,
            där han visade på att det inte var omöjligt utan snarare motiverat
            att ändra arbetstidens längd. I samma program presenterades också
            ett arbete som gjorts i Marks kommun om en vision om hur man ville
            att det skulle se ut i kommunen och hur den skulle fungera om
            så där en 20 till 25 år. Det var många människor med olika bakgrund
            och uppgift i kommunen som deltog i detta arbete. Jag kommer att
            presentera tankar från detta arbete och bygga mycket av mitt resonemang
            på det som denna grupp kom fram till, eftersom jag tycker att
            mycket av det som redovisas där stämmer med vad jag tycker är
            rätt.
          </p>
          <pb facs="riksdagen-motions-pdf/data/199798/mot_199798_A_0236/mot_199798_A_0236-002.pdf"/>
          <p xml:id="i-Xbe976Lz4xtR5x6JB43xqM">
            En kortare arbetstid
          </p>
          <p xml:id="i-V5LaQ5pK74XMQeZzWYkQ1h">
            Det jag egentligen vill få ftram med denna motion är nödvändigheten
            av att vi förändrar vår syn på arbetet och hur lång vår arbetstid
            skall vara. De regler som styr arbetstidens längd är gamla och
            speglar en föråldrad syn på tillvaron. Det som har skett under
            de senaste 30 till 40 åren är att industrijobb har försvunnit
            i takt med den tekniska utvecklingen. Det handlar här kanske om
            en miljon ”förlorade” jobb. Men man behöver inte nödvändigtvis
            se det som förlorade jobb utan som nya möjligheter. Det finns
            annat att göra och som är viktigt att göra om samhället planeras
            på rätt sätt. Färre människor i tillverkningen innebär billigare
            prylar, och det är ju bra. Men så är det inte med allt vi gör.
            I många arbeten går det inte att minska ner det mänskliga arbetet.
            Så är det inom sjukvård, vård av gamla, skola och utbildning.
            Inom dessa arbeten behövs ungefär lika mycket arbetskraft nu som
            tidigare. Det går inte att rationalisera omvårdnad på samma sätt
            som i tillverkningsindustrin. Det kostar förhållandevis mer i
            dag att vårda och utbilda. Därav den paradox som vi ser idag,
            att många går arbetslösa men vi har inte råd att anställa dem
            i vård och utbildning. Observera att samtidigt har vi råd med
            en massa andra saker som inte är lika nödvändiga. Arbetstiden
            kortades under 1950-, 1960- och 1970-talet. Någon gång omkring
            1980 slutade vi att korta arbetstiden, utan att ha gjort klart
            för oss att den ideala längden på arbetstiden uppnåtts. När vi
            kommer in på 1990- talet ökar den faktiska arbetstiden. Frågan
            är varför detta händer och varför det tillåts hända när samtidigt
            arbetslösheten ökar. Arbetstiden ökar bl.a. på grund av att det
            arbetas mer övertid nu än tidigare. Samtidigt som många är arbetslösa
            sliter andra ut sig. Det är ju inte så det borde vara. Man måste
            ställa frågan om det som sker inte går att göra något åt eller
            om det går att ändra. Hur ser framtiden ut? Får vi ta den som
            den är? Så är det naturligtvis inte. Vi kan påverka vad som kommer
            att ske och skall naturligtvis också göra det. Jag vill instämma
            i vad gruppen i Marks kommun avslutar sitt arbete med. ”Framtiden
            inträffar inte. Framtiden uppstår genom mänskliga handlingar och
            val.” Här skulle jag ha kunnat sluta min motion, men jag har valt
            att referera lite av de visioner som finns i arbetsgruppens beskrivning
            av framtiden.
          </p>
          <p xml:id="i-RADJ9jvWEU2SVUDri4FzHe">
            Sverige år 2020 — en vision om hur det skulle kunna vara om vi
            fattar rätt beslut
          </p>
          <p xml:id="i-HNSGo5GComCwWUa3vgERrU">
            En första grundläggande förändring som gjorts i det samhälle
            som beskrivs är att man genomfört en skatteväxling för att skapa
            förutsättningar för en ny utveckling. Förändringen innebär att
            icke förnybara råvaror beskattas mer och arbete mindre. Förändringen
            gör också att vissa varor som är mer umbärliga och varor som smutsar
            ner miljön eller förbrukar icke förnybara råvaror blir dyrare.
            Däremot har vård, omsorg, skola, teaterbesök och annat som är
            viktigt blivit billigare. Man har kunnat utveckla vård, skola
            och omsorg med mer människor i verksamheten eftersom arbetskraften
            blivit förhållandevis billigare. Kvaliteten har därmed höjts väsentligt.
          </p>
          <p xml:id="i-MaLDrjqF59uDBHiDRY5BK8">
            Mot. 1997/98A236
          </p>
          <pb facs="riksdagen-motions-pdf/data/199798/mot_199798_A_0236/mot_199798_A_0236-003.pdf"/>
          <p xml:id="i-CoDdDJr3Bne5xKtYUQLTpY">
            5
          </p>
          <p xml:id="i-52HX56KodhYVY2JU6MRbdC">
            Arbetstiden har kortats ner och en större andel av vår tid går
            åt till att medverka i föreningslivet, kooperativ verksamhet i
            närområdet och olika nätverk. På det sättet har en del av den
            samhälleliga servicen kommit att bli allas angelägenhet med en
            större gemenskap människor emellan. Genom en kortare arbetstid
            och en sänkning av arbetskostnaden har fler jobb kommit till så
            att arbetslösheten är låg. Genom omläggningen av arbetet med kortare
            arbetstid och mer hemarbete har människors livsstil också förändrats.
            Man har mer tid för upplevelser, samvaro med andra. Man ställer
            större krav på livskvalitén i stället för en ensidig fokusering
            på materiell konsumtion. Tillverkningsindustrin, som inte sysselsätter
            särskilt många människor, har genomgått en teknisk förändring.
            På grund av att skatter ändrats utvecklas nya produkter som inte
            förstör miljön och återanvänds nästan i sin helhet. Kretsloppssamhället
            fungerar och gör att allt material används igen och avfallshögarna
            växer inte längre. Ett ekologiskt lokalsamhälle har växt fram
            i stadsdelen och i byn. Sambandet stad och land har utvecklats
            på många sätt. Staden med service, kultur och arbetstillfällen
            och landsbygden med öppna landskap och natur. Genom den nya tekniken
            har många arbeten flyttats ut till människorna. Kretsloppet fungerar
            också så att näringsämnen som transporteras in till staden genom
            maten kommer tillbaka som slam från reningsverket. Cirkeln är
            sluten. Näringsämnen har kommit tillbaka dit där de hör hemma
            och är därigenom en tillgång och inte en miljöbelastning. En bit
            in på 2000-talet kommer det att finnas många småföretag, betydligt
            fler än idag, som kompletterar de stora företagen som också utvecklats.
            Genom den internationalisering som skett har marknaderna vidgats
            och i många fall har exporten blivit större tack vare att vi kunde
            möta den ökade miljömedvetenheten som växt sig stark i Europa
            med miljöriktiga varor. Annars har den lokala produktionen av
            de varor man behöver hemmavid ökat och blivit mer påtaglig. Transporterna
            har därmed minskat. Jordbruket har utvecklats mot att använda
            mindre av gifter och inköpta näringsämnen. Genom att slam från
            tätorterna nu kan användas till livsmedelsproduktionen har behovet
            av handelsgödsel minskat. Centerpartiet tog i början på 90-talet
            initiativet till en målsättning för den ekologiska odlingen, målsättningen
            har höjts efterhand och nu odlas ungefär en fjärdedel av jordbruksarealen
            ekologiskt. Svenska ekologiska livsmedel har blivit efterfrågade
            i hela Europa. Skogen är fortfarande vår viktigaste exportnäring
            men utgör också en källa till vederkvickelse för människor eftersom
            naturvård och produktion av virke går hand i hand. Skogen ger
            export- intäkter. Skogen ger också råvara till en stor del av
            den energi vi behöver. I övrigt har energianvändningen effektiviserats
            så att den totala åtgången av energi minskat betydligt. Energins
            miljöpåverkan är nu minimal. Många bilar körs på biobaserade drivmedel,
            bränsleförbrukningen har radikalt minskats och fler transporter
            går på järnväg. Det har hänt mycket, det mesta är positivt och
            slutsatsen är att människor mår bättre, är gladare och miljön
            förstörs inte. Vi har lärt oss att bruka i stället för att förbruka.
          </p>
          <p xml:id="i-XzL1RwnvFXJBt4JkUeJw7L">
            Mot. 1997/98A236
          </p>
          <pb facs="riksdagen-motions-pdf/data/199798/mot_199798_A_0236/mot_199798_A_0236-004.pdf"/>
          <p xml:id="i-D9QEJdhPNV3T7oetGdSGJw">
            Slutsats
          </p>
          <p xml:id="i-92SGNDDinqFeJqE9U6Ev8M">
            Ja, det var visionen om framtiden och lite av vad jag och många
            med mig väntar sig av den. Men det viktigaste är att vi kan och
            skall påverka framtiden. Det måste vi göra nu. Jag vill få en
            diskussion om hur vi använder vår tid och vilka regler som då
            ska finnas på arbetsmarknaden. Det är naturligtvis inte så att
            arbetstidens längd inte är något absolut, utan något vi kan påverka.
            Den lilla berättelsen om framtiden ska tjäna som exempel på att
            det är mycket vi kan göra och allt inte går att räkna i kronor
            och ören. Det är många andra värden som skall räknas in för att
            vi som människor skall må bra och för att miljö och natur skall
            bevaras. Arbetslösheten är ett gissel och det är vår uppgift att
            lösa problemet så att alla människor kan känna att de behövs.
            Regeringen bör få i uppdrag att utreda hur förändringar ska göras
            med arbetstiden, beskattningen av arbetet och andra frågor som
            påverkar efterfrågan på arbete. Förslag på hur samhället ska skapa
            förutsättningar för sysselsättning och välbefinnande.
          </p>
          <p xml:id="i-SYo9bxH68mcDiAidimisWk">
            Hemställan
          </p>
          <p xml:id="i-Ugk8TbGjz6UKX4S5NyoEzi">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            en utredning om förändring av arbetstider i enlighet med vad som
            anförts i motionen, 2. att riksdagen som sin mening ger regeringen
            till känna behovet av en skatteväxling för att möjliggöra framväxten
            av det nya kretsloppsanpassade samhället.'
          </p>
          <p xml:id="i-55Ru7z1Q7xG19Z8JkGuKjC">
            Stockholm den 1 oktober 1997
          </p>
          <p xml:id="i-S6GmhCRiwRWLFtoFsFmeUP">
            Lennart Brunander (c)
          </p>
          <p xml:id="i-FhT2Mz6xT6CGtxsMbfCvtn">
            "Yrkande 2 hänvisat till SkU.
          </p>
          <p xml:id="i-2tg6T1JcNRN1fupprjrMrg">
            Mot. 1997/98A236
          </p>
        </div>
      </div>
    </body>
  </text>
</TEI>
