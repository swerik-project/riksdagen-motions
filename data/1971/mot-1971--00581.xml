<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00581">
  <teiHeader>
    <fileDesc>
      <titleStmt>
        <title>angående avdraget för låneränta vid inkomstbeskattning.</title>
        <author>av herr Bergqvist m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående avdraget för låneränta vid inkomstbeskattning.</title>
          <idno type="rdwebb">FU02581</idno>
          <rs type="number">581</rs>
          <ref type="dokument_url_text">http://data.riksdagen.se/dokument/FU02581/text</ref>
          <ref type="dokument_url_html">http://data.riksdagen.se/dokument/FU02581</ref>
          <ref type="dokumentstatus_url_xml">http://data.riksdagen.se/dokumentstatus/FU02581</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SxMRyNpuf1AM958dzVwm5b</idno>
            <name>JAN BERGQVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>MAGNUS PERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Hq4dd7mhmiAMGMTo4ZFmNN</idno>
            <name>GRETHE LUNDBLAD</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-BZDMLaDZjTMLecbbyhYS3t</idno>
            <name>MATS HELLSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7FVmTDzNNh49YceaCKujaY" type="signed"/>
        <correspContext corresp="i-7FVmTDzNNh49YceaCKujaY">
          <note type="signatory" corresp="i-SxMRyNpuf1AM958dzVwm5b"/>
          <note type="signatory" corresp="r-0"/>
          <note type="signatory" corresp="i-Hq4dd7mhmiAMGMTo4ZFmNN"/>
          <note type="signatory" corresp="i-BZDMLaDZjTMLecbbyhYS3t"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__581/mot_1971__581-001.pdf"/>
      <fw xml:id="i-E6wxXzYwgkXTTVTXz41m5E">
        Mot. 1971: 581 5
      </fw>
      <div xml:id="i-GsSMypp5X63URfTYq1M7of" type="motHeader">
        <div xml:id="i-QPA89TQdNcGGAAbx1HzbPv" type="motTitle"/>
        <div xml:id="i-XJYVGc82cx8UFF6S9zZojR" type="motSubmissionInfo"/>
      </div>
      <div xml:id="i-8cK6T9ddp4cPTc3HHGoQBg" type="motBody">
        <div xml:id="i-T2eeK2QQsB723J9RWuXPHm">
          <p xml:id="i-G3M5mY1SkKm4MiP9XVbGEd">
            Nr 581
          </p>
          <p xml:id="i-PRHmhDXwxHi93wpqVT8Yzt">
            av herr Bergqvist m. fl. angående avdraget för låneränta vid
            inkomstbeskattning.
          </p>
          <p xml:id="i-R7qvMuvyci9jctqj1dBDhP">
            Enligt gällande beskattningsregler är samtliga slag av låneräntor
            avdragsgilla vid inkomsttaxering. Denna avdragsrätt har tillkommit
            enligt principen att räntor på lån är kostnader för inkomstens
            förvärvande. Med nuvarande system är ett ränteavdrag mera värt
            för höginkomstta- gare än för låginkomsttagare. En höginkomsttagare
            behöver kanske bara själv betala 20 procent av sina räntekostnader,
            medan en låginkomsttaga- re kanske betalar 70 procent själv —
            i vissa fall upp till 100 procent. Från jämlikhetssynpunkt vore
            åtskilligt att vinna om ränteavdragets konstruk- tion gjordes
            så att alla personer med skulder kunde dra en viss fast del av
            ränteutgifterna från sin skatt. Därmed skulle avdraget bli oberoende
            av inkomsttagarens marginalskatt. Samtidigt behåller man den progressiva
            beskattningen av ränteinkomsterna. Av kapitalskatteberedningens
            specialundersökning av förmögenheterna år 1966 framgår att inkomsttagare
            med små tillgångar sällan har skulder, medan inkomsttagare med
            stora tillgångar till alldeles dominerande del har stora skulder.
            Såväl nettoförmögenhet som tillgångar och skulder växer systematiskt
            med stigande inkomst. I särskilt hög grad växer skulderna, dvs.
            proportionen mellan skulder och tillgångar påverkas kraftigt när
            inkomsten ökar. Några siffror kan illustrera dessa förhållanden:
            För gruppen med förmögenheter på 1 — 10 000 kr. saknas skulder
            i 2/3 av fallen. Motsvarande andel är vid tillgångar på 100 000
            — 200 000 kr. 8 procent och vid tillgångar på lägst 1 miljon kr.
            0,5 procent. Den genomsnittliga skuldsättningen är knappt 40 000
            kr. för gruppen med förmögenheter på 100 000 — 150 000 kr., drygt
            100000 kr. för förmögenheter på 200 000 — 300 000 kr. samt 330000
            kr. för förmögenheter på 500 000 — 1 miljon kr. För förmögenheter
            på 1 miljon kr. och däröver är den genomsnittliga skuldsättningen
            drygt 1 1/2 miljon kr. Medan skulderna för gruppen med inkomster
            på 30 000 — 40 000 kr. i genomsnitt ligger på 31 000 kr. per skatteskyldig,
            är de för inkomst- gruppen på 50 000 — 75 000 kr. i genomsnitt
            76 000 kr. Personer med inkomster på 75 000 kr. och däröver har
            i genomsnitt skulder på 270 000 kr. Att personer med stora inkomster
            och förmögenheter också har skaffat sig stora skulder beror naturligtvis
            på många omständigheter. Men en av förklaringarna är att man kan
            få en mycket gynnsam beskattning om man lånar pengar för inköp
            av aktier, mark och andra reala tillgångar. Genom ränteavdraget
            kommer man ifrån beskattning på den del av inkomsten där marginalskatten
            är störst. Värdeökningen på tillgångarna förblir obeskattad tills
            den realiseras, och om avyttringen sker efter några
          </p>
          <pb facs="riksdagen-motions-pdf/data/1971/mot_1971__581/mot_1971__581-002.pdf"/>
          <fw xml:id="i-JnxJXXgequ3xtYrhN5JaGp">
            Mot. 1971: 581 6
          </fw>
          <p xml:id="i-G3vgJJ6mPw7erD91YMx75P">
            år behöver det bara bli en mindre del av värdeökningen som läggs
            till inkomsten för beskattning. Insikten om skattesystemets konstruktion
            har stimulerat många personer till stora lån i samband med förvärv
            av fast kapital. Under efterkrigstiden har den allmänna ekonomiska
            expansionen och den på lång sikt betydande värdestegringen av
            aktier, mark och liknande tillgångar i kombination med skattesystemets
            utformning lett till en betydande förmögenhetsökning för de stora
            kapitalägarna i vårt land. Vid stigande inkomst blir det alltmera
            lönande att skaffa eget hus. Av två personer som bor i samma radhuslänga
            får den som tjänar mest en lägre bostadskostnad genom ränteavdragen.
            Villaägaren kan dra av ett eventuellt underskott på villan från
            sina andra inkomster och därigenom minska sin beskattning. I den
            allmänna diskussionen har påtalats att medlem i bostadsrättsförening
            vanligen är i ett sämre läge när det gäller inkomstbeskattning
            av bostadsförmånen. Bostadsrättsföreningar får göra avdrag för
            räntekostnader på lån i fastigheten, men i den mån det uppstår
            ett underskott på fastigheten kan det inte kvittas mot de olika
            bostadsrättshavarnas inkomster. Om man i framtiden slog ut bostadsrätts-
            föreningarnas outnyttjade underskott på de olika medlemmarna och
            därvid öppnade möjligheten för ränteavdrag, skulle bostadsrättshavare
            med stora inkomster göra de största vinsterna. Om man inför detta
            nya system men har som målsättning att samhället ska kunna ta
            in lika mycket skatt totalt av bostadsrättshavarna som förut,
            skulle förändringen innebära en direkt försämring för bostadsrättshavare
            med låga inkomster. Skattesystemet bör ha en sådan utformning
            att det inte motverkar ett boende på likaberättigad grund för
            olika inkomsttagare. Konsumenternas värdering av bostadsform bör
            inte till betydande del vara beroende av skatteeffekter utan i
            stället grundas på de olika upplåtelseformernas förtjänster. Denna
            målsättning kan inte uppfyllas så länge man har ränteavdrag vars
            storlek starkt varierar med inkomsten. Ibland framhålls att det
            enbart är en naturlig följd av ett progressivt skattesystem att
            avdragen betyder mera i kronor räknat för höginkomst- tagaren
            än för låginkomsttagaren. Hade man ett proportionellt skatte-
            system, skulle avdragen bli lika stora oberoende av inkomsten.
            Det bör dock understrykas att avdrag som ger mera till den rike
            än till den fattige ingalunda är en ofrånkomlig konsekvens av
            ett progressivt skattesystem. Från den 1 januari i år finns det
            ett avdrag som i kronor räknat betyder lika mycket för alla berörda
            inkomsttagare. Varje inkomsttagare som har hemmavarande make får
            ett avdrag på sin skatt med 1 800 kr. Ränteavdraget skulle också
            kunna konstrueras enligt samma princip: en fast del av de betalade
            skuldräntorna dras från skatten. Att nettoränteinkomster beskattas
            enligt en progressiv skala, medan nettoränteutgifter får dras
            av enligt en proportionell metod, borde knappast medföra några
            allvarliga nackdelar. Visserligen blir det en brist- ande symmetri
            i beskattningen, men i ett samhälle med ojämn inkomst- fördelning
            är det en fördel om skattesystemet är asymmetriskt till de sämst
            ställdas favör.
          </p>
          <pb facs="riksdagen-motions-pdf/data/1971/mot_1971__581/mot_1971__581-003.pdf"/>
          <fw xml:id="i-5nHQvubE8EzPMS6ncMWtVm">
            Mot. 1971: 581 7
          </fw>
          <p xml:id="i-LVkp1HSBT8DpZsm96QbSX9">
            De praktiska svårigheterna att genomföra det system som skisserats
            i motionen är i och för sig inte små men bör å andra sidan inte
            överskattas. Det kan påpekas att det i vårt land under lång tid
            rått en utbredd uppfattning om att det är i det närmaste praktiskt
            omöjligt att medge avdragsrätt enbart för räntor på vissa slags
            lån. I England har man genom Finance Act 1969 infört nya bestämmelser
            om rätten till avdrag för räntekostnader. Tidigare var avdrag
            tillåtet för alla låneräntor, men efter den 30 juni 1969 beviljas
            avdrag endast för ränta som kan betraktas som en affärskostnad
            eller för ränta på lånat kapital som använts till vissa i lagen
            specificerade ändamål. Med stöd av det som ovan anförts hemställs
            att riksdagen i skrivelse till Kungl. Maj:t begär en utredning
            om förutsättningarna för en förändring av ränteavdraget vid inkomst-
            beskattningen så att avdraget sker från skatten med en viss fast
            del av räntekostnaderna och därmed blir oberoende av inkomst-
            tagarens marginalskatt.
          </p>
          <p xml:id="i-TRqkVALg7Bpu4hVFTxWmUY" type="date">
            Stockholm den 27 januari 1971 JAN BERGQVIST (s) MAGNUS PERSSON
            (s) i Karlstad
          </p>
          <p xml:id="i-K4DxmRbmcK1hSaUFhuq4u8">
            GRETHE LUNDBLAD (s) MATS HELLSTRÖM (s)
          </p>
        </div>
      </div>
    </body>
  </text>
</TEI>
