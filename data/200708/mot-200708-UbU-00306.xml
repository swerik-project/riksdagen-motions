<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00306">
  <teiHeader>
    <fileDesc>
      <titleStmt>
        <title>Stärkande av unga kvinnor</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkande av unga kvinnor</title>
          <idno type="rdwebb">GV02Ub306</idno>
          <rs type="number">Ub306</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub306/text</ref>
          <ref type="dokument_url_html">http://data.riksdagen.se/dokument/GV02Ub306</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub306</ref>
          <ref type="doc">http://data.riksdagen.se/fil/93692272-C659-4FFB-A0F8-E4814B1E8467</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QwVMhEKWdHUi4oCCarVqZC" type="signed"/>
        <correspContext corresp="i-QwVMhEKWdHUi4oCCarVqZC">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction type="referral" xml:id="i-Sb9oxpHJAKPPrLa59akqLQ">
          <date when="2007-10-16"/>
        </correspAction>
        <correspAction type="dismissal" xml:id="i-PuSgE4aLDoNRWfxt4vnWJW">
          <date when="2007-10-16"/>
        </correspAction>
        <correspAction type="numbering" xml:id="i-KFaCGm84NtjiuV28c6wTkX">
          <date when="2007-10-04"/>
        </correspAction>
        <correspAction type="submission" xml:id="i-5BL7X44jf7QrKTa1SkYwtQ">
          <date when="2007-10-03"/>
        </correspAction>
        <correspAction type="transfer" xml:id="i-KEitYzErZdobJ8VYtiy3bZ">
          <date when="2007-10-03"/>
        </correspAction>
        <correspAction type="assigned" xml:id="i-TdnuhGF28QyonP79BLPBV1"/>
        <correspContext corresp="i-TdnuhGF28QyonP79BLPBV1">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-T18o9JLgDB4fcYxDmPi3cm">
            1 Förslag till riksdagsbeslut
          </head>
          <list style="ol">
            <item xml:id="i-Qc7KgXaa56UnuTkmaDBb55">
              Riksdagen tillkännager för regeringen som sin mening vad som
              anförs i motionen om feministiskt självförsvar för alla flickor
              från år 7.
            </item>
            <item xml:id="i-BmReBJbg43CqZ1ztZzANA9">
              Riksdagen tillkännager för regeringen som sin mening vad som
              anförs i motionen om förändringar i läroplanerna för grundskolan
              och gymnasieskolan samt i högskoleförordningens examensordningar.
            </item>
            <item xml:id="i-DPjfbCkvbLPRUVr99AgQLK">
              Riksdagen tillkännager för regeringen som sin mening vad som
              anförs i motionen om uppdrag till Skolverket och Myndigheten för
              skolutveckling att utarbeta råd och riktlinjer för genuspedagogernas
              arbete.
            </item>
            <item xml:id="i-LtyJMQPqtuW9kMzrHQbT8v">
              Riksdagen tillkännager för regeringen som sin mening vad som
              anförs i motionen om kompetensutveckling för genuspedagoger.
            </item>
          </list>
        </div>
        <div type="motContent">
          <head type="h1" xml:id="i-JAifRv2xNUAghEEfwmufQM">
            2 Feministiskt självförsvar
          </head>
          <p xml:id="i-5cq492xZXC6fAcQXpBYSUJ">
            Enligt Skolverket säger en fjärdedel av svenska skolelever att
            de upplevt sexuellt laddade verbala kränkningar. Sexuella kränkningar
            ökar i svenska skolor och var femte anmälning till Skolverket
            förra året handlade om kränkningar i vid mening inbegripet fysiskt
            våld, sexuella trakasserier och verbala kränkningar.
          </p>
          <p xml:id="i-bRmdJ2A2dVjh1zJKiNQ14">
            För många unga kvinnor är vardagen fylld av rädsla, obehag och
            en ständig beredskap för trakasserier, närmanden och t.o.m. övergrepp.
            Rädslan begränsar unga kvinnors handlings- och livsutrymme och
            hindrar dem från att utveckla en grundmurad självkänsla och ett
            gediget självförtroende. De tvingas ta omvägar, undvika parker
            och vågar inte gå ensamma utomhus sent på kvällen. Många väljer
            att stanna hemma på kvällen om de inte vet att de hela tiden kan
            ha sällskap med någon kompis. Bland de grövsta uttrycken för mäns
            makt över kvinnor finns misshandel och våldtäkt. I Sverige våldtas
            fyra kvinnor varje timme och mer än dubbelt så många utsätts för
            kvinnomisshandel.
          </p>
          <p xml:id="i-XSTDrQPSp1Gv8pq85sBf1c">
            Sexualiserat våld handlar om att hela tiden påminna sig om vilket
            kön som besitter makten, i hemmet, på arbetsplatsen, i skolan
            eller i förhållandet. Vi kan konstatera att så länge flickor i
            landets skolor är utsatta för trakasserier måste något göras för
            att ge dem självförtroendet och styrkan att stå emot.
          </p>
          <p xml:id="i-aH28zBGL8951Tg6m9gD6M">
            Därför menar Vänsterpartiet att feministiskt självförsvar bör
            erbjudas alla flickor från år 7. Detta bör riksdagen som sin mening
            ge regeringen till känna.
          </p>
          <p xml:id="i-Rc6iVHxnbnCRyL1Gj88LrU">
            I vår motion 2007/08:Ub477 utgiftsområde 16 avsätter vi också
            5 miljoner kronor under tre år till detta.
          </p>
          <p xml:id="i-U49FmSGDEfXBGECJjFCZrR">
            Feministiskt självförsvar handlar om att skaffa sig kunskap om
            det sexualiserade våldet, om samarbete mellan flickor/kvinnor
            samt att skaffa sig handlingsberedskap att försvara sig mentalt,
            verbalt och fysiskt i en värld där flickor och kvinnor är underordnade
            och utsatta. Feministiskt självförsvar är grundat av kvinnor,
            för kvinnor och bygger på att flickor och kvinnor delar erfarenheter
            och tillsammans utarbetar strategier för att bl.a. hantera rädsla.
          </p>
          <p xml:id="i-8LXUKkCVJqnreDxaFTovwc">
            Till skillnad från till exempel vanliga judo- eller karatekurser
            handlar feministiskt självförsvar först och främst om att öka
            medvetenheten om pojkars och mäns sexualiserade våld mot kvinnor
            samt medvetandegöra flickor/kvinnor om deras möjligheter och rättigheter
            att försvara sig. Vetskapen om att man är värd att försvara, och
            att man får göra det med våld om man måste, stärker självförtroendet.
            Det gör att tjejer som lärt sig feministiskt självförsvar växer
            och får lättare att hävda sig också situationer som inte är direkt
            hotfulla.
          </p>
          <head type="h1" xml:id="i-3hhtHrdVGG1sveTtrwwZaN">
            3 Genuskunskap
          </head>
          <p xml:id="i-XHA3uLsfXF2LP9HFm8TmT6">
            Jämställdhet är en politisk viljeyttring som alla politiska partier
            har enats om. Därför har jämställdhetssträvandena också skrivits
            in i de dokument som styr skola och högre utbildning. För grundskola
            och gymnasieskola ingår jämställdhet i läroplanerna, dels i den
            värdegrund som verksamheten ska gestalta och förmedla, dels när
            det gäller rätten till likvärdig utbildning och rätt till likabehandling.
            I nu gällande skollag står att alla som arbetar i skolan ska främja
            jämställdhet. I högskolelagen (1992:1434) 1 kap. 5 § finns en
            bestämmelse om att jämställdhet mellan kvinnor och män alltid
            ska iakttas och främjas i högskolornas verksamhet.
          </p>
          <p xml:id="i-Pd4ttiB84djBLsXSdHFzhH">
            För att kunna leva upp till paragrafen krävs kunskap hos all
            personal i skolan. Men framför allt måste elever och studenter
            ges kunskap för att själva kunna bilda sig en egen uppfattning,
            ta ställning och själva agera för förändring. För att nå dit är
            kunskap om könsmaktsordningen, kvinnors och mäns olika livssituation
            i olika tid och rum och olika feministiska teorier och samhällsanalyser
            ett grundläggande verktyg.
          </p>
          <p xml:id="i-FWMXiiiqsQnufyDkNHfvhp">
            En grund för detta är den definition av jämställdhet som Unesco
            arbetar efter och som i utbildningssammanhang inkluderar åtminstone
            tre dimensioner: den första definitionen handlar om jämställdhet
            i termer av lika tillgång till utbildning, den andra om jämställdhet
            i utbildning och den tredje om jämställdhet genom utbildning.
          </p>
          <p xml:id="i-VJgQKZknGdut5zvVaZdmkd">
            Sverige uppfyller Unescos jämställdhetsmål vad gäller den första
            dimensionen. Här har flickor och pojkar, kvinnor och män har samma
            formella rätt till utbildning. Samtidigt vet vi att flickor och
            pojkar väljer olika inriktningar på sin utbildning. Pojkar prioriterar
            i högre grad än flickor studieval som leder till yrken inom bl.a.
            teknik, bygg och hantverk, medan flickor i större utsträckning
            prioriterar vård, omsorg och skola.
          </p>
          <p xml:id="i-BTNkyNcUmAq2SSTeHtHwZJ">
            Unescos andra dimension av jämställdhet i utbildning berör flera
            olika aspekter. Dels handlar det om frihet från diskriminering
            och bemötandet i skola och utbildning, dels handlar det om innehållet
            i utbildningen, dvs. jämställdhet som ett kunskapsområde.
          </p>
          <p xml:id="i-S5CseS7XUJeG2m4L51DGVy">
            Den senare är relaterad även till den tredje dimensionen som
            berör jämställdhet genom utbildning. Vänsterpartiet anser att
            Unescos andra och tredje definition jämställdhet i och genom utbildning
            inte uppfylls i svensk utbildning och måste prioriteras.
          </p>
          <p xml:id="i-LeEzA5DDpodfARP2L3YYG3">
            I Lpo 94 (läroplanen för det obligatoriska skolväsendet) och
            Lpf 94 (läroplanen för det frivilliga skolväsendet) finns avsnitt
            om skolans uppdrag respektive skolans huvuduppgifter. I dessa
            avsnitt beskrivs ett antal perspektiv som ska finnas med i all
            undervisning. Det handlar om ett historiskt, miljöinriktat, internationellt
            och etiskt perspektiv.
          </p>
          <p xml:id="i-5sgfcYs6goqTpKfaazN4F8">
            Vänsterpartiet anser att till dessa bör läggas ett genusperspektiv.
            För grundskolan kan det placeras efter internationellt perspektiv
            i Lpo 94 och ges följande lydelse: Genom genusperspektivet får
            eleverna möjlighet att ytterligare nyansera frågorna om mångfald,
            makt och jämlikhet. Undervisningen stöder därmed eleverna i deras
            identitetsskapande process samt ger dem förutsättningar att själva
            ta ställning och påverka rådande könsmaktsstrukturer.
          </p>
          <p xml:id="i-EDHTvMuAsqVVVZkSX8LAvS">
            I Lpf 94 för gymnasieskolan och grundläggande vuxenutbildning
            bör avsnittet om genusperspektiv placeras direkt efter det etiska
            perspektivet och ges följande lydelse: Genusperspektivet stöder
            elevernas utveckling och identitetsskapande process. Det skall
            ge kunskap om maktrelationen mellan gruppen kvinnor och gruppen
            män samt om hur begreppen kvinnligt och manligt konstrueras inom
            en patriarkal ordning. Det skall ge eleverna förutsättningar att
            själva ta ställning och kunna påverka rådande könsmaktsstrukturer
            .
          </p>
          <p xml:id="i-UyXKxxBoarFnUB7ADzhBVs">
            På högskolenivå menar vi att som ett första steg måste kunskapsaspekten
            av jämställdhet skrivas in i examensordningarna. Det gäller alla
            examina, men det är särskilt viktigt och betydelsefullt i alla
            de utbildningar som leder till yrken som medför arbete med människor
            och behandlar människors liv såsom lärare, läkare, sjuksköterskor,
            jurister, socionomer, psykologer, studievägledare m.fl. I t.ex.
            lärarexamen finns i dag ett mål om att lärarstudenten skall inse
            betydelsen av könsskillnader i undervisningssituationen och vid
            presentation av ämnesstoffet. Vi menar att detta är både vagt
            och oklart och föreslår följande lydelse: Lärarstudenten skall
            inse betydelsen av könsmaktsordning i skolans hela verksamhet
            och i undervisning, i relationen till eleverna likväl som vid
            val av och presentation av ämnesstoff.
          </p>
          <p xml:id="i-EP6av9AaUY5iUyFMqRyr3f">
            För att underlätta samverkan mellan nyexaminerade och redan verksamma
            lärare måste också genuskunskap prioriteras i all lärarfortbildning.
            Detsamma gäller socionomer, läkare, sjuksköterskor, jurister,
            psykologer, studievägledare m.fl. Detta bör riksdagen som sin
            mening ge regeringen till känna.
          </p>
          <head type="h1" xml:id="i-S51DL7L84pEBQhPvyhwaJ1">
            4 Genuspedagogerna
          </head>
          <p xml:id="i-HcM1G7p4DiDMo1RqcNQeKV">
            För att förbättra och förstärka jämställdhetsarbetet i förskolan
            och skolan avsatte Vänsterpartiet tillsammans med Socialdemokraterna
            och Miljöpartiet pengar i budgetpropositionen för 2002 för att
            utbilda minst en genuspedagog i varje kommun. Tanken är att genuspedagogerna
            skall arbeta med jämställdhetsfrågor i den pedagogiska praktiken
            för att höja kvaliteten och öka måluppfyllelsen inom detta kunskapsområde.
          </p>
          <p xml:id="i-9KVTNWgLe3bGmJMTMfgFDZ">
            För att jämställdhetsarbetet ska vara framgångsrikt måste det
            finnas med i hela verksamheten i förskola och skola. Därför måste
            varje anställd få tillräcklig kunskap och medvetenhet om hur det
            egna förhållningssättet och den pedagogiska verksamheten påverkar
            ur jämställdhetssynpunkt. Genuspedagogerna skulle kunna ha en
            viktig del i detta arbete, men för att genuspedagogerna ska få
            möjlighet att nå alla anställda krävs att de är fler, och en genuspedagog
            per kommun är därför otillräckligt.
          </p>
          <p xml:id="i-P4BtNvGFbJtSndUcuFkYjE">
            En annan förutsättning för att genuspedagogernas kompetens ska
            kunna tas till vara är att de har tillräckligt med tid och resurser
            till sitt förfogande. Alltför många av dem som har utbildat sig
            till genuspedagog måste bedriva jämställdhetsarbetet inom ramen
            för sina ordinarie tjänster. Det finns därför ett stort behov
            av mer resurser för att inrätta särskilda tjänster för genuspedagogerna
            i kommunerna och på skolorna.
          </p>
          <p xml:id="i-7Pp49Vg9rH6CRkPSwoJE7p">
            Detta är ett viktig steg för att nå Jämställdhetsdelegationens
            föreslag om att det ska finnas minst en genuspedagog på 25 anställda
            år 2012. Vi höjer också statens bidrag till kommunerna för att
            göra det möjligt att anställa 1 000 genuspedagoger. Det motsvarar
            minst en genuspedagog per skolform i varje kommun. Se Vänsterpartiets
            motion Utgiftsområde 25 nummer 2007/08: Fi268.
          </p>
          <p xml:id="i-K7RAiqtKYQux4quHtyjnw3">
            Vänsterpartiet föreslår också att Skolverket och Myndigheten
            för skolutveckling får i uppdrag att utarbeta råd och riktlinjer
            för hur genuspedagogerna ska arbeta med jämställdhetsfrågorna
            för att deras kunskaper ska kunna utnyttjas på bästa sätt. Detta
            bör riksdagen som sin mening ge regeringen till känna.
          </p>
          <p xml:id="i-3ivNg6GAjknnCeeVKqnNdY">
            Jämställdhet är ett rörligt kunskapsområde. Ny forskning och
            nya erfarenheter läggs hela tiden till den tidigare kunskapen
            och nya metoder och förhållningssätt utvecklas för att främja
            jämställdheten. För att genuspedagogernas arbete ska vara framgångsrikt
            är det viktigt att de får tillgång till ny kunskap.
          </p>
          <p xml:id="i-poKfVHaJBd6Lgh3NAwA2Z">
            Redan utbildade genuspedagoger måste därför få möjlighet att
            fortbilda sig och få kontinuerlig kompetensutveckling. De pengar,
            som regeringen har avsatt till lärares fortbildning och kompetensutveckling
            i det så kallade Lärarlyftet bör också komma genuspedagoger till
            del. Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-AtadSsQ1xkA1Zg5qwKpwqG">
              Rossana Dinamarca (v)
            </item>
            <item xml:id="i-5tKcJUREfPZr1YcWDtgguq">
              Egon Frid (v)
            </item>
            <item xml:id="i-JtV2u92Q1SWoYpkj6WdamN">
              Siv Holma (v)
            </item>
            <item xml:id="i-R3K1w859ewfkuo9cLsnbvY">
              Elina Linna (v)
            </item>
            <item xml:id="i-DND4cuZTJHk5eYTCJwMY9L">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
