<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00507">
  <teiHeader>
    <fileDesc>
      <titleStmt>
        <title>Vatten och kväve</title>
        <author corresp="i-WG11xmCpAW9nyyXv1sJFAK">av Helena Leander m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vatten och kväve</title>
          <idno type="rdwebb">H102MJ507</idno>
          <rs type="number">MJ507</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ507/text</ref>
          <ref type="dokument_url_html">http://data.riksdagen.se/dokument/H102MJ507</ref>
          <ref type="dokumentstatus_url_xml">http://data.riksdagen.se/dokumentstatus/H102MJ507</ref>
          <ref type="doc">http://data.riksdagen.se/fil/1C30C3B9-9FDE-4385-876B-B959A006972D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5VBNromBuP3PCG58g9iM3d" type="signed"/>
        <correspContext corresp="i-5VBNromBuP3PCG58g9iM3d">
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction xml:id="i-HC47F2KoQmRaLQ9eFvHvNY" type="numbering">
          <date when="2013-10-08"/>
        </correspAction>
        <correspAction xml:id="i-4uQtjP2Np1tZtYMdjtcqh8" type="submission">
          <date when="2013-10-04"/>
        </correspAction>
        <correspAction xml:id="i-9vKRVT8vEB95XkCeorKoqN" type="transfer">
          <date when="2013-10-04"/>
        </correspAction>
        <correspAction xml:id="i-6iek8xcfbvuovppbDvoMob" type="assigned"/>
        <correspContext corresp="i-6iek8xcfbvuovppbDvoMob">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YFoRKLb9UD61kRMkHsBD3g" type="motHeader"/>
      <div xml:id="i-H7wRLZrdVYjKgPBhfYAuSG" type="motBody">
        <div xml:id="i-2A22hfTGaA8GpMrSacfRE8" type="motProposal" subtype="förslag">
          <head xml:id="i-AswEbSTXHthp7dKbF4NHyf">
            Förslag till riksdagsbeslut
          </head>
          <list xml:id="i-RQtk4JCcVvST9V41J73swa" style="ol">
            <item xml:id="i-XLWec62LJMPmK1pyCVXxEh">
              Riksdagen tillkännager för regeringen som sin mening vad som
              anförs i motionen om att kräva synnerliga skäl för dispens i de
              områden som preciseras i 4 kap. 2–4 §§ miljöbalken.
            </item>
            <item xml:id="i-VbcALjA4uPGd952NdJyjEQ">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag till upphävande av undantagsregeln som bl.a. medger
              tillstånd till förorenande verksamheter som bidrar till att miljökvalitetsnormer
              inte klaras.
            </item>
            <item xml:id="i-KbCUEX7oG3DtUNs6azkjgw">
              Riksdagen tillkännager för regeringen som sin mening vad som
              anförs i motionen om att regeringen bör se över miljöprövningsförordningen
              i syfte att anpassa den till vad som behövs för att klara miljökvalitetsnormer.
            </item>
            <item xml:id="i-MLexjNgDrYSbu2eYUiCAAM">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag till verkningsfulla instrument för att klara miljökvalitetsnormer
              som rättsverkan gentemot enskilda eller möjlighet till omprövning
              av villkor.
            </item>
            <item xml:id="i-5nxsFWXhHwHqAtNMgYx1Bn">
              Riksdagen tillkännager för regeringen som sin mening vad som
              anförs i motionen om att regeringen bör verka för ett ökat internationellt
              samarbete kring kväve.
            </item>
            <item xml:id="i-6AyP7cVEzi4rkrQcGcNnv1">
              Riksdagen tillkännager för regeringen som sin mening vad som
              anförs i motionen om obligatoriska näringsbalanser på gårdsnivå.
            </item>
          </list>
        </div>
        <div xml:id="i-JbP6w25AEgbHmUrV8UfXhS" type="motContent">
          <head xml:id="i-NJiMvXqe1wyfUxod9C3JX2" type="h1">
            Inledning
          </head>
          <p xml:id="i-JojjndYWFD64whZsbGfsNx">
            Vatten är vårt viktigaste livsmedel. Det går åt stora mängder
            för att producera våra andra livsmedel. Förmodligen uppstod liv
            i vatten – vattnet är livsmiljön för oräkneliga arter, fortfarande
            dras människan till vattnet. Vatten är väsentligt för ekosystemjänster
            som är grunden för vårt välbefinnande. Det finns all anledning
            att vara rädd om vårt vatten.
          </p>
          <p xml:id="i-FC4LWVyUCwJ9aGtrzxw4d7">
            Vattentillgångar hotas dock på flera sätt. Alltför mycket av
            samhällets avfall och föroreningar hamnar i vattnet. Förändrad
            markanvändning får konsekvenser för vattenflödet. I vissa delar
            av världen tär man för hårt på vattentillgångar.
          </p>
          <p xml:id="i-L1LmvqTQLvNDYhBoFSUKjr">
            Internationellt erkänns vattnets betydelse. Många länder har
            regioner med kronisk brist på vatten. FN:s generalförsamling har
            utnämnt år 2013 som FN:s internationella år för vattensamarbete
            (United Nations International Year of Water Cooperation). EU har
            antagit ett ramdirektiv för vatten som lägger ett golv som EU-länderna
            inte får underskrida vad gäller kvalitet och tillgång på vatten.
          </p>
          <p xml:id="i-6rN2wiDM2mN4oUs6kQxnBj">
            Flera av Sveriges 16 nationella miljökvalitetsmål handlar uttryckligen
            om vatten. Flera andra berör vatten indirekt. Alliansregeringen
            gjorde hav och vatten till sin prioriterade miljöfråga under mandatperioden
            2006–2010. Ett nytt budgetanslag inrättades, en ny myndighet skapades.
          </p>
          <p xml:id="i-EYTwTDrU57XNCcYyYSy2wN">
            Men det fanns alltför mycket av kosmetika i regeringens politik.
            Det mesta av medlen för det nya anslaget var bara omflyttade pengar
            från andra anslag. Satsningar som gjordes var ryckiga och ofta
            ineffektiva. Mycket kompetens försvann vid myndighetens bildande
            och den nya myndigheten har varit underfinansierad. Konkreta beslut
            som slopandet av skatten på konstgödsel försämrade vattenmiljön.
            Förslag till nya åtgärder har lagts på is eller försvunnit i någon
            byrålåda. Trots snart två mandatperioder vid makten kommer regeringen
            av allt att döma inte att införa ens en del av det system för
            handel med utsläppsrätter som var tänkt att ersätta konstgödselskatten.
            Regeringen hänvisar till behovet av internationella åtgärder,
            men av och till upptäcks att regeringen där agerar mot krav på
            åtgärder i det mellanstatliga samarbetet.
          </p>
          <p xml:id="i-GFDzciUx6nrM6MAK7Qnkri">
            Som en följd av alliansregeringens miljömålsfiasko är vi med
            nuvarande styrmedel på väg att missa 14 av de 16 nationella miljökvalitetsmålen.
            Flera av dessa 14 mål är direkt relaterade till vatten: Levande
            sjöar och vattendrag , Grundvatten av god kvalitet, Hav i balans
            samt levande kust och skärgård och Myllrande våtmarker . Några
            är också indirekt relaterade till vatten, som Bara naturlig försurning
            och Ingen övergödning . Det finns en utbredd och befogad oro för
            att Sverige inte ska klara kraven i EU:s vattendirektiv att nå
            god kemisk och ekologisk status, på samma sätt som vi inte klarat
            luftdirektivets krav på kväveoxider eller partiklar i luften.
          </p>
          <p xml:id="i-Scc3v85VnksgQ6Jo24xd7d">
            Regeringen har gett Miljömålsberedningen i uppdrag att ta fram
            en strategi för en sammanhållen och hållbar vattenpolitik till
            juni 2014. Erfarenheten av regeringens hantering av beredningens
            arbete hittills har varit en besvikelse. På senare tid har det
            funnits tendenser att beredningen anpassar sina förslag till en
            oengagerad regerings budgetramar, i stället för att lägga offensiva
            förslag för att nå målen.
          </p>
          <p xml:id="i-M7FHhxNVgnxPQkpRAP6dne">
            I denna motion tar vi upp ett fåtal/två strategiska vattenrelaterade
            frågor: strandskydd, åtgärder för att klara miljökvalitetsnormer
            enligt EU:s vattendirektiv och behovet av en övergripande kvävepolitik.
          </p>
          <head xml:id="i-J5a46o63kDwiCymTfoTQFw" type="h1">
            Strandskydd
          </head>
          <p xml:id="i-Wbz7rb5qdpoStHPQd5G8jV">
            2009 trädde nya strandskyddsregler i kraft. Syftet var enligt
            regeringen att differentiera strandskyddet så att det skulle bli
            lättare att bygga strandnära där det inte var så hårt tryck på
            stränderna och svårare där trycket var högre. Hittills har vi
            dock sett mer av uppluckringen än av uppstramningen. En angelägen
            förändring för att strandskyddet ska fylla sitt syfta är att göra
            det svårare att bevilja dispenser i områden med höga naturvärden
            och högt exploateringstryck. I de områden som preciseras i 4 kap.
            2–4 §§ miljöbalken bör det därför krävas synnerliga skäl för att
            beviljas dispens.
          </p>
          <head xml:id="i-BpaJcSapV5StMxk9nnMxAw" type="h1">
            EU:s vattendirektiv
          </head>
          <p xml:id="i-6WSHwBKCvsNSsXjwrN2UxK">
            EU:s vattendirektiv trädde i kraft år 2000 och ställer krav på
            att sjöar, vattendrag, grundvatten och kustvatten ska ha god kemisk
            och ekologisk status till år 2015. Under vissa förutsättningar
            kan undantag beviljas till 2021. Det finns också regler om att
            vattenkvaliteten inte får försämras.
          </p>
          <p xml:id="i-Wzss7HyKoWqZbsyvurhcbk">
            Efter kartläggning och analys har miljökvalitetsnormer fastställts
            för vattenförekomster. Normerna har beskrivits som rättsligt bindande
            miljömål. Åtgärdsprogram för att klara normerna till målåret antogs
            2009 och ska förnyas 2015.
          </p>
          <p xml:id="i-MePNNebwi9UQuGfmDuoCP">
            Det finns tydliga paralleller till EU:s luftdirektiv, miljökvalitetsnormerna
            för kvävedioxid och partiklar i luften och åtgärdsprogrammen för
            att klara normerna. Sverige har inte lyckats klara luftkvalitetsnormer
            som skulle ha uppnåtts redan 2005. Vi har redan fällts för detta
            en gång i EU-domstolen. EU-kommissionen har inlett ett nytt överträdelseärende.
            Regeringen och kommuner tvistar om vem som ska besluta om åtgärder
            – och om vem som ska betala väntade böter till EU.
          </p>
          <head xml:id="i-GeTqG83xRzDwX89yrhrH2b" type="h1">
            Miljökvalitetsnormer
          </head>
          <p xml:id="i-UvGSCSgbQtp24yEMrY21Do">
            Ett gemensamt och grundläggande problem är skilda förvaltningskulturer.
            Svensk förvaltning är inriktad på avvägningar mellan olika intressen.
            Vissa av EU:s regler, som i luftdirektivet och vattendirektivet,
            är inriktade på resultat. Miljökvalitetsnormer sätter upp bindande
            minimikrav för ett visst tillstånd i miljön i stället för att
            rikta in sig på människors och andra aktörers agerande.
          </p>
          <p xml:id="i-TfXFbEHpxWQo2udKtQjD9K">
            Den svenska modellen har ofta tjänat oss väl. Men det har inte
            räckt för att klara miljömålen och miljökvalitetsnormer. När avvägningarna
            mellan intressen leder till kompromisser mellan intressenterna
            som går ut över miljömålen blir resultatet att andra människors
            intressen – till exempel framtidens medborgare som saknat representanter
            vid förhandlingsbordet – kompromissas bort.
          </p>
          <p xml:id="i-BM4M7AxfEB8xi2tbmr4hXn">
            EU:s regler är ofta sega och trubbiga, men kraven på resultat
            kan vara skarpa. Det talas om resultatförpliktelser – att medlemsstaterna
            är bundna av de mål som följer av direktivet. I vattendirektivets
            fall är det att exempelvis god ytvattenstatus ska uppnås till
            den 22 december 2015. Inom EU-regelverken kan sådana begrepp ibland
            vara precist definierade, inte tänjbara vid politiska förhandlingar
            eller omdefinierbara genom bedömningar (som en del tycks tro om
            begreppet gynnsam bevarandestatus i art- och habitatdirektivet).
            I ett uppmärksammat fall i EU-domstolen (C-268/00) fälldes så
            Nederländerna för att alla rimligen möjliga åtgärder inte var
            tilltäckliga eftersom de konkreta målen i direktivet inte hade
            klarats.
          </p>
          <p xml:id="i-TPtzobjQwGcYfDvkqpaNtT">
            Miljökvalitetsnormerna är således bindande och sanktionerade
            av EU. Sveriges åtgärdsprogram för att klara normerna är däremot
            varken bindande eller sanktionerade på nationell nivå. Därför
            finns förutsättningar för en kulturkrock i miljöförvaltningen
            och ett misslyckande, vid vattendirektivet som vid luftdirektivet.
          </p>
          <p xml:id="i-UQtjqZPKz32uuCjoTqXtUC">
            Det kommer också oroande signaler från olika håll om att åtgärderna
            inom åtgärdsprogrammen inte kommer att räcka för att nå målen.
            Allt tyder på att vi inte kommer att kunna leva upp till målen
            i ramdirektivet för vatten. EU-kommissionen kan komma att inleda
            ett överträdelseärende mot Sverige, såsom nu pågår med luftdirektivet.
          </p>
          <p xml:id="i-MPAAyFkMy1GEJBS239Y57g">
            Vi anser att den nuvarande situationen inte är hållbar. Regeringen
            bör komma med konkreta förslag till starkare styrmedel för att
            vi ska kunna klara EU:s bindande miljömål.
          </p>
          <head xml:id="i-5AEbVrQP576YssW21WY57t" type="h2">
            Ett första steg – slopa undantaget
          </head>
          <p xml:id="i-3XK596Kn9cr5vKxVfQeu1H">
            Ett första steg är att ta bort möjligheten i 2 kap. 2 § miljöbalken
            att ge tillstånd eller dispens till en aktivitet som bidrar till
            att en miljökvalitetsnorm inte klaras därför att tillskottet är
            obetydligt. Är man orolig för att en stoppregel ska hindra angelägna
            verksamheter bör det finnas tillräckligt starka instrument för
            att normen ska kunna klaras med tillräcklig marginal för att bereda
            utrymmet för verksamheten.
          </p>
          <p xml:id="i-TsRPxBh39aZwuK2vdqqiuf">
            Regeringen bör återkomma till riksdagen med förslag till upphävande
            av undantagsregeln som medger bland annat tillstånd till förorenande
            verksamheter som bidrar till att miljökvalitetsnormer inte uppnås.
          </p>
          <head xml:id="i-WhdNUssS3uZryd45VAxavi" type="h2">
            Översyn av miljöprövningsförordningen
          </head>
          <p xml:id="i-QERNvJ9tr14CSpqcmfDzNG">
            Miljöprövningsförordningen (SFS 2013:251) anger när det behövs
            tillstånd och när det räcker med en anmälan för att bedriva eller
            utöka en verksamhet. Enligt förordningen behövs till exempel inte
            tillstånd vid också relativt stora djurbesättningar, som upp till
            400 hästar eller mjölkkor (2 kap. 2 § ). I områden där övergödning
            är ett problem är det inte rimligt att det är fritt att öka besättningens
            storlek till den nivån eller etablera nya stora besättningar.
          </p>
          <p xml:id="i-CpRZ4etYoY1ADqcEHcWYgf">
            Det bör inom ramen för åtgärdsprogrammen kunna ställas större
            krav på verksamheter som kan bidra till att en miljökvalitetsnorm
            inte hålls. Regeringen bör se över miljöprövningsförordningen
            i syfte att anpassa den till vad som behövs för att klara miljökvalitetsnormer.
            Om inte åtgärdsprogram får innehålla striktare krav på när tillstånd
            behövs kan kraven behöva skärpas över lag.
          </p>
          <head xml:id="i-9LBJpvA3VAuPn3F5wpTJoM" type="h2">
            Starkare styrmedel – föreskrifter eller omprövning
          </head>
          <p xml:id="i-ELvt8LDmwx3UsP4NNDg3mu">
            Ett starkare instrument kan vara att ändra i miljöbalken så att
            åtgärdsprogram ges rättsverkan gentemot enskilda och myndigheter
            ges befogenheter att meddela bindande föreskrifter.
          </p>
          <p xml:id="i-BBSQvQvYoGjWUt2bgscQHo">
            Ett annat exempel är att i åtgärdsprogrammet ge den operativt
            ansvariga myndigheten befogenhet att påkalla en omprövning av
            relevant villkor i de påverkande verksamheternas tillstånd i områden
            där en miljökvalitetsnorm riskerar att inte innehållas. En omprövning
            av hela tillståndet kan vara alltför långtgående och för resultatet
            överflödigt. Om det till exempel är en norm avseende vattenkvalitet
            ska endast de villkor som berör påverkan av vatten kunna omprövas.
            Detta kan utgöra en pragmatisk och ändamålsenlig lösning samtidigt
            som myndigheternas möjligheter utökas. Ett nytt lagrum bör införas
            i miljöbalken, jämförbar med 5 § förordning (2004:989) om översyn
            av vissa miljöfarliga verksamheter:
          </p>
          <p xml:id="i-87tV6xhk8CEYnQhhWFu5Hp">
            Om det behövs för att uppfylla de krav som avses i 3 § första
            stycket får tillståndsmyndigheten ändra eller upphäva villkor
            eller andra bestämmelser eller meddela nya sådana i tillstånd,
            även om det har förflutit kortare tid än tio år från det att tillståndsbeslutet
            vann laga kraft. (vår betoning).
          </p>
          <p xml:id="i-SzMsvGbd7Qb9zeQQQmtRZh">
            Regeringen bör återkomma till riksdagen med förslag till verkningsfulla
            instrument för att klara miljökvalitetsnormer som rättsverkan
            gentemot enskilda och möjlighet till omprövning av villkor.
          </p>
          <head xml:id="i-7v12t5Qh1dzPTjpy4Ss2YA" type="h1">
            Kvävepolitik inom planetens gränser
          </head>
          <head xml:id="i-MDt7ndKTmaeJXkkikiPVcT" type="h2">
            Planetära gränsvillkor
          </head>
          <p xml:id="i-AdYcCGeatpji2hnavvJ88n">
            Hösten 2009 presenterade tidskriften Nature uppmärksammad forskning
            om de ekologiska ramarna för mänsklig aktivitet. En forskargrupp
            med Johan Rockström i spetsen kartlade nio olika globala biologiska/geologiska/fysiska
            processer. 1 Mänsklig påverkan på miljö bedömdes överskrida ett
            tryggt handlingsutrymme för tre processer: utsläpp av växthusgaser,
            förlust av biologisk mångfald och störning av kvävecykeln.
          </p>
          <p xml:id="i-7DEmgu1BvwSxXvJEeABG7L">
            Av dessa är störningen av kvävecykeln den minst uppmärksammade,
            både i Sverige och internationellt. I början av 2013 presenterade
            dock FN:s miljöprogram Unep rapporten Our Nutrient World (en omfattande
            och ambitiös studie om fosfor och kvävecykeln). 2
          </p>
          <head xml:id="i-PZoDUPurnHzULQoxDKoVx8" type="h2">
            Kväve
          </head>
          <p xml:id="i-XmgcakcaD6VMbUcL9uNuEF">
            Atmosfären består till största delen av kväve. Kvävet är normalt
            bundet i en stabil form där det inte reagerar med andra ämnen.
            Under vissa förutsättningar kan dock kvävet förenas med andra
            ämnen och bildar då reaktivt kväve. Dessa föreningar är mer eller
            mindre instabila och gör att kväve kan tas upp av mikrober, växter
            och djur. Kvävet kan då undergå ett antal omvandlingsprocesser
            till andra ämnen innan det slutligen omvandlas till bundet kväve
            igen.
          </p>
          <p xml:id="i-X32ZfgoXgocoxkPD3kwyrW">
            Under dessa omvandlingar kan kväveföreningarna ställa till problem
            i miljön när koncentrationerna blir för höga. I form av kväveoxider
            och ammoniak bidrar t.ex. kväve till försurning av mark och vatten.
            Kväve är en av de två stora källorna till övergödning. Lustgas
            har en stark klimateffekt. I andra föreningar kan kväve bidra
            till miljöproblem från döda havsbottnar till uttunning av ozonlagret.
          </p>
          <p xml:id="i-2SnM775fXba3uu5z9ifddJ">
            Vissa arter, som mikrober som lever tillsammans med baljväxter,
            kan själva fixera kväve från luften och omvandla det till reaktivt
            kväve. Också genom blixt kan bundet kväve i atmosfären bilda föreningar
            med andra ämnen och bli reaktivt. Forskare har uppskattat hur
            mycket kväve som omvandlas från bunden till reaktiv form genom
            dessa naturliga processer. Rockström m.fl. bedömde den säkra gränsen
            för det mänskliga tillskottet av reaktivt kväve till ungefär en
            fjärdedel av den naturliga nivån. De betonade att det finns stora
            osäkerheter. En komplicerande faktor är kvävets krångliga väg
            från reaktiv tillbaka till bunden form, där problemen som skapas
            på resans gång kan vara lokala, regionala eller globala. Problemet
            blir att bedöma när summan av dessa lokala och regionala effekter,
            i samspel med andra processer som klimatförändring, förlust av
            biologisk mångfald och så vidare, blir av global betydelse.
          </p>
          <p xml:id="i-FBB299tZyd8kmWhaz6fvxp">
            Det mänskliga tillskottet kvävefixeringen uppskattas 2010 ha
            ökat den naturliga fixeringen med storleksordningen 150 procent.
            Annorlunda uttryckt kan det ha varit sex gånger det planetära
            gränsvärdet. Koncentrationen av reaktiva kväveföreningar i ekosystemet
            var mer än dubbelt det normala.
          </p>
          <p xml:id="i-PsegCNNHhtvE5ZgYiL9Cfr">
            Även om gränsvärdet har missbedömts och skulle vara exempelvis
            två gångar så stort som forskarna bedömt är detta ett kraftigt
            överskridande. Forskarna befarar att problemens omfattning kan
            vara jämförbar med klimatförändringen.
          </p>
          <p xml:id="i-7Qic5v33uTC6f2v7uVNW2H">
            Mer än hälften av den mänskliga kväveomvandlingen sker genom
            produktion av konstgödsel. De andra stora källorna är förbränning
            av fossila bränslen och odling av baljväxter i en omfattning som
            vida överstiger den naturliga.
          </p>
          <p xml:id="i-XmgqPfkqhzNiE1KdHPVk8g">
            För att tillgodose en ökande efterfrågan på livsmedel till följd
            av en växande befolkning som blir allt rikare (med ändrade matvanor
            som följd) uppskattar FN:s livsmedels- och jordbruksorganisation
            (FAO) att den globala matproduktionen kommer att öka med storleksordningen
            40 till 50 procent till 2050. Flera forskningsrapporter har tittat
            närmare på hur detta kan uppnås. Gemensamt för de flesta studier
            är antagandet om en kraftigt ökad användning av konstgödsel. Människans
            kvävefixering blir då 6–8 gånger den nivå som Rockström m.fl.
            uppskattat som det planetära gränsvärdet. Även om gränsvärdet
            skulle vara dubbelt så stort som Rockström m.fl. uppskattat överskrids
            det ändå med 3–4 gånger.
          </p>
          <p xml:id="i-FiC6CJAjkbHWXjKUVXk3bw">
            Inför dessa alarmerande scenarion drar Uneprapporten slutsatsen
            att vi måste effektivisera användningen av det reaktiva kvävet
            i alla led i samhället. Särskild uppmärksamhet riktas mot jordbruket,
            eftersom den överväldigande majoriteten av kväveomvandlingen sker
            för jordbruket. Vi måste hushålla med gödslingen. Vi måste sluta
            kretsloppen mellan stad och land. Och vi behöver minska konsumtionen
            av animaliska produkter, särskilt i rika länder med globalt sett
            höga nivåer – i Europa uppskattas 85 procent av det fixerade kvävet
            användas till djurfoder, medan den genomsnittliga medborgaren
            i EU konsumerar 70 procent mer proteiner än vad som behövs av
            hälsoskäl. 3
          </p>
          <head xml:id="i-WTCEK43r3p85CwQ2Hwwv27" type="h2">
            Miljömål och kväve
          </head>
          <p xml:id="i-BGqv4mszizKX74KtZVMudd">
            Sveriges miljömålssystem har fått välförtjänt internationell
            uppmärksamhet som ett relativt sammanhängande system för miljöförvaltning.
            Men även här osynliggörs kväveproblematiken när vi tittar på miljömålen
            som Bara naturlig försurning och Ingen övergödning ett och ett.
            Då finns en risk för att de samlade och samverkande problemen
            underskattas. Samtidigt är kvävehanteringen av avgörande betydelse
            för de direkt vattenrelaterade miljömålen, både Levande sjöar
            och vattendrag , Hav i balans samt levande kust och skärgård och
            Grundvatten av god kvalitet .
          </p>
          <p xml:id="i-X327LLq5p6ZW1SLupWrcs1">
            Uneprapporten konstaterar att det behövs ett starkare internationellt
            samarbete kring kvävefrågan. För de andra frågorna där de planetära
            gränsvärdena bedöms överskridas, förlust av biologisk mångfald
            och klimatförändringar, finns FN-konventioner sedan Riokonferensen
            för över 20 år sedan. Insikten om kväveproblematiken behöver öka
            både bland beslutsfattare och hos allmänheten. Regeringen bör
            verka för ett ökat internationellt samarbete kring kväve, antingen
            genom befintliga institutioner eller genom ett särskilt kväveorienterat
            organ.
          </p>
          <p xml:id="i-BawCQmUobRgH5LU5TW3bzE">
            Miljömålsberedningen har i uppdrag att lämna förslag på en sammanhållen
            och hållbar vattenpolitik. Kvävefrågan är en högst relevant del
            av detta, men i det expertgruppsunderlag till beredningen som
            offentliggjordes i september 2013 ges endast ett fåtal förslag
            för att uppnå en hållbar näringsbelastning. Då Havs- och vattenmyndigheten
            nyligen gjort en stor sammanställning av förslag på avloppsområdet
            har vi förståelse för att expertgruppen inte lägger några förslag
            på det området, men däremot menar vi att det behövs fler förslag
            för att minska näringsläckaget från jordbruket, den största kvävekällan.
            Vi har lagt en rad förslag på detta i olika sammanhang, bland
            annat återinförd skatt på handelsgödsel (motion 2013/14:Fi319),
            mer ekologiskt jordbruk (motion 2013/14:MJ319), minskad köttkonsumtion
            (motion 2012/13:MJ404). Därtill vill vi lägga krav på obligatoriska
            växtnäringsbalanser på gårdsnivå. Redan idag måste den som söker
            miljöersättningar för miljöskyddsåtgärder upprätta en växtnäringsbalans
            över gården. Många använder sig av LRF:s Miljöhusesyn, som dessutom
            är ett baskrav i kvalitetssäkringssystem såsom IP, IP Sigill och
            Krav. Vi ser positivt på att många bönder redan frivilligt tagit
            på sig detta, men menar att det blir en rättvisare konkurrens
            om alla bönder förväntas göra detta och inte bara de särskilt
            miljöintresserade.
          </p>
        </div>
        <div xml:id="i-616ipS8ZYWt9zuF59GiiB4" type="signatureBlock">
          <list xml:id="i-ENx4pA13k8YF1cp6eaTKVh">
            <item xml:id="i-FDjtDNL5CcKrJDwrZnnKNs" who="i-WG11xmCpAW9nyyXv1sJFAK" type="signature">
              Helena Leander (MP)
            </item>
            <item xml:id="i-LZDh9F5emtkfmAVHEi4Gqe" who="i-V1piU7dAy9T73Gqt6tm91j" type="signature">
              Kew Nordqvist (MP)
            </item>
            <item xml:id="i-N64RKr91LCojoafHRTTS6N" who="i-UFTZBKNRWWLXUXAtcCcVfH" type="signature">
              Tina Ehn (MP)
            </item>
          </list>
        </div>
      </div>
    </body>
  </text>
</TEI>
