<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00018">
  <teiHeader>
    <fileDesc>
      <titleStmt>
        <title>med anledning av prop. 2008/09:162 En sammanhållen klimat- och energipolitik – Klimat</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:162 En sammanhållen klimat- och energipolitik – Klimat</title>
          <idno type="rdwebb">GW02MJ18</idno>
          <rs type="number">MJ18</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ18/text</ref>
          <ref type="dokument_url_html">http://data.riksdagen.se/dokument/GW02MJ18</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ18</ref>
          <ref type="doc">http://data.riksdagen.se/fil/BAEC8E28-E91D-4996-9C16-B4E4A99C1214</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Eqf7peymt7xMxKMqcCGDqd" type="basedOn"/>
        <correspContext corresp="i-Eqf7peymt7xMxKMqcCGDqd">
          <ref>Proposition 2008/09:162</ref>
        </correspContext>
        <correspAction xml:id="i-BYcfDtHAUgcfJ9nf8ZB7Pv" type="signed"/>
        <correspContext corresp="i-BYcfDtHAUgcfJ9nf8ZB7Pv">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-EiPPXx1fNsGgtS8YvdQbAV" type="referral">
          <date when="2009-04-03"/>
        </correspAction>
        <correspAction xml:id="i-G6sU1gShBrDhE9fKerfV22" type="dismissal">
          <date when="2009-04-02"/>
        </correspAction>
        <correspAction xml:id="i-X3tV5b5m1Hkqwhvrg99wP6" type="dismissal">
          <date when="2009-04-02"/>
        </correspAction>
        <correspAction xml:id="i-DQrjVKn7B5b3kwjF4csgTo" type="transfer">
          <date when="2009-04-01"/>
        </correspAction>
        <correspAction xml:id="i-ACZtQ6t9uBE1xLEewRWHoH" type="submission">
          <date when="2009-04-01"/>
        </correspAction>
        <correspAction xml:id="i-FnPctBzUhTvZmRYJxxbLeH" type="assigned"/>
        <correspContext corresp="i-FnPctBzUhTvZmRYJxxbLeH">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-UVMFYGTFd3DCbSyQyqKvWF" type="TOC">
          <head xml:id="i-UH8fXWp3rJU34tDGd44TJ3">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 3
            </item>
            <item>
              4 Klimaträttvisa 3
            </item>
            <item>
              5 Internationella klimatåtgärder 5
            </item>
            <item>
              5.1 Klimatbistånd 5
            </item>
            <item>
              5.2 Höj EU:s klimatambition 5
            </item>
            <item>
              5.3 Se till att EU:s handelssystem för utsläppsrätter fungerar
              6
            </item>
            <item>
              5.4 Klimatanpassa EU:s infrastruktursatsningar 6
            </item>
            <item>
              5.5 Fasa ut stödet till forskning om kärnkraft och fossil energi
              7
            </item>
            <item>
              5.6 Minska köttkonsumtionens klimatpåverkan 7
            </item>
            <item>
              6 Sektorsövergripande klimatåtgärder 8
            </item>
            <item>
              6.1 Procent av BNP till klimatåtgärder 8
            </item>
            <item>
              6.2 Miljöskatter och kompensation för dem som drabbas hårdast
              8
            </item>
            <item>
              6.3 Klimatanpassa offentliga upphandlingar 8
            </item>
            <item>
              6.4 Ta bort klimatförstörande subventioner 9
            </item>
            <item>
              6.5 Nytt sekretariat för klimatforskning 9
            </item>
            <item>
              7 Bostäder 10
            </item>
            <item>
              7.1 Klimatsmarta hus 10
            </item>
            <item>
              7.2 Renovering av miljonprogrammet 10
            </item>
            <item>
              8 Transporter 11
            </item>
            <item>
              8.1 Järnvägstrafik 11
            </item>
            <item>
              8.2 Lokal och regional kollektivtrafik 11
            </item>
            <item>
              8.3 Vägtrafik 12
            </item>
            <item>
              8.4 Cykeltrafik 13
            </item>
            <item>
              8.5 Sjöfart 14
            </item>
            <item>
              8.6 Flygtrafik 15
            </item>
            <item>
              9 En framtidsinriktad samhällsplanering 16
            </item>
            <item>
              10 IT och bredband 16
            </item>
          </list>
        </div>
        <div type="motProposal" subtype="förslag">
          <head xml:id="i-DM4ALs2xpVdfMq7vKULpCm">
            2 Förslag till riksdagsbeslut
          </head>
          <list style="ol">
            <item xml:id="i-DE8co3rwTnEB2xbijbJhYZ">
              Riksdagen tillkännager för regeringen som sin mening vad som
              anförs i motionen om ett klimatbistånd utöver biståndsramen.
            </item>
            <item xml:id="i-4rBGYAjob8ywhe5My17nyR">
              Riksdagen tillkännager för regeringen som sin mening vad som
              anförs i motionen om att Sverige ska verka för att det i EU:s
              budget inrättas en enskild budgetpost utanför biståndssatsningarna
              för klimatbistånd.
            </item>
            <item xml:id="i-SX67tm4rZKPJvak2KW6cMh">
              Riksdagen tillkännager för regeringen som sin mening vad som
              anförs i motionen om EU:s klimatambition.
            </item>
            <item xml:id="i-HPkgUDtLeyVy7b5V3PJpKT">
              Riksdagen tillkännager för regeringen som sin mening vad som
              anförs i motionen om att koldioxidskatten för den industri som
              ingår i den handlande sektorn behålls tills vi ser att handelssystemet
              leder till önskade utsläppsminskningar.
            </item>
            <item xml:id="i-UqrA3mZmg3ETsyvur87FGL">
              Riksdagen tillkännager för regeringen som sin mening vad som
              anförs i motionen om att klimatanpassa EU:s infrastruktursatsningar.
            </item>
            <item xml:id="i-7qrCbPxnAuDZpAwkugLdPG">
              Riksdagen tillkännager för regeringen som sin mening vad som
              anförs i motionen om att Sverige bör agera för att ett mål för
              minskad köttkonsumtion med 25 % till 2020 införs på EU-nivå.
            </item>
            <item xml:id="i-2kQr7svCuGjLYFbue7w8rR">
              Riksdagen tillkännager för regeringen som sin mening vad som
              anförs i motionen om att Sverige bör agera för ett slutdatum då
              kontraproduktiva subventioner som stöder kött- och mejeriindustrin
              ska vara utfasade.
            </item>
            <item xml:id="i-WBUC8K1fqKmUp1FwEqp5hk">
              Riksdagen tillkännager för regeringen som sin mening vad som
              anförs i motionen om att regeringen i sin statsbudget bör satsa
              motsvarande 1 % av BNP på klimatåtgärder.
            </item>
            <item xml:id="i-RghEf56JvV3cLYmZqqdGpK">
              Riksdagen tillkännager för regeringen som sin mening vad som
              anförs i motionen om miljöskatter och kompensation för dem som
              drabbas hårdast.
            </item>
            <item xml:id="i-5DC2PzQviD3N96MkUvRgue">
              Riksdagen tillkännager för regeringen som sin mening vad som
              anförs i motionen om att Sverige inom EU:s regelverk bör verka
              för att det inom offentlig upphandling av klimatskäl ska vara
              möjligt att ta hänsyn till koldioxidutsläpp samt avstånd.
            </item>
            <item xml:id="i-Fz9LjDAp3NNLNye3WZjJf9">
              Riksdagen tillkännager för regeringen som sin mening vad som
              anförs i motionen om att sluta bilaterala avtal med andra länder
              kring Östersjön och Västerhavet.
            </item>
            <item xml:id="i-9fHvkUPypX8gMEXWVduUsR">
              Riksdagen tillkännager för regeringen som sin mening vad som
              anförs i motionen om att Sverige inom EU bör arbeta för att yrkesfiskarnas
              subventioner i form av skattebefrielse från energiskatt, koldioxidskatt
              och svavelskatt fasas ut.
            </item>
            <item xml:id="i-TxS4aceMS8sMSLbHq8W3Jd">
              Riksdagen tillkännager för regeringen som sin mening vad som
              anförs i motionen om att det ska inrättas ett nytt klimatsekretariat
              för samordning av klimatforskningen.
            </item>
            <item xml:id="i-KXhr4R6w4MsAaLaDq94Ha6">
              Riksdagen tillkännager för regeringen som sin mening vad som
              anförs i motionen om åtgärder för en miljöinriktad järnvägstrafik.
            </item>
            <item xml:id="i-JGeHiGtcW3EZ54t5du9rwv">
              Riksdagen tillkännager för regeringen som sin mening vad som
              anförs i motionen om åtgärder för en miljöinriktad lokal och regional
              kollektivtrafik.
            </item>
            <item xml:id="i-ERemEf1vPMnNDHHUwZaVwz">
              Riksdagen tillkännager för regeringen som sin mening vad som
              anförs i motionen om åtgärder för en miljöinriktad vägtrafik.
            </item>
            <item xml:id="i-BS67JpUKSKBSCUYsvQ5Xzu">
              Riksdagen tillkännager för regeringen som sin mening vad som
              anförs i motionen om åtgärder för en miljöinriktad cykeltrafik.
            </item>
            <item xml:id="i-MnTHxEfccvbQMnZcmuudWd">
              Riksdagen tillkännager för regeringen som sin mening vad som
              anförs i motionen om åtgärder för en miljöinriktad sjöfart.
            </item>
            <item xml:id="i-3Jkvk7WMazmuFes9pD1sSs">
              Riksdagen tillkännager för regeringen som sin mening vad som
              anförs i motionen om åtgärder för en miljöinriktad flygtrafik.
            </item>
            <item xml:id="i-XZJoFvn92QMWqA8LBX1VMp">
              Riksdagen tillkännager för regeringen som sin mening vad som
              anförs i motionen om åtgärder för en miljöinriktad samhällsplanering.
            </item>
            <item xml:id="i-YSkZRfNK8RJKJWe6jkpGJE">
              Riksdagen tillkännager för regeringen som sin mening vad som
              anförs i motionen om åtgärder för miljöinriktat IT och bredband.
            </item>
          </list>
        </div>
        <div type="motContent">
          <head xml:id="i-MDphkTQRGDfxr3BiRav72p" type="h1">
            3 Inledning
          </head>
          <p xml:id="i-QU8gudbSLmrG4NBzFJWwgD">
            Vänsterpartiet, Socialdemokraterna och Miljöpartiet presenterar
            vårt samlade alternativ till regeringens klimat- och energipolitik
            i en gemensam motion, En rödgrön klimat- och energipolitik jobb
            och framtidstro. I den gemensamma motionen redogör vi för våra
            förslag till mål, strategier och inriktning för klimat- och energipolitiken
            samt lägger ett antal gemensamma förslag till åtgärder för en
            mer ambitiös politik. I separata kommittémotioner redovisar våra
            partier ytterligare förslag för att nå våra gemensamma mål. Inför
            valet 2010 kommer vi att möta väljarna med ett samlat alternativ
            till regeringens politik.
          </p>
          <p xml:id="i-VZeyY947xZsyxyKu79Xptq">
            Vi hänvisar till den gemensamma motionen för att ge en övergripande
            bild av vår syn på klimatpolitiken och dess olika delar. I denna
            motion lyfter vi fram kompletterande åtgärder som vi vill se införas
            för att nå de gemensamma målen i motionen.
          </p>
          <head xml:id="i-PJa7ayMfUubrRQKvzdBHkA" type="h1">
            4 Klimaträttvisa
          </head>
          <p xml:id="i-DmsSGHL2jmUzAyvtmWt3p3">
            Vänsterpartiet följer principen om rättvist miljöutrymme. Enligt
            den ska jordens begränsade resurser vara rättvist fördelade mellan
            alla människor inom ramarna för naturens långsiktiga bärkraft.
            Vår strävan är att driva en klimat- och energipolitik som ökar
            klimaträttvisan i Sverige och världen.
          </p>
          <p xml:id="i-R3aE3CYBCYLYwNssRdd9uZ">
            Situationen i världen i dag kan betecknas som djupt orättvis
            utifrån klimatsynpunkt. Världens rika människor påverkar klimatet
            mest, medan det är de fattigaste människorna som drabbas hårdast.
            Därutöver finns det skillnader mellan mäns och kvinnors klimatpåverkan;
            män tycks ha störst klimatpåverkan i såväl rika som fattiga länder.
          </p>
          <p xml:id="i-YPATZxHSP3fWJJLc8qxB4L">
            De länder som släpper ut mest växthusgaser (Sverige 8, EU drygt
            10 och USA 20 ton växthusgaser per person och år) är de som drabbas
            lindrigast av växthuseffekten. Samtidigt leder klimatförändringarna
            till humanitära katastrofer redan i dag då tusentals människor
            tvings fly från sina översvämmade hem i Bangladesh (med utsläpp
            på 0,2 ton växthusgaser per person och år). I framtiden beräknas
            uppemot 40 miljoner av landets invånare bli klimatflyktingar när
            stora delar av Bangladesh läggs under vatten. Hela Botswana (med
            utsläpp under 1 ton koldioxid per person och år) kommer att förvandlas
            till öken om temperaturen höjs med tre grader.
          </p>
          <p xml:id="i-2V9awhMhTeHYEVzYhxB2ne">
            Studier pekar på stora skillnader mellan mäns och kvinnors klimatpåverkan.
            Se t.ex. Gerd Johnsson-Latham, En studie om jämställdhet som förutsättning
            för hållbar utveckling, 2007. I den studien illustreras resandet
            i världen i form av en triangel. I triangelns botten finns de
            som inte kan eller får förflytta sig över huvud taget, sedan de
            som går, cyklar, tar buss eller tåg. Längre upp finns de som reser
            med sjöfarten och bilen och längst upp flyget. Antalet kvinnor
            sjunker ju längre upp i triangeln man kommer och ju mer miljöfarligt
            transportmedlet är. Triangeln visar samma mönster i fattiga som
            rika länder. Finns det en cykel i byn i Västafrika är det mannen
            som använder den. Finns en bil i en familj i Sverige är det ofta
            mannen som kör den.
          </p>
          <p xml:id="i-7vivMS7fhi7urHNMZaw3w9">
            Situationen i Sverige är också långt ifrån klimaträttvis. Av
            de 6,9 miljoner bilar som finns i Sverige är 5,2 miljoner registrerade
            på män. Kvinnor står i stället för merparten två tredjedelar av
            de hushåll som helt saknar bil eller körkort. Män påverkar därmed
            klimatet mer än kvinnor. I samhällsplaneringen prioriteras dessutom
            ofta transportslag som män använder mest, som vägar och flygtrafik,
            jämfört med kollektivtrafiksatsningar som kvinnor använder i större
            utsträckning.
          </p>
          <p xml:id="i-BRNMXR4KTrhTZV7EUoZ5aq">
            Vänsterpartiet vill ha ökad klimaträttvisa. De mål och åtgärder
            som vi föreslår i vår gemensamma motion med Socialdemokraterna
            och Miljöpartiet är utgångspunkten för vår klimat- och energipolitik.
            För att få en god överblick över vår politik rekommenderar vi
            att man läser den motionen. Utöver de förslag om mål, inriktning
            och övergripande åtgärder som vi beskriver i den motionen har
            vi i denna motion fler förslag för ökad rättvisa och en mer klimatvänlig
            utveckling. Exempelvis vill vi
          </p>
          <list style="ul">
            <item xml:id="i-QsA8CCGAeFeeQYp2GnPbvS">
              inrätta ett nytt klimatbistånd för att stötta utvecklingsländerna
            </item>
            <item xml:id="i-MsMag9Wb25QaM2tA3WWCPw">
              satsa motsvarande 1 % av BNP på klimatåtgärder för att påskynda
              Sveriges klimatomställning
            </item>
            <item xml:id="i-H1tLKbfQpRYyjGguHkJz7z">
              förbättra kollektivtrafiken och pröva avgiftsfri kollektivtrafik
              (s.k. klimattaxa)
            </item>
            <item xml:id="i-9VhQUYPfgV2irZNA2sA64n">
              höja miljöskatterna för att minska utsläppen men samtidigt kompensera
              dem som drabbas hårdast, t.ex. de med låga inkomster och de som
              bor i glesare bygder
            </item>
            <item xml:id="i-KzSaBcXT7gYT7KaH6U3N43">
              fasa ut klimatförstörande subventioner och istället satsa på
              klimatsmarta stöd.
            </item>
          </list>
          <p xml:id="i-BVDr7wa4obXnVyoCbh3JP8">
            Med vår politik skulle vi få många nya gröna jobb, inte minst
            genom satsningar på ny infrastruktur. Vi har omfattande förslag
            inom det transportpolitiska området. I denna motion lyfter vi
            fram några av dem på ett kortfattat sätt. Samtliga transportpolitiska
            förslag förklaras utförligare i vår nya rapport Miljö och transporter,
            Vänsterpartiets trafikpolitik utifrån ett miljöperspektiv.
          </p>
          <head xml:id="i-TBVra6S8Ww9mA6g4aG1Apa" type="h1">
            5 Internationella klimatåtgärder
          </head>
          <head xml:id="i-UKwpZANjE71hhpZ88LXGaJ" type="h2">
            5.1 Klimatbistånd
          </head>
          <p xml:id="i-6S1Ac4NuJbvtGHy7P3zTV2">
            Vänsterpartiet anser att det behövs ett nytt klimatbistånd. Vi
            har granskat regeringens klimatsatsning inom biståndet och menar
            att den inte räcker. Per år uppgår den nya satsningen till 1,3
            miljarder kronor och pengarna tas från det nuvarande biståndet.
            Men enligt Sidas årsredovisning för 2006 satsade Sida redan då
            ca 2 miljarder kronor på miljöbistånd (sektorn Naturresurser och
            miljö). Sex områden prioriterades: vatten och sanitet, kemikaliehantering,
            hållbar energi och klimat, hållbar stadsutveckling, hållbart naturbruk,
            utbildning, kapacitetsutbyggnad och miljöförvaltning. Många av
            dessa områden har relevans för klimatbiståndet.
          </p>
          <p xml:id="i-F2GreizCqYZu39qxdde1d5">
            Vi ställer oss därför frågande till om regeringen verkligen tillfört
            klimatbiståndet några nya resurser eller om regeringen endast
            döpt om en redan existerande satsning. Enligt klimatkonventionen
            har de rika industriländerna förbundit sig att ge nya, additionella
            resurser för bl.a. klimatanpassning till utvecklingsländer. Därför
            ser vi med oro på den utveckling i världen då budgeterade biståndspengar
            används till klimatåtgärder i utvecklingsländer. Det är att dubbelt
            straffa människor i dessa länder då biståndspengar härmed undantas
            från andra viktiga områden som bland annat utbildning och hälso-
            och sjukvårdsinsatser för att gå till de förödande klimatkonsekvenser
            som främst västvärlden orsakat. Vi vill att det införs ett klimatbistånd
            utöver biståndsramen. Vad som här ovan anförs om klimatbistånd
            utöver biståndsramen bör riksdagen som sin mening ge regeringen
            till känna.
          </p>
          <p xml:id="i-AtGmgniciqs4AJPKwNKqAf">
            EU behöver också ta ett större ekonomiskt ansvar för att stödja
            dem som drabbas värst av klimatförändringarna. Men EU har ingen
            enskild budgetpost för klimatbistånd. Sverige bör verka för att
            det i EU:s budget inrättas en enskild budgetpost utanför biståndssatsningarna
            för klimatbistånd. Detta bör riksdagen som sin mening ge regeringen
            till känna.
          </p>
          <p xml:id="i-SKnEPRdH8H5KkNjgZtkDSj">
            Genom förändring av patentlagstiftningen och immaterialrätten
            skulle tekniköverföring gynnas. Fyra företag kontrollerar 75 procent
            av vindkraftstekniken i världen av. Tre är europeiska och ett
            är från USA. När många utvecklingsländer nu vill bygga ut vindkraften
            måste de använda gammal teknik där patenträtterna gått ut. De
            har helt enkelt inte råd med den modernaste och miljövänligaste
            tekniken. Patent- och immaterialrättslagstiftningen bör ses över
            för att göra det lättare att sprida grön teknologi till utvecklingsländer.
            Detta bör riksdagen som sin mening ge regeringen till känna.
          </p>
          <head xml:id="i-TXyethPQVnwrwRHmz8HdXG" type="h2">
            5.2 Höj EU:s klimatambition
          </head>
          <p xml:id="i-BVNDi8qNgR1RcpZhvCwB8e">
            Europa är tillsammans med Nordamerika den region i världen som
            historiskt sett har släppt ut mest växthusgaser i världen. Vi
            har därför ett stort ansvar att minska utsläppen. EU har ett mål
            om att minska utsläppen med 20 eller 30 % till 2020, beroende
            på om vi får ett nytt globalt klimatavtal i Köpenhamn. En stor
            del av EU:s utsläppsminskningar kommer dock att göras genom projekt
            i utvecklingsländer som i-länder kan tillgodoräkna sig som minskningar
            på hemmaplan. Detta kommer inte att räcka.
          </p>
          <p xml:id="i-WgvajFX5doCTeE5A1B6sm">
            På Balitoppmötet anslöt sig EU och de andra deltagande länderna
            till FN:s klimatpanels, IPPC, forskningsrapport som kräver minskningar
            på 2540 % i den utvecklade världen senast 2020. Ska den rika världen
            nå detta mål måste EU driva på. Detta görs bäst genom att vi själva
            tar ansvar och gör de kraftigaste minskningarna bland i-länderna.
            Vänsterpartiet föreslår därför att EU till 2020 minskar sina utsläpp
            med minst 40 % jämfört med 1990 års nivåer. Ju större insatser
            man gör nu, desto lättare kommer det att bli att uppnå de stora
            minskningarna till 2050. Att kräva att EU ska minska utsläppen
            med 40 % till 2020 är därför i linje med den utvecklingen. Vad
            som ovan anförs om EU:s klimatambition bör riksdagen som sin mening
            ge regeringen till känna.
          </p>
          <head xml:id="i-WhXVWGM7veVWJWmXiveERa" type="h2">
            5.3 Se till att EU:s handelssystem för utsläppsrätter fungerar
          </head>
          <p xml:id="i-5HZjMVUwqRg9mx3vGxyjGn">
            Systemet för handel med utsläppsrätter ska vara det viktigaste
            verktyget för att minska utsläppen av växthusgaser inom EU, men
            hittills har systemet inte fungerat så som det var tänkt. Om inte
            handelssystemet leder till de önskade utsläppsminskningarna är
            det vår mening att klimatskatter för de sektorer som ingår i handelssystemet
            ska kunna behållas i Sverige och av de stater som så önskar. Vi
            vill att koldioxidskatten för den industri som ingår i den handlande
            sektorn behålls tills vi ser att handelssystemet leder till de
            önskade utsläppsminskningarna. Detta bör riksdagen som sin mening
            ge regeringen till känna.
          </p>
          <head xml:id="i-JJCLJPq9sUZBVMk1LfrtiP" type="h2">
            5.4 Klimatanpassa EU:s infrastruktursatsningar
          </head>
          <p xml:id="i-P27cetiZ9Te4aN9j4ewwA8">
            EU stöder stora satsningar på infrastrukturinvesteringar, bl.a.
            genom Europeiska investeringsbanken (EIB), och stora vägbyggen
            i Östeuropa. För att bidra till en ekologiskt hållbar utveckling
            är det helt nödvändigt att den huvudsakliga inriktningen på dessa
            investeringar är en ny miljöanpassad infrastruktur. Nya motorvägsbyggen
            är en återvändsgränd som leder till ökade godstransporter på väg.
            De kommer att göra det mycket svårt eller omöjligt att minska
            koldioxidutsläppen samtidigt som de innebär stora ingrepp i naturen
            genom det direkta bygget och genom andra utsläpp. Investeringar
            bör i stället göras i järnväg, sjöfart och system för samordning
            och omlastning för ett optimalt utnyttjande av de olika transportslagens
            fördelar. Vad som ovan anförs om att klimatanpassa EU:s infrastruktursatsningar
            bör riksdagen som sin mening ge regeringen till känna.
          </p>
          <head xml:id="i-XBymKwwG1YeBo9RRr8x396" type="h2">
            5.5 Fasa ut stödet till forskning om kärnkraft och fossil energi
          </head>
          <p xml:id="i-8cUK2MPAYq8NMpbXb23nxS">
            Kolkraften är den energiform som i dag står för de största utsläppen
            av växthusgaser. Kärnkraftsindustrin har ännu inte presenterat
            förslag för granskning och godkännande av hur kärnavfallet ska
            hanteras långsiktigt. Ändå dominerar dessa energiformer inom EU.
            Kärnkraften har sedan starten på 1950-talet fått många miljarder
            kronor i subventioner. Fortfarande får kärnkraftsindustrin i Europa
            regeringsstödd support för varje nytt projekt, som om kärnkraften
            introducerades på marknaden för allra första gången. Förutom skattefinansierade
            förmånliga lån, slipper reaktorägarna betala korrekta olycksfallsförsäkringar.
            Inom EU har energiforskningsprogrammets del till kärnkraften traditionellt
            fått ungefär dubbelt så mycket forskningsanslag som alla andra
            energikällor tillsammans. Och av de pengar som inte har gått till
            kärnkraft har fossil energi fått större delen. Förnybar energi
            har hittills bara fått småsmulor av kakan. Sverige bör verka för
            att EU:s forskningsmedel för kärnkraft och fossil energi fasas
            ut och ersätts med forskning om förnybar energi. Vad som ovan
            anförs om att fasa ut stödet till forskning om kärnkraft och fossil
            energi bör riksdagen som sin mening ge regeringen till känna.
          </p>
          <head xml:id="i-2u2MyHfdDr2A2ZLvWpdQr2" type="h2">
            5.6 Minska köttkonsumtionens klimatpåverkan
          </head>
          <p xml:id="i-QkmUGKM1UgyT1SuAAPBfMG">
            Konsumtionen av animaliskt livsmedel ökar explosionsartat i världen.
            Samtidigt som miljoner människor hungrar går stora arealer jordbruksmark
            och enorma mängder rent vatten åt till att utfodra köttdjur som
            framför allt rika människor i världen äter. Med tanke på den stora
            påverkan köttkonsumtionen dessutom har på klimatet anser vi att
            det är nödvändigt att minska köttkonsumtionen i rika länder. Sverige
            bör agera för att ett mål för minskad köttkonsumtion med 25 %
            till 2020 införs på EU-nivå. Detta bör riksdagen som sin mening
            ge regeringen till känna. För svensk del skulle ett sådant mål
            innebära att vi återgår till den köttkonsumtion vi hade vid EU-inträdet.
          </p>
          <p xml:id="i-QEJH3k8ZjDDJXNb5R7xrj5">
            I vänsterpartiets rapport Djurindustrin och klimatet EU blundar
            och förvärrar konstaterar vi att EU understödjer kött- och mejeriindustrin
            med ungefär 30 miljarder kronor per år i form av s.k. interventioner
            och direktstöd. Dessutom ger EU 400 miljoner kronor i stöd till
            marknadsföring av olika djurprodukter, så att försäljningen av
            dem därmed ska öka. Sverige bör agera för ett slutdatum då kontraproduktiva
            subventioner som stöder kött- och mejeriindustrin ska vara utfasade.
            Detta bör riksdagen som sin mening ge regeringen till känna.
          </p>
          <head xml:id="i-5cgX4nYZCXeruir8DxNMR5" type="h1">
            6 Sektorsövergripande klimatåtgärder
          </head>
          <head xml:id="i-9LJrKbUH1m1vw5BugtA95A" type="h2">
            6.1 Procent av BNP till klimatåtgärder
          </head>
          <p xml:id="i-EjkdnCUpakPZbj2Re5Yd3n">
            Vänsterpartiet har som mål att i vårt budgetförslag satsa motsvarande
            1 % av BNP på klimatåtgärder till 2010. Det skulle vara den ambitionshöjning
            som klimatfrågan kräver och förtjänar. Åtgärderna ska syfta till
            att minska utsläppen av växthusgaser och minska klimatförändringarnas
            effekter i såväl Sverige som utomlands. Självklart ska kärnkraft
            inte ingå i åtgärderna. Enligt Sternrapporten (Stern Review The
            Economics of Climate Change, 2006) krävs åtgärder motsvarande
            cirka 1 % av den globala bruttonationalprodukten (BNP) för att
            undvika de värsta konsekvenserna av klimatförändringarna. Om världens
            länder däremot inte agerar kan kostnaderna för klimatförändringarna
            uppgå till 520 % av BNP. Regeringen bör i sin statsbudget satsa
            motsvarande 1 % av BNP på klimatåtgärder. Detta bör riksdagen
            som sin mening ge regeringen till känna.
          </p>
          <head xml:id="i-Qp4RaCQ2HEsMbxwB8kc8SM" type="h2">
            6.2 Miljöskatter och kompensation för dem som drabbas hårdast
          </head>
          <p xml:id="i-SxzJrJdRB1VQF2snskgtQJ">
            En viktig styreffekt mot miljövänligare verksamhet och beteenden
            nås genom att rätt pris sätts på miljöpåverkan. Vi vill fortsätta
            den gröna skatteväxlingen som höjer både skatterna på transporter
            och annat miljöbelastande samtidigt som vi vill sänka skatterna
            för låginkomsttagare och för dem som bor i glesbygd. En höjning
            av drivmedelsskatterna ger dock oönskade effekter för dem som
            har låga inkomster och för dem som bor i glesare bygder. Vi vill
            därför skatteväxla så att dessa grupper inte drabbas så hårt.
            Vår höjning av drivmedelsskatten ska därför kombineras med sänkt
            inkomstskatt, sänkt fordonsskatt i glesbygd, avskaffande av regeringens
            trafikförsäkringspremie (i snitt 700 kr högre skatt för en bil)
            och ett riktat stöd till kollektivtrafik i glesbygd. Vad som ovan
            anförs om miljöskatter och kompensation för dem som drabbas hårdast
            bör riksdagen som sin mening ge regeringen till känna.
          </p>
          <head xml:id="i-ULE1o9whWvQmZs6GevtNhZ" type="h2">
            6.3 Klimatanpassa offentliga upphandlingar
          </head>
          <p xml:id="i-KJdo7zSYMocmQsj6MJV9bp">
            Vänsterpartiet är av den principiella uppfattningen att verksamheter
            som drivs med svenska folkets gemensamma skattemedel, ska drivas
            och bidra till att forma samhället i en ekologiskt, socialt, ekonomiskt
            och kulturellt hållbar riktning. Varje år köper vi i Sverige,
            med offentliga medel, varor och tjänster för runt 400 miljarder
            kronor. Offentliga upphandlingar i Sverige regleras i lagen (1992:1528)
            om offentlig upphandling (LOU), vilken i sin tur baseras på EG-direktiv.
            Direktiven ger möjlighet, men inte skyldighet, att ställa miljökrav
            vid upphandling. Vi anser det lämpligt att klimatanpassa upphandlingen
            genom att i systemet öppna för hänsyn till koldioxidutsläpp och
            avstånd. Detta skulle utgöra ett viktigt verktyg för att minska
            transporterna. Att vid en upphandling välja mellan jämförbara
            likvärdiga alternativ men hindras att välja det närmast i avstånd
            menar vi i grunden är ett systemfel. Sverige bör inom EU:s regelverk
            verka för att det vid offentlig upphandling av klimatskäl ska
            vara möjligt att ta hänsyn till koldioxidutsläpp och avstånd.
            Detta bör riksdagen som sin mening ge regeringen till känna.
          </p>
          <head xml:id="i-E1Zvsk9GvBC2RUGFiXM3vp" type="h2">
            6.4 Ta bort klimatförstörande subventioner
          </head>
          <p xml:id="i-CMSumsFkp59DUh1hmhrcx6">
            Regeringen vill avskaffa vissa skattelättnader och subventioner
            för jordbruk, skogsbruk, vattenbruk och industrin utanför den
            handlande sektorn. I huvudsak stöder vi regeringens linje. Därutöver
            vill vi att yrkesfiskarnas subventioner i form av befrielse från
            energiskatt, koldioxidskatt och svavelskatt fasas ut. Detta kan
            göras genom att Sverige sluter bilaterala avtal med grannländer
            runt Östersjön och Kattegatt så att dessa åtgärder samordnas.
            Detta bör riksdagen som sin mening ge regeringen till känna. Dessa
            subventioner minskar incitamenten för att använda mer energisnåla
            motorer och fiskemetoder, vilket enligt Riksrevisionen bidragit
            till att fiskenäringen i dag ligger på tredje plats när det gäller
            koldioxidutsläpp i förhållande till branschens storlek. Dessutom
            leder det till överfiske (Statens insatser för ett hållbart fiske
            RiR 2008:23). Sverige bör även i EU arbeta för ändringar av energiskattedirektivet
            så att subventioner till yrkesfisket i form av befrielse från
            energiskatt, koldioxidskatt och svavelskatt fasas ut. Detta bör
            riksdagen som sin mening ge regeringen till känna.
          </p>
          <p xml:id="i-5991KdKpqJKRbfTuCAFmBa">
            I dag ges elcertifikat till småskalig vattenkraft. Det är förvisso
            en förnybar energikälla men har mycket liten betydelse för energitillförseln
            och därutöver har den stor och negativ påverkan på den biologiska
            mångfalden. Vi vill inte ge den småskaliga vattenkraften elcertifikat.
            Detta bör riksdagen som sin mening ge regeringen till känna. Vi
            vill inte heller att brytning av torv, som är en fossil energikälla,
            ska stimuleras med elcertifikat. Detta bör riksdagen som sin mening
            ge regeringen till känna.
          </p>
          <head xml:id="i-8X2Wd5Xhq7W11dACkZiH7J" type="h2">
            6.5 Nytt sekretariat för klimatforskning
          </head>
          <p xml:id="i-8sGE28iVAcAtE7KaKaSGVW">
            Det finns starka skäl för en ökad samordning och fokusering av
            den svenska klimatforskningen. I dag sker klimatforskningen bl.a.
            på Forskningsrådet för miljö, areella näringar och samhällsbyggande
            (Formas), SMHI:s Rossby Centre och Stockholms internationella
            miljöinstitut. Energiforskningen administreras av Energimyndigheten.
            Formas har sedan flera år tillbaka visat på behovet av att samordna
            den svenska klimatforskningen. Vi vill att det ska inrättas ett
            nytt klimatsekretariat för samordning av klimatforskningen. Detta
            bör riksdagen som sin mening ge regeringen till känna.
          </p>
          <p xml:id="i-LAe9BkXLGLRn7bW6PWdG2T">
            Sekretariatet ska utforma förslag till prioriterade forskningsprogram
            och samordna befintliga forskningsprogram, skapa mötesplatser
            för forskare från olika discipliner nationellt och internationellt
            samt kommunicera kunskap och behov av kunskap till nationella
            intressenter. Sekretariatet ska även initiera samarbete med andra
            organisationer och vara ett forum för dialog mellan skilda intressenter
            även utanför forskningen såsom myndigheter, näringsliv och internationella
            kontakter. Sekretariatet kan även arbeta för ett utökat forskningssamarbete
            inom klimatkonventionen som kan ge ökad kunskaps- och tekniköverföring
            till utvecklingsländerna.
          </p>
          <head xml:id="i-SicHR3XvCW9p1PeQNGyqCU" type="h1">
            7 Bostäder
          </head>
          <head xml:id="i-3qevhvgX9WynETKZsdFXxP" type="h2">
            7.1 Klimatsmarta hus
          </head>
          <p xml:id="i-NufJfHjPeWmPpCqHJHS83D">
            Klimatsmarta hus s.k. passivhus och lågenergihus minskar energianvändningen
            med uppemot 50 % jämfört med dagens normhus. Utsläppen av växthusgaser
            kan halveras i lågenergihus och minskas med uppemot 70 % i passivhus.
            Byggandet av klimatsmarta hus har visat sig vara ekonomiskt lönsamt
            för byggföretagen. De boende sparar tusentals kronor varje år
            genom minskade energikostnader. I Tyskland och Österrike har klimatsmarta
            hus redan fått sitt kommersiella genombrott. EU arbetar med en
            ny byggnorm med passivhus som lägsta godtagbara standard.
          </p>
          <p xml:id="i-GzwAbRDsPyGKKsbrW9njhr">
            Vänsterpartiet ser ingen anledning till att det ska byggas annat
            än klimatsmarta hus. Vi föreslår att klimatsmarta hus s.k. passivhus
            och lågenergihus ska införas som norm för nybyggande av flerbostadshus.
            På några års sikt ska även en- och tvåbostadshus byggas klimatsmart.
            För ökad information och omställningsstöd anser Vänsterpartiet
            att programmet bör förlängas och stärkas. Regeringen bör inrätta
            ett nytt anslag med syfte att fungera som omställningsstöd för
            ökat byggande av s.k. passivhus och lågenergihus. Vad som här
            anförs om klimatsmarta hus bör riksdagen som sin mening ge regeringen
            till känna.
          </p>
          <head xml:id="i-5ShzxRfSjS9kMhjfxFHgtv" type="h2">
            7.2 Renovering av miljonprogrammet
          </head>
          <p xml:id="i-NUQTGGMhLUEcSer6RMziWT">
            Miljonprogrammets lägenheter behöver renoveras både för att de
            är slitna och för att husen slukar energi. Genomförda renoveringar
            med energifokus visar på besparingspotentialer i miljonprogramshusen
            på 3050 %. Exempelvis har det gjorts en renoveringssatsning i
            miljonprogramsområdet Gårdsten i Göteborg, med stark tonvikt på
            energibesparing, kretsloppsanpassning och förnybar energi. Genom
            ombyggnaden har energianvändningen för uppvärmning minskat med
            40 %. Elanvändningen har minskat med ca 30 %. Arbetet har syftat
            till en bättre boendemiljö och ett lyft av hela området. Satsningen
            har därtill minskat antalet våldsbrott och skadegörelsen, förbättrat
            hälsan hos de boende och lett till minskad arbetslöshet i området.
            Mot bakgrund av det ovanstående vill vi renovera miljonprogrammet
            genom vårt tidigare lagda förslag på renovering av miljonprogrammet
            genom införandet av en bostadsfond. Vad som här anförs om renovering
            av miljonprogrammet bör riksdagen som sin mening ge regeringen
            till känna.
          </p>
          <head xml:id="i-9wMRyKiu2d5DXUMEhc1Y7U" type="h1">
            8 Transporter
          </head>
          <head xml:id="i-4mXw8T44BZtkW24WjHAyN5" type="h2">
            8.1 Järnvägstrafik
          </head>
          <p xml:id="i-E1PgSSLdZ7c4v8u9ajd61M">
            Tåget är en viktig faktor när det gäller att ställa om vårt resande
            till ekologiskt hållbara transporter. Inte minst den viktiga och
            stora frågan om människans påverkan på klimatet hänger intimt
            samman med en utveckling och förbättring av möjligheten att färdas
            med tåg. Det är hög tid att vi får en ändring av färdriktningen
            när det gäller tågtrafiken.
          </p>
          <p xml:id="i-S7UbFxK1tjN5ccJ3iJQUug">
            För att järnvägstrafiken ska vara en del av en omställning mot
            en mer miljöanpassad transportsektor har vi bl.a. följande förslag:
          </p>
          <list style="ul">
            <item xml:id="i-vtM9Qwh6v9XYTtQ29ivnK">
              att SJ:s avkastningskrav sänks
            </item>
            <item xml:id="i-2VumQSTzc534M4cYh2gN87">
              att SJ:s trafikeringsrätt kombineras med en trafikeringsplikt
            </item>
            <item xml:id="i-MdyaVwP6kohA6gETFDtEmj">
              att samordningen mellan den interregionala och regionala tågtrafiken
              förbättras
            </item>
            <item xml:id="i-PLkaKgRKaNJ4dp63tmWVhZ">
              att lågtrafikerade järnvägsbanor rustas upp i stället för att
              läggas ned
            </item>
            <item xml:id="i-PDBtAvfRXkZ42nRC7ACxQm">
              att industrispår/kapillärspår inte läggs ned
            </item>
            <item xml:id="i-7AvZn2RAf9jPGFt51zq5w5">
              att tågförseningarna minskas genom ett ökat banunderhåll till
              7,6 miljarder kronor/år
            </item>
            <item xml:id="i-XecGmfYgVe2S1wRFy47Qmi">
              att det införs en investeringsbudget
            </item>
            <item xml:id="i-8YSJWoSguXqQgn95W1nAmY">
              att det byggs nya järnvägar motsvarande ca 16 miljarder kronor
              per år under perioden 20102019.
            </item>
          </list>
          <p xml:id="i-UxG7GKh9Kgcug1EngVN98D">
            Vad som här ovan anförs om åtgärder för en miljöinriktad järnvägstrafik
            bör riksdagen som sin mening ge regeringen till känna.
          </p>
          <head xml:id="i-JgJWT4LZnAJvbHPFy8fva6" type="h2">
            8.2 Lokal och regional kollektivtrafik
          </head>
          <p xml:id="i-Foh5ZHH3fnXELK2tWzPbpb">
            Trafikpolitiken ska se till att kvinnor och män har bra kommunikationer
            oavsett var de bor. Samtidigt måste trafikens miljöproblem med
            klimatförändringar, hälsoproblem och buller lösas på ett tillfredsställande
            sätt. Privatbilismens ökningstakt måste avstanna och helst minska,
            inte minst i våra tätorter. Det största hotet mot de uppställda
            klimatmålen är den tilltagande vägtrafiken, och det krävs krafttag,
            både genom morot och piska, för att styra vårt resande till kollektiva
            färdmedel. För att vi ska lyckas med detta krävs en väl utbyggd,
            tillgänglig, prisvärd och väl fungerande kollektivtrafik för alla,
            utifrån de förutsättningar som ges beroende på om man bor i storstad
            eller glesbygd. Kollektivtrafiken, som ofta utgörs av busstrafik,
            är mer miljövänlig och trafiksäkrare, och en förstärkt kollektivtrafik
            är en politik för jämlikhet genom att pensionärer, ungdomar och
            andra med låga inkomster gynnas.
          </p>
          <p xml:id="i-LBwni954X3JUZUMDiMHo1Q">
            En förbättrad kollektivtrafik stärker jämställdheten inom transportsektorn,
            vilken i hög grad är präglad av mäns värderingar och maktövertag.
            Eftersom kvinnor för närvarande i större utsträckning använder
            sig av kollektiva färdmedel leder satsningar inom denna sektor
            till att kvinnors tillgång till transporter förstärks.
          </p>
          <p xml:id="i-2zzLjp4MjRfK16HJq2UTZk">
            Bussar är och kommer under lång tid framöver att vara det viktigaste
            transportmedlet när det gäller lokal kollektivtrafik. 70 % av
            alla lokala och regionala kollektivtrafikresor sker med buss.
            Spårtrafiken är självklart av stor betydelse, men om vi på kort
            sikt vill minska klimatpåverkan och skapa en bättre lokal luftmiljö
            är det lättare att snabbt öka kollektivtrafikens andel av resorna
            med hjälp av busstrafik. Busstrafiken måste därför prioriteras
            när det gäller vägtrafik, och samhället måste stödja och bidra
            till att skapa effektiva och smidiga system för bussar i tätorter.
          </p>
          <p xml:id="i-8mbhrRaZuPMDEbyPWz9ByE">
            För att den lokala och regionala kollektivtrafiken ska vara en
            del av en omställning mot en mer miljöanpassad transportsektor
            har vi bl.a. följande förslag:
          </p>
          <list style="ul">
            <item xml:id="i-JRCcHhuBok5jp17uvvGgiS">
              att kollektivtrafiken tillförs 5 000 miljoner kronor
            </item>
            <item xml:id="i-6Wjqxw3APMY45UMddbKYBn">
              att kollektivtrafiken i glesbygd tillförs 1 000 miljoner per
              år
            </item>
            <item xml:id="i-CT2ufAquu5yftsXaMUMfxN">
              att det genomförs ett försök med klimattaxa i kollektivtrafiken
            </item>
            <item xml:id="i-MkYY1W4DypqFYKXKDLe5KK">
              att det satsas 1 miljard på lokal spårtrafik och spårfordon
            </item>
            <item xml:id="i-TwpCjroocaXynNdeFZqhnc">
              att ett avståndsbaserat reseavdrag införs
            </item>
            <item xml:id="i-7vuK3CpfbVTXuzVZH6Hfbp">
              att kollektivtrafikkort skattebefrias som löneförmån
            </item>
            <item xml:id="i-XpZjpWt4Kd7qrNgpxhuBWG">
              att busstrafiken ges avdragsmöjligheter för ökade drivmedelskostnader
            </item>
            <item xml:id="i-4pvNv6DCMAD6ayzcHE8mMh">
              att bussar får sänkt fordonsskatt från 20 000 kr till 1 500 kr
            </item>
            <item xml:id="i-JzfLRMBxBscVKjwFzjcVT1">
              att det genomförs två försök med Bus Rapid Transit, dvs. bussar
              som färdas i spårliknande system.
            </item>
          </list>
          <p xml:id="i-KQiVw2hbd5iwVLSnqzcSFu">
            Vad som här ovan anförs om åtgärder för en miljöinriktad lokal
            och regional kollektivtrafik bör riksdagen som sin mening ge regeringen
            till känna.
          </p>
          <head xml:id="i-UTEgKitZpZwyM5Y1DWssAw" type="h2">
            8.3 Vägtrafik
          </head>
          <p xml:id="i-AKKUdoPawbVjr9gzMiTVxR">
            På sikt är det viktigt att de transporter som måste ske på vägar
            utförs med fordon som är ekologiskt hållbara och att bensin- och
            dieselbilar successivt fasas ut. Det måste till ett paket av åtgärder
            inom vägtransportsektorn. Utvecklingen av nya miljöbilar får inte
            bara kopplas till själva drivmedlet, utan ska i högre grad relateras
            till energieffektivitet. Statens ekonomiska styrmedel måste inriktas
            mot att även främja en ökad energieffektivitet hos fordon.
          </p>
          <p xml:id="i-TwxrtwUnzPtAsjdMXsps7R">
            I dag har Sverige Europas mest energislukande vägfordon för persontransporter
            och därmed de mest koldioxidalstrande fordonen per körd sträcka.
            Detta vill vi ändra på. För det första genom att låta fler transporter
            ske med transportmedel som är mer ekologiskt hållbara. Det är
            åtgärder vi presenterat i denna rapport. För det andra genom åtgärder
            som är kopplade till själva vägtrafiken.
          </p>
          <p xml:id="i-Ms7imrewq8ryajg5qAMh97">
            För att vägtrafiken ska vara en del av en omställning mot en
            mer miljöanpassad transportsektor har vi bl.a. följande förslag:
          </p>
          <list style="ul">
            <item xml:id="i-Xb7secSVLMc3FFGmUue7TJ">
              att hastighetsövervakningen förstärks
            </item>
            <item xml:id="i-Nki2rSVbP2ifsBFUhv7dcX">
              att det från och med 2013 inte får säljas nyproducerade bilar
              som bara använder sig av fossil drift, utan bilen måste även kunna
              köras på biodrivmedel eller annat drivsystem som el
            </item>
            <item xml:id="i-YH2N36RdYZNNXijDeBAxQU">
              att det ges stöd till forskning och uppförande av pilot- och
              demoanläggningar som tillverkar förnybara drivmedel men även till
              förnybara drivmedelsprojekt som inte bygger på biomassa, t.ex.
              laddhybrider
            </item>
            <item xml:id="i-FoPbhQhrjwxrHtDyfv4f8t">
              att det införs ett system med biodrivmedelscertifikat senast
              den 1 januari 2010
            </item>
            <item xml:id="i-AK8ty2VH6CWB1Yem6m9sir">
              att det skapas en enhetlig definition av vad som är en miljöbil
            </item>
            <item xml:id="i-eveftVr7wq17QHWzmj8xA">
              att staten bara köper in miljöbilar och att gränserna för vad
              som ska kallas en miljöbil ändras så att de blir mer miljöstyrande
            </item>
            <item xml:id="i-CTFYPA1fYLvCyvy9pmH6Es">
              att det införs en statlig subvention till bilägaren på 5 000
              kr om hon/han efterkonverterar sin bensinbil till etanol eller
              annat biodrivmedel
            </item>
            <item xml:id="i-7ifwT53p1uGdUqdjTgYUqE">
              att det införs ett pantsystem för uttjänta bilar med ett pantbelopp
              på 5 000 kr
            </item>
            <item xml:id="i-Dc8BvhtfA34JH9aoYdZUT">
              att bensin- och dieselskatten höjs med 75 öre under tre år
            </item>
            <item xml:id="i-4Zu9ukYgRBrFfXCWNZQv4N">
              att en höjning av drivmedelsskatten kombineras med sänkt inkomstskatt,
              sänkt fordonsskatt i glesbygd, avskaffande av regeringens trafikförsäkringspremie
              (i snitt 700 kr högre skatt för en bil) och ett riktat stöd till
              kollektivtrafik i glesbygd
            </item>
            <item xml:id="i-G61VAiMns3w5hFGASdGijD">
              att drivmedelsskatterna tillåts följa BNP-utvecklingen och att
              tullavgiften på importerad etanol avskaffas
            </item>
            <item xml:id="i-BX7tbThxKvYRpzYT2UmsW5">
              att Sverige i EU ska agera för att mervärdesdirektivet (momsen)
              ändras så att det blir möjligt att sänka momsen på biodrivmedel
            </item>
            <item xml:id="i-UgVkWEmcqYfkixfdzsC2h1">
              att fordonsskatten görs mer koldioxidbaserad
            </item>
            <item xml:id="i-FT9kU9mkja4VWPU5cwdBNW">
              att det införs en koldioxidbaserad fordonsskatt för äldre bilar
            </item>
            <item xml:id="i-YYb7ZyRWwPudXgM5V3sV6N">
              att förmånsbeskattningen ändras så att den baseras på bilarnas
              miljöpåverkan, dvs. ett koldioxidbaserat förmånsskattesystem som
              kopplar bilarnas koldioxidutsläpp till förmånsvärdet
            </item>
            <item xml:id="i-XwEZcrYWt6jWuqWrMLeYim">
              att nya bilar påläggs en försäljningskatt som är koldioxidrelaterad
            </item>
            <item xml:id="i-VwaqAR7f725YiBRhDc1Jvv">
              att fler kommuner ges chans att införa trängselskatt
            </item>
            <item xml:id="i-7L6kU4Qn7z6WykCz4YAJWq">
              att intäkterna från trängselskatt framförallt ska gå till kollektivtrafik.
            </item>
          </list>
          <p xml:id="i-7UpoUjJjd9GoaYsCwjW8w3">
            Vad som här ovan anförs om åtgärder för en miljöinriktad vägtrafik
            bör riksdagen som sin mening ge regeringen till känna.
          </p>
          <head xml:id="i-9DpFfpvkAzR17NrCewiZoa" type="h2">
            8.4 Cykeltrafik
          </head>
          <p xml:id="i-EPRxkwy2t7JtMGApAvdpTa">
            Trots cykelns stora betydelse är det sällan cyklar prioriteras
            i trafiken eller ges tillräckliga resurser till investeringar.
            När alla talar om vikten av transport-slagsövergripande lösningar
            finns nästan aldrig cykeln med som en del i en helhet. Aspekter
            som minskad miljö- och klimatpåverkan, förbättrad hälsa och ökad
            trafiksäkerhet är alla intimt förknippade med cykeln. Men det
            finns även positiva sociala dimensioner i och med att den är ett
            relativt billigt transportfordon. Det gör att den är tillgänglig
            även för människor med låga inkomster, t.ex. barn och ungdomar.
          </p>
          <p xml:id="i-22nkTPKCmzQaZPqkmHhuEc">
            För att cykeln ska vara en del av en omställning mot en mer miljöanpassad
            transportsektor har vi bl.a. följande förslag:
          </p>
          <list style="ul">
            <item xml:id="i-8pSMGwRb8xuPJpbgi8AjpG">
              att nationella och regionala cykelsamordnare inrättas
            </item>
            <item xml:id="i-MXAnP7H24spyKHv5YD8SZv">
              att cykelbokslut upprättas på nationell och regional nivå
            </item>
            <item xml:id="i-97aiMQypfGtgL5oieJ8zKA">
              att anslaget till cykelinvesteringar ökas från 200 till 700 miljoner
              kronor/år
            </item>
            <item xml:id="i-FtiWTW8umCbSbGj2NMeUZW">
              att den samhällsekonomiska kalkylen ändras så att den bättre
              speglar de transport- och miljöpolitiska målen och inte missgynnar
              cykling
            </item>
            <item xml:id="i-MgeFUed8cQXXfDHuqjM6Hi">
              att uppmuntra arbetsgivare att låta anställda använda cykel som
              en del av resan till och från arbetet
            </item>
            <item xml:id="i-5zwUFrzSFGswVDCACijAbM">
              att staten bidrar med 120 miljoner kronor per år till anläggande
              av cykelparkeringar vid tågstationer
            </item>
            <item xml:id="i-HrnygsLaqipNbnPFnBdn7g">
              att alla tågoperatörer som bedriver persontrafik måste använda
              sig av tågvagnar som kan ta med cyklar
            </item>
            <item xml:id="i-A65bq6nnLXawJg6Jk65yAW">
              att cykeltrafik tillåts i motgående riktning på enkelriktade
              gator under förutsättning att cykelbanan/cykelfältet är väl avgränsat
            </item>
            <item xml:id="i-9A2cBU7UdmJK4erwh4JdEd">
              att cykelöverfarter görs till huvudled, dvs. att bilar måste
              stanna för att släppa fram cyklar.
            </item>
          </list>
          <p xml:id="i-7UCr3N4FPPgvCDhUwPpukR">
            Vad som här ovan anförs om åtgärder för en miljöinriktad cykeltrafik
            bör riksdagen som sin mening ge regeringen till känna.
          </p>
          <head xml:id="i-UHUhj5yCgezSKN2v4JJTZu" type="h2">
            8.5 Sjöfart
          </head>
          <p xml:id="i-NuSpabjz3f4jSRJ89oLi5N">
            Sjöfarten transporterar 90 % av allt gods som importeras och
            exporteras till Sverige. Det gör att den är av mycket stor vikt
            för hela samhället. Sjöfart är miljösmart eftersom det är det
            mest energieffektiva transportslaget, vilket beror på låg friktion
            mot underlaget. Jämfört med vägar och järnvägar är behovet av
            investeringar i vattenvägar väldigt lågt. Förutom lite muddring
            och isbrytning är vattenvägar i princip underhållsfria. Även trafiksäkerheten
            är hög.
          </p>
          <p xml:id="i-B5QLxRN6VmBvDEy9N8UsDJ">
            För att göra sjöfarten ännu mer miljöinriktad krävs åtgärder
            för att rena sjöfartens utsläpp och genomföra en konsekvent satsning
            på att lasta om gods från väg till sjöfart. Det skulle då vara
            ett led i omställningen till ett hållbart transportsystem. De
            ökande kostnaderna för vägunderhåll på grund av allt tyngre lastbilstransporter
            och de igenkorkade vägarna i centrala Europa talar också för en
            ökad omställning till sjötransporter.
          </p>
          <p xml:id="i-F4muvpXwakSxNHWoJqThad">
            För att sjöfarten ska vara en del av en omställning mot en mer
            miljöanpassad transportsektor har vi bl.a. följande förslag:
          </p>
          <list style="ul">
            <item xml:id="i-LpmGPSW4E6qCb5voSthybW">
              att utsläppen av olja och andra farliga ämnen minskas
            </item>
            <item xml:id="i-AseTNL5GKNRnFRFhPRp7iQ">
              att Sverige internationellt aktivt driver att utsläppen av olja
              och andra farliga ämnen minskar
            </item>
            <item xml:id="i-KKTqKt5A7yuNQ5Xymvew2K">
              att Sverige agerar för att det införs regler som kan hindra fartyg
              utan kväverening att trafikera Östersjön
            </item>
            <item xml:id="i-6aUF99iU7bseZtxWTRFYRk">
              att möjligheten prövas för att införa kilometerskatt på Östersjön
            </item>
            <item xml:id="i-M68c9DoeVsBZaJzsgwh3C5">
              att det pekas ut ett antal strategiska hamnar enligt vårt förslag
            </item>
            <item xml:id="i-5hG8kzYwLvscBYtnz8XQnn">
              att det pekas ut ett antal strategiska kombiterminaler enligt
              vårt förslag
            </item>
            <item xml:id="i-BMxmRf4znaaUmdpToycKFz">
              att det görs en översyn av farledsavgifterna med syfte att stärka
              miljödifferentieringen
            </item>
            <item xml:id="i-KfXnthbXhPctMrhyYbqfyb">
              att alla hamnavgifter miljödifferentieras
            </item>
            <item xml:id="i-Bhj1AYDCyk1MYLHWUAPGnP">
              att Södertälje kanal byggs ut av miljö- och klimatskäl
            </item>
            <item xml:id="i-3DcHjBp6gmGH7YLhBUebUK">
              att ett förväntat utskov från Vänern utreds närmare för att hitta
              en lösning
            </item>
            <item xml:id="i-7f7fZpE6WNQEK6WRz6sQMR">
              att fritidsbåtar ska betala en båtskatt
            </item>
            <item xml:id="i-KdRTuLyVo3PhZoi9c5uzpc">
              att skatten på alkylatbensin sänks med 1 krona per liter
            </item>
            <item xml:id="i-Nh6Nkfu6RJpk6NU1EugRLp">
              att fler sugtömningsstationer byggs för att ta hand om toalettavfall
              från fritidsbåtar
            </item>
            <item xml:id="i-4WFqvzjWuiFCGF18nK1m69">
              att en undersökning görs av hur fler fartyg kan vara anslutna
              till el när de är i hamn
            </item>
            <item xml:id="i-6ATcDCjDyqn8gSw5UpdA71">
              att riskerna med båtbottenfärgerna minskas.
            </item>
          </list>
          <p xml:id="i-GogH3CgtWquBqaisWWsq1Q">
            Vad som här ovan anförs om åtgärder för en miljöinriktad sjöfart
            bör riksdagen som sin mening ge regeringen till känna.
          </p>
          <head xml:id="i-5YgQAKj3a6zWZrzj2rDBwt" type="h2">
            8.6 Flygtrafik
          </head>
          <p xml:id="i-fPhWGHF5eYwvsnxgRy5T2">
            Vänsterpartiet anser att alla transportslag ska bära sina samhällsekonomiska
            kostnader och det även på lång sikt. Tillväxt och regional utveckling
            är viktigt, men det får inte ske genom åtgärder som är ekologiskt
            ohållbara. Det är inte acceptabelt att överlämna kostnader till
            nästa generation. Det är därför angeläget att även luftfarten
            bidrar till utsläppsminskningar så att de av riksdagen fastställda
            miljökvalitetsmålen kan nås.
          </p>
          <p xml:id="i-HU7s8PBeBzMsVgKhXCLqBL">
            Räknat per passagerarkilometer är flyget det transportsätt som
            påverkar miljön mest. Flyg är inte ett energieffektivt transportmedel
            och bör därför användas i sammanhang där andra alternativ inte
            finns.
          </p>
          <p xml:id="i-uJhADfnmbb7wK5sxj7UU3">
            För att flygtrafiken ska vara en del av en omställning mot en
            mer miljöanpassad transportsektor har vi bl.a. följande förslag:
          </p>
          <list style="ul">
            <item xml:id="i-KyU4w3rXymumWGY1x9dVgG">
              att utsläppstaket kvarstår vid Arlanda flygplats
            </item>
            <item xml:id="i-AvR8ui9YLVRgt2BXuvN4ub">
              att flyget inkluderas i den internationella klimatkonventionen
            </item>
            <item xml:id="i-SBoB1MCHfXwCPmJkwqXYiP">
              att Sverige kraftfullt agerar för att ICAO minskar sin miljöpåverkan
              och att beskattning av flygbränsle blir möjlig
            </item>
            <item xml:id="i-RYy5ETM2Q4BcQ1sqbnLXzJ">
              att det införs en klimatskatt för utrikesflyget
            </item>
            <item xml:id="i-2eJY4adGM5HDuDsSjMXpng">
              att Sverige upptar förhandlingar med grannländer för att komma
              överens om gemensamma skattenivåer för skatt på flygbränsle
            </item>
            <item xml:id="i-HJjoZPBr31A8CVUrQ2WADy">
              att det införs en klimatskatt på inrikesflyget genom en schabloniserad
              startavgift
            </item>
            <item xml:id="i-9bwV6ofAmvMeSKDXpd5rww">
              att Bromma flygplats läggs ned.
            </item>
          </list>
          <p xml:id="i-B8QeHMRsoDNmj45DSfuogM">
            Vad som här ovan anförs om åtgärder för en miljöinriktad flygtrafik
            bör riksdagen som sin mening ge regeringen till känna.
          </p>
          <head xml:id="i-AuhPz9dbd6iXnPVWFK8oPs" type="h1">
            9 En framtidsinriktad samhällsplanering
          </head>
          <p xml:id="i-BDnmSJxksPd3BBpzScvM8p">
            Inom samhällsplaneringen finns stora möjligheter att minska transportsektorns
            miljö- och energipåverkan. Om bebyggelse förtätas, redan exploaterad
            mark tas i anspråk och infartsparkeringar byggs osv., kan samhällsplaneringen
            vara ett av flera verktyg mot ett mer transporteffektivare och
            därmed energisnålare samhälle. Det leder till att fler människor
            kan gå mellan olika punkter eller ta cykeln.
          </p>
          <p xml:id="i-JJ4C6Uc62xxdEbLdxxFoMJ">
            För att samhällsplaneringen ska vara en del av en omställning
            mot en mer miljöanpassad transportsektor har vi bl.a. följande
            förslag:
          </p>
          <list style="ul">
            <item xml:id="i-JwzPjNDeDscq4N9AXsTR1w">
              att den regionala samordningen stärks så att transportarbetets
              miljöpåverkan kan minska på regional nivå
            </item>
            <item xml:id="i-CA2vrEBdrR8E8eEp6QcNSm">
              att de regionala planerna konsekvensanalyseras utifrån bebyggelse
              och transportperspektiv
            </item>
            <item xml:id="i-Ct7aoZtxGp1C2JVu9bYAJ6">
              att en transporthierarki bör antas som tydligt anger vilka transportslag
              som ska prioriteras för att de övergripande miljö- och trafikmålen
              ska nås
            </item>
            <item xml:id="i-MJZWhNJe9widnzJ7SVvFZr">
              att de statliga myndigheterna föregår med gott exempel och leder
              miljöomställningen till en miljöanpassad vägtrafik
            </item>
            <item xml:id="i-2kshSFB8EZqG8qi6h7AHn2">
              att de statliga myndigheterna gör den miljöanpassade resan till
              norm och varje myndighet antar en resepolicy
            </item>
            <item xml:id="i-Bmcqzf2agnvqQf6x2YeadC">
              att befintliga stadskärnor utvecklas och att detaljhandelsanläggningar
              begränsas i externa lägen
            </item>
            <item xml:id="i-XTWYq2Q4EJrnSrhpjUKsvq">
              att det införs ett moratorium mot externa köpcenter.
            </item>
          </list>
          <p xml:id="i-EKWpPqm1VSityGPCSuZTM7">
            Vad som här ovan anförs om åtgärder för en miljöinriktad samhällsplanering
            bör riksdagen som sin mening ge regeringen till känna.
          </p>
          <head xml:id="i-9ewQDv3bPKSc56iUXf67bF" type="h1">
            10 IT och bredband
          </head>
          <p xml:id="i-SUP716FZhNU9xeSa79N1S8">
            IT-sektorn kan på många sätt användas för att minska miljöpåverkan.
            Med en utgångspunkt i en transporthierarki blir det tydligt att
            redan den första frågan, dvs. om man överhuvudtaget behöver förflytta
            sig eller inte, ger en uppfattning av potentialen inom IT-sektorn.
            Med t.ex. videokonferenser, telekonferenser och distansarbetare
            minskar behovet av fysiska transporter och därmed minskar miljöbelastningen.
            IT kan på så sätt skapa förutsättningar för olika former av distansarbete
            och därmed minska antalet fysiska arbetsresor.
          </p>
          <p xml:id="i-FU1fnsTeB1CtDXMmhjKpED">
            För att IT och bredband ska vara en del av en omställning mot
            en mer miljöanpassad transportsektor har vi bl.a. följande förslag:
          </p>
          <list style="ul">
            <item xml:id="i-CzHHurBgsVCRS5tA6ZJrsh">
              att staten tar fram en e-strategi för IT-sektorn som ska syfta
              till att minska behovet av transporter och därmed minska klimatpåverkan
            </item>
            <item xml:id="i-2EJN5gT4AsdodJQKzJHJby">
              att IT-tillgången byggs ut till alla så att det inte blir en
              klassfråga om tillgänglighet
            </item>
            <item xml:id="i-AKXhjyiCPhcAAFY1RefF5a">
              att det tas fram en långsiktig strategi för fortsatt utbyggnad
              och finansiering av bredband i landet som möjliggör en tillgång
              till minst 2 Mb/s i överföringshastighet
            </item>
            <item xml:id="i-T4tQtuTj6ncjeu96QpuoAo">
              att Teracom ges tydliga direktiv för att bygga upp men även köpa
              in befintliga bredbandsnät.
            </item>
          </list>
          <p xml:id="i-GLvAjFPR7Do11LQJBzbPBP">
            Vad som här ovan anförs om åtgärder för miljöinriktad IT och
            bredband bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-FYtbsrVF5QLAZoYo3Ypzw7" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-KezFMFj5q9naboAhkAjAhW" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-Funo6cffwwiKZrSrxEmChH" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-LS75nruq4H57L5vL5erz9Z" who="i-991obiMTz36s9V7z3YpuZk">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
