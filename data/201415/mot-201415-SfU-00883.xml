<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SfU-00883">
  <teiHeader>
    <fileDesc>
      <titleStmt>
        <title>De låga födelsetalen</title>
        <author corresp="i-4BTx6VbUNJDqLqfkYqjnsE">av Tuve Skånberg (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:883 av Tuve Skånberg (KD)</title>
          <idno type="rdwebb">H202883</idno>
          <rs type="number">883</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H202883/text</ref>
          <ref type="dokument_url_html">http://data.riksdagen.se/dokument/H202883</ref>
          <ref type="dokumentstatus_url_xml">http://data.riksdagen.se/dokumentstatus/H202883</ref>
          <ref type="docx">http://data.riksdagen.se/fil/748476D2-001D-4320-B110-15DC78F31DC6</ref>
          <ref type="pdf">http://data.riksdagen.se/fil/9D036264-2578-4E22-B3B8-8749364215D7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-L8qzu7FmJ5wr224p2gFXi2" type="signed"/>
        <correspContext corresp="i-L8qzu7FmJ5wr224p2gFXi2">
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-8w4yfBKfP4BpchCgL5B7FZ" type="submitted">
          <date when="2014-11-06"/>
          <time when="15:20:58"/>
        </correspAction>
        <correspAction xml:id="i-RbiaeJ636AtVbbvjvpTqFq" type="referred">
          <date when="2014-11-12"/>
        </correspAction>
        <correspAction xml:id="i-3ip35S1HLic5UADSgzSTfC" type="assigned">
          <date when="2016-04-27"/>
          <time when="10:08:34"/>
        </correspAction>
        <correspContext corresp="i-3ip35S1HLic5UADSgzSTfC">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-CerjHXsoiGgPphRJEwyrpH" type="behandlas_i"/>
        <correspContext corresp="i-CerjHXsoiGgPphRJEwyrpH">
          <ref type="uppgift">2014/15:SfU3</ref>
          <ref type="ref_dok_id">H201SfU3</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SfU3</ref>
          <ref type="ref_dok_titel">Utgiftsområde 12 Ekonomisk trygghet för familjer och barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AyupKrsGgkF5SNGyuwmDRT" type="motHeader">
        <div xml:id="i-Lr3HLvFECEMvR8CBAsF5Hy" type="motTitle">
          Motion till riksdagen 2014/15:883 av Tuve Skånberg (KD) De låga
          födelsetalen
        </div>
      </div>
      <div xml:id="i-5bRoyx5iuXraaDsQ1eoYqj" type="motBody">
        <div xml:id="i-YWGQ5vEYzNWGVQoQB1jmyT" type="motProposal" subtype="förslag">
          <head xml:id="i-WQ196hS4ZUao1UYGpwYG2z">
            Förslag till riksdagsbeslut
          </head>
          <list xml:id="i-Pn55FJJJehNcb62ZsFz7Rw" style="ol">
            <item xml:id="i-NgXY662pqgmCK1SxXnQUn7">
              Riksdagen tillkännager för regeringen som sin mening vad som
              anförs i motionen om resurser till barnfamiljerna.
            </item>
          </list>
        </div>
        <div xml:id="i-JLfLDwaGQmdY9NRSNF64s9" type="motContent">
          <head xml:id="i-UMXwC3ZoiRqbGxfV3UJdhm" type="h1">
            Motivering
          </head>
          <p xml:id="i-B3CSCrGhMxVaLSQyB1SS82">
            Professor Rolf Ohlsson, ekonomisk-historiska institutionen vid
            Lunds universitet skriver: ”Många tror att förändringarna i åldersstrukturen
            främst beror på att dödligheten gått ned. Detta är emellertid
            inte fallet. Till 90 procent förklaras förändringarna i ålderstrukturen
            av att fruktsamheten gått ned. Det är alltså främst fruktsamhetens
            nedgång som förklarar varför Sverige har världens äldsta befolkning
            och inte så mycket nedgången i dödlighet.”
          </p>
          <p xml:id="i-LgjaaDHwVC3n69ZiHYrL47">
            Den ofrivilliga barnlösheten blir allt vanligare. Idag vet vi
            att rökning, alkohol, miljögifter, infektioner och könssjukdomar
            är viktiga faktorer som sänker fruktsamheten hos både män och
            kvinnor. Professorn i gynekologi och obstetrik på Huddinge sjukhus,
            Outi Hovatta, säger att livsstilen har störst betydelse för de
            låga födelsetalen. ”Idag skjuter vi upp barnafödandet tills vi
            är färdiga med allt annat. Det är en livsstil som inte bara senarelägger
            nästa generation, utan också ger färre barn, eftersom fruktsamheten
            successivt går ner och försämras drastiskt efter 35-årsåldern.”
            En annan viktig del av problematiken är att barns värde har gröpts
            ut sedan bondesamhällets dagar, då många barn betydde arbetskraft
            och en trygghet för ålderdomen.
          </p>
          <p xml:id="i-J3xg4ozCkg5wZzisSQ87gW">
            Förutom ofrivillig barnlöshet, en livsstil med senare barnafödande
            och tvåbarnsidealet, har också det sjunkande födelsetalet ekonomiska
            och arbetsmarknadsmässiga orsaker, som den enskildes dåliga ekonomi,
            ungdomsarbetslöshet och framför allt att antalet studerande har
            ökat kraftigt. Studerande har, till skillnad från arbetslösa,
            en mycket låg fruktsamhet, och att antalet studerande har ökat
            kraftigt förklarar enligt SCB ungefär halva fruktsamhetsnedgången.
          </p>
          <head xml:id="i-32dMsamgm5MEoJq3KAyTb6" type="h1">
            Konsekvenser
          </head>
          <p xml:id="i-Kw9hrQUyTNE9nyntQZqmmJ">
            Den allvarligaste konsekvensen uppträder först efter ännu några
            år då det blir brist på ung arbetskraft och då kostnaderna för
            de alltfler och alltmer vårdnadskrävande äldre ska täckas av skatterna
            från de allt färre unga. Med en åldrande befolkning blir resurserna
            knappare. Var behövs redan idag den unga arbetskraften och var
            är det redan idag svårast att rekrytera den? Svaret är inom vård
            och omsorg. Antalet sökande till landets vårdgymnasier har minskat.
            I sin förlängning kan dessa attityder tillsammans med de låga
            födelsetalen innebära att de äldre blir hänvisade till att tvingas
            ta hand om varandra, om de alls ska få någon omsorg.
          </p>
          <p xml:id="i-YCJ5aNz3F6iG4bXH5DBgPu">
            Enligt beräkningar från riksdagen kommer också det svaga födelsetalet
            att ha flera nationalekonomiskt negativa följder som att tillväxten
            blir lägre, det inhemska sparandet påverkas negativt, efterfrågan
            på och utbudet av varor och tjänster minskar liksom efterfrågan
            på bostäder.
          </p>
          <p xml:id="i-4HjtYrHS991bJBbSSj6Vp9">
            Lena Sommestad, chef för Institutet för framtidsstudier, säger:
            ”Om befolkningen minskar behövs inga nya bostäder och företagen
            måste slåss om allt färre kunder. Vi riskerar att hamna i en ekonomisk
            depression. Vi måste fråga oss hur vi ska skapa ett samhälle där
            människor vill och kan sätta barn till världen.”
          </p>
          <p xml:id="i-XS1hiESvhtuYDkTBqQuQhJ">
            Professor Rolf Ohlsson varnar särskilt för den jättesmäll på
            arbetsmarknaden som kommer när 40-talisterna nu börjar gå i pension,
            speciellt inom den offentliga sektorn och då särskilt bland lärare.
            Också han pekar på den ekonomiska faran i den sneda ålderspyramiden.
            ”Man ska ha i minnet att äldre personer är betydligt dyrare än
            yngre för samhället. År 1990 tog exempelvis de äldre över 65 år
            i anspråk 2,5 gånger så mycket resurser som de unga per capita.
            För de allra äldsta var siffran fyra gånger så mycket som för
            de unga.”
          </p>
          <p xml:id="i-8VR4y32qMfnhaK5FKHNV2y">
            Enligt min mening behövs två saker: nya attityder och bättre
            ekonomiska villkor och valfrihet för barnfamiljer. Först och främst
            behöver vi verka för nya och positiva attityder till barn, barnafödande,
            äktenskap och familjebildning. I trygga och stabila familjer föds
            trygga barn och fler barn. Att fostra barn är den största av alla
            uppgifter, det är att forma framtiden.
          </p>
          <p xml:id="i-8E4Fk1VULxRA8eY89iuYM5">
            Barnfamiljer i en kommun eller ett bostadsområde ska ses som
            en tillgång, något att satsa på. Men vi måste också ge barnfamiljer
            bättre ekonomiska förutsättningar vid barnafödande, möjlighet
            att själva fostra sina barn, ge dem valfrihet att själva välja
            barnomsorg, och inte tvinga ut pappor och mammor på arbetsmarknaden
            om de själva hellre en tid vill vara hemma med det dyrbaraste
            de har – och det dyrbaraste samhället har – barnen.
          </p>
          <p xml:id="i-Lfp64sVSnyPMycvDQFwNdo">
            Den engelske premiärministern Tony Blair hade under sin regering
            som policy att varje beslut som den engelska regeringen fattade
            skulle stämmas av för att se om det gagnade familjen och hur det
            påverkade familjen. Detta borde också vara den svenska riksdagens
            och regeringens hållning.
          </p>
          <p xml:id="i-Az7VjMhpxmohaqxB4eawKH">
            Det är dessutom viktigt att värna den öppenhet mot utlandet som
            regeringen fört oss in på och fortsätta med vår generösa invandringspolitik.
            Det har en positiv utveckling på befolkningsutvecklingen. Arbetskraftsinvandringen
            har varit betydelsefull för Sverige historiskt sett och lär kunna
            komma att bli det igen.
          </p>
        </div>
        <div xml:id="i-Tot54RsJujvXxnx42Dtew2" type="signatureBlock">
          <list xml:id="i-WhSgxyc8eu7FZDdVfkLjBL">
            <item xml:id="i-Wn2AQnkmaZACp2PTrn1Wvb" who="i-4BTx6VbUNJDqLqfkYqjnsE" type="signature">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
