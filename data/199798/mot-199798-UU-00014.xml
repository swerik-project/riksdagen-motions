<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-UU-00014">
  <teiHeader>
    <fileDesc>
      <titleStmt>
        <title>med anledning av prop. 1997/98:58 Amsterdamfördraget</title>
        <author corresp="i-TYBtSHJZtd4hmjSgW4AXun i-AtvKBXC4FZbodCNyRko9RA i-TYBtSHJZtd4hmjSgW4AXun i-AtvKBXC4FZbodCNyRko9RA">av Bengt-Ola Ryttar och Lena Klevenås (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1997/98:58 Amsterdamfördraget</title>
          <idno type="rdwebb">GL02U14</idno>
          <rs type="number">U14</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GL02U14/text</ref>
          <ref type="dokument_url_html">http://data.riksdagen.se/dokument/GL02U14</ref>
          <ref type="dokumentstatus_url_xml">http://data.riksdagen.se/dokumentstatus/GL02U14</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TYBtSHJZtd4hmjSgW4AXun</idno>
            <name>Bengt-Ola Ryttar</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-AtvKBXC4FZbodCNyRko9RA</idno>
            <name>Lena Klevenås</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-TYBtSHJZtd4hmjSgW4AXun</idno>
            <name>Bengt-Ola Ryttar</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AtvKBXC4FZbodCNyRko9RA</idno>
            <name>Lena Klevenås</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TwmLemH1RCBsaHwMFfwZjS" type="basedOn"/>
        <correspContext corresp="i-TwmLemH1RCBsaHwMFfwZjS">
          <ref>Proposition 1997/98:58</ref>
        </correspContext>
        <correspAction xml:id="i-9dxmYzRdKYR46t3RDYFrXC" type="signed"/>
        <correspContext corresp="i-9dxmYzRdKYR46t3RDYFrXC">
          <note type="signatory" corresp="i-TYBtSHJZtd4hmjSgW4AXun"/>
          <note type="signatory" corresp="i-AtvKBXC4FZbodCNyRko9RA"/>
          <note type="signatory" corresp="i-TYBtSHJZtd4hmjSgW4AXun"/>
          <note type="signatory" corresp="i-AtvKBXC4FZbodCNyRko9RA"/>
        </correspContext>
        <correspAction xml:id="i-91bStJFMaiRKrBcYsArydv" type="referral">
          <date when="1998-03-06"/>
        </correspAction>
        <correspAction xml:id="i-WSpKaFXV8eGoZ4pWXQV8RB" type="dismissal">
          <date when="1998-03-05"/>
        </correspAction>
        <correspAction xml:id="i-Y2Z1Yea49sr5ZxUCccauuH" type="submission">
          <date when="1998-03-04"/>
        </correspAction>
        <correspAction xml:id="i-6RYGxgFJBgZNpeJkoUjbhy" type="referral">
          <date when="1998-03-06"/>
        </correspAction>
        <correspAction xml:id="i-TBYGBN9jZbS1QbnajVG4vE" type="dismissal">
          <date when="1998-03-05"/>
        </correspAction>
        <correspAction xml:id="i-HUDsjT3qwsoRaDhaUjQgQU" type="submission">
          <date when="1998-03-04"/>
        </correspAction>
        <correspAction xml:id="i-SGXhKcBGaMpsKgWfHrKJR2" type="assigned"/>
        <correspContext corresp="i-SGXhKcBGaMpsKgWfHrKJR2">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_U_0014/mot_199798_U_0014-0001.pdf"/>
      <div xml:id="i-UCvkHfadeemQa3WzgmiToT" type="motHeader">
        <div xml:id="i-L681DayNfLKvzFYCMjjyPV" type="motTitle"/>
        <div xml:id="i-HzTujeh2ocUrH82RL8PDqj" type="motSubmissionInfo"/>
      </div>
      <div xml:id="i-3ewNLNUzG8xSXRu1oqpvia" type="motBody">
        <div xml:id="i-CUzT4TeeDZBQgB34yaQdGq">
          <p xml:id="i-3M9apc71yLJ7bE6dE1Pq5w">
            Ul4
          </p>
          <p xml:id="i-7SDoR1fuKWH7ajtH7fLeKD">
            Motion till riksdagen 1997/98:U14
          </p>
          <p xml:id="i-AQtXtRg7T3itJzb1rxChvD">
            av Bengt-Ola Ryttar och Lena Klevenås (s)
          </p>
          <p xml:id="i-7LyZVR8dJnCJkqTLGhP3c1">
            med anledning av prop. 1997/98:58 Amsterdamfördraget
          </p>
          <p xml:id="i-MdAsB8ZsBuDHHTatHPFX7d">
            Mot. 1997/98 U14-21
          </p>
          <p xml:id="i-DBxsPnqM7R2hozX3JvaW3r">
            Den 1 januari 1995 blev Sverige medlem i Europeiska unionen.
            Utvecklingen dithän gick mycket fort med tanke på det ointresse
            som präglat opinionen i frågan under lång tid. Debatten och genomlysningen
            som föregick beslutet var ytlig och vek undan för problemen. Förklaringen
            till att Sverige ändå blev medlem kan sökas på flera håll, dels
            i det allt starkare grepp som ekonomismen och globaliseringen
            tagit över opinionen i Sverige och i världen, dels genom ett antal
            tillkortakommanden i svensk politik. —Utan djupare analys kan
            ett EU-medlemskap uppfattas som en anpass- ning till internationaliseringen.
            Denna form av oreflekterad anpassning är också huvudlinjen i SOU
            1994:12 Suveränitet och demokrati som före folkomröstningen studerade
            konsekvenserna för vår nationella självständighet och demokrati
            av ett svenskt medlemskap i EU. Där laborerar man också med begreppen
            faktisk och formell suveränitet, en ganska sorglig advokatyr för
            att kunna legitimera ett medlemskap. I utredningen gavs inga indikationer
            om hur stark federalismen är hos de tongivande medlemsländernas
            eliter, man låtsas som om vi skall gå in i ett statiskt mellanstatligt
            samarbete trots att det är EU:s uttalade mål att fördjupa integrationen.
            Denna utrednings, så väl som EMU-utred- ningens och den tyska
            författningsdomstolens slutsatser är resultatet av viljan att
            vara till lags och att motsvara vad man tror förväntas av dem.
          </p>
          <p xml:id="i-3BBcktFSCNpJ7tTkdqjc5U">
            En annan viktig faktor var säkert att internationellt samarbete
            i Sverige under lång tid har förknippats med solidaritet och idealism
            och detta sänkte troligen tröskeln i folkomröstningen tillräckligt
            för att vi skulle bli medlem i EU. —Tillkortakommanden har varit
            många under senare år. Den tredje vägens politik klarade mycket
            — men inte överhettningen. Regeringen Bildt drog på oss det största
            underskottet som funnits i OECD-länderna. Avregleringen av finansmarknaden
            mynnade ut i bank- och finanskraschen. Kronförsvaret 1992 slutade
            med ett grandiost fiasko. Skattereformen blev inte som det var
            tänkt. Sammantaget innebar dessa faktorer att vi tappade enormt
            ekonomiskt, men framför allt tappade vi självförtroendet som nation
            och sökte lösningarna någon annanstans — det råkade bli EU.
          </p>
          <p xml:id="i-9Ki4pFahVU17VByxPas4Eq">
            Redan under förhandlingarna om Maastrichtavtalet visade sig tydliga
            skiljelinjer mellan de länder som vill ha en mer fördjupad integration
            med mera överstatlighet och de länder som ville se ett mellanstatligt
            samarbete.
          </p>
          <pb facs="riksdagen-motions-pdf/data/199798/mot_199798_U_0014/mot_199798_U_0014-0002.pdf"/>
          <p xml:id="i-armRJqDDtiYMkWR8bgkLG">
            Maastrichtavtalet — utvecklade EU-samarbetet inom = utrikes-
            och säkerhetspolitiken, skapade EMU samt samarbetet i inrikes
            och rättsliga frågor. Skiljelinjen överstatlighet/mellanstatlighet
            har sedan utvecklats. Stor- britannien och Danmark har stått för
            den mellanstatliga linjen medan de övriga länderna varit för mera
            av överstatlighet. Sverige kan betraktas som lite av både och.
            Regeringen har betonat mellanstatligheten men samtidigt varit
            funktionalister, dvs. inom vissa områden som sysselsättning och
            miljö varit mer positiva till överstatliga regleringar och insatser.
            Amsterdamfördraget innebär att det ekonomiska samarbetet utvecklas
            mot alltmer av överstatlighet. Några av de mest känsliga frågorna
            lyckades man emellertid inte lösa. Federalisterna kräver omfattande
            institutionella reformer så att enskilda medlemsländer inte skall
            kunna blockera marschen mot ytterligare överstatlighet. En del
            stater och också EU-parlamentet har ställt villkoret att EU skall
            bli mer överstatligt innan central- och östeuropeiska stater kan
            bli medlemmar. Detta ses som en förutsättning för effektivt beslutsfattande.
            De institutionella frågorna skall åter aktualiseras när EU tagit
            in fem nya medlemmar. Eventuellt kan det bli en ny regeringskonferens
            innan utvidgningen eller under tiden den pågår. Federalisterna
            vill också se EU-parlamentet som högsta beslutande organ, då det
            är den enda av medborgarna direktvalda EU-institutionen. Mot att
            ge EU-parlamentet mer makt kan anföras att det är samma sak som
            ökad federalism, den demokratiska legitimiteten är låg, och att
            EU-parlamentet aldrig kan bli ett riktigt parlament eftersom det
            inte ställs till samlat ansvar efter en gränsöver- skridande debatt.
            Endast ca 49 26 deltar i EU-parlamentsvalen jämfört med ca 70-95
            246 valdeltagande i de nationella parlamentsvalen. Det nya fördraget
            har från regeringens sida beskrivits som en framgång vad gäller
            offentlighetsprincipen, sysselsättningen och en aktiv miljöpolitik.
            Trots vissa framgångar i dessa avseenden lämnar besluten mycket
            i övrigt att önska. I korthet så innebär det nya fördraget följande:
          </p>
          <p xml:id="i-G6Czb1Tj5djJg7nBhhfjQm">
            Överstatligheten
          </p>
          <p xml:id="i-HVs9KRuHqNba52CMP38MhA">
            EU-parlamentets makt ökar genom att parlamentet får beslutanderätt
            på 23 nya områden, trots församlingens svaga folkliga förankring.
            Berörda områden är t.ex. folkhälsa, statistik, yrkesutbildning,
            forskning och u-lands- bistånd. Kan ett EU-parlament på 626 ledamöter
            vara representativt för 350 miljoner medborgare? Små länders inflytande
            är svagare i EU-parlamentet än i ministerrådet; det innebär en
            förstärkning av EU-parlamentets makt och stärker de stora ländernas
            inflytande. Den nationella vetorätten tas bort på flera områden
            och andelen majoritets- beslut i EU:s lagstiftande organ, ministerrådet,
            ökar. Sveriges riksdag, regering och det svenska folket förlorar
            inflytande. Länder som hamnar i minoritet tvingas införa lagar
            mot sin vilja. Detta sker inom 11 nya områden, som tidigare beslutats
            om av medlemsstaterna, och inom 5 befintliga områden där medlemsstaterna
            har haft vetorätt i ministerrådet. Hit hör frågor som social utslagning,
            personuppgifter, import av råvaror och etableringsrätt.
          </p>
          <p xml:id="i-DCxHCVugo8UrJDtkf8H2kA">
            Mot. 1997/98U14
          </p>
          <pb facs="riksdagen-motions-pdf/data/199798/mot_199798_U_0014/mot_199798_U_0014-0003.pdf"/>
          <p xml:id="i-NtiqGkhgxqjJmQ2oqiGNvR">
            Mot.
          </p>
          <p xml:id="i-UQ88JP5jznKEwFCpp7aMuf">
            1997/98U14
          </p>
          <p xml:id="i-TiDtLgbaQHfHJF2wt1oB6k">
            Dessutom förutskickas fler majoritetsbeslut efter vissa övergångsperioder.
            Många av dessa beslut är i sig inte så upphetsande, men de är
            mera av symp- tom på den framtida utvecklingen mot mera överstatlighet,
            vilket inte står i överensstämmelse med utfästelserna i folkomröstningskampanjen.
            I samband med att beslutsbefogenheter överläts till EG genom tillkomsten
            av 10 kap. 5 8 första stycket regeringsformen, uttalade KU att
            sådan över- låtelse till EG inte kan ske i en sådan omfattning
            att bestämmelserna i regeringsformen om statsskickets grunder
            upphör att vara giltiga. Enligt regeringens bedömning (sid 19)
            innebär Amsterdamfördraget inte en sådan omfattning, men man förnekar
            inte att Amsterdamfördraget medför ytterligare steg som urholkar
            Sveriges rätt att själv besluta i egna angelägen- heter. Enligt
            vår uppfattning innebär Amsterdamfördraget och utfästelserna i
            de bifogade förklaringarna att vårt statsskicks grunder hotas.
            Det sker steg för steg, helt i enlighet med visionen i EU:s grundtraktat:
            ”en allt fastare sam- manslutning av de europeiska folken”. Sverige
            är inte längre en suverän stat. Man kan inte längre säga att all
            offentlig makt i Sverige utgår från folket och att riksdagen är
            folkets främsta företrädare. De lagar vi stiftar är i allt högre
            grad underställda EU:s lagar och vi beslutar inte längre suveränt
            om beskattningen. Det är slut med svenska folkets urgamla rätt
            att sig själv beskatta.
          </p>
          <p xml:id="i-AuQrTHDvRbRpoJiryfGLdb">
            Offentligheten
          </p>
          <p xml:id="i-X3VEbj8R16UFcJpuvUw8Bh">
            Det blev ingen offentlighet vad gäller ministerrådsmöten när
            rådet lagstiftar. En regel om varje unionsmedborgares rätt till
            EU-parlamentets, rådets och komissionens handlingar har dock skrivits
            in i fördraget. Men fördraget gäller inte generellt, utan rådet
            skall fastställa allmänna principer och regler som begränsar tillgången
            till handlingar. EU:s institutioner skall själva utarbeta särskilda
            bestämmelser vad gäller öppenhet. EU-organen avgör då själva om
            och vad som skall lämna ut. Inte ens professionella journalister
            kommer att ha lätt att hitta rätt i denna snabbväxande djungel.
            Förteckning över ingående och utgående handlingar, som vi har
            i svensk offentlighetslagstiftning, föreslås heller inte.
          </p>
          <p xml:id="i-Rw4MmnPDQ1xCA9FNaEbPw3">
            Sysselsättningen
          </p>
          <p xml:id="i-55S3vdZ2tNzMVaA4GoTsgP">
            Ett särskilt sysselsättningskapitel har införts där det talas
            om årliga rapporter, granskningar och riktlinjer för medlemsstaterna
            liksom en särskild sysselsättningskommitté. Någon sysselsättningsunion
            blev det inte och inte heller klara regler och krav på sysselsättningsmål,
            ej heller talas det om full sysselsättning. Det finns inga påföljder
            för länder som inte lyckas hålla låg arbetslöshet, vilket det
            däremot finns om man inte lyckas uppfylla EMU:s konvergenskrav
            i fråga om inflation, budgetunderskott m.m. Det ligger en viss
            logik i detta eftersom om man går fri från böter på det ena området
            är
          </p>
          <pb facs="riksdagen-motions-pdf/data/199798/mot_199798_U_0014/mot_199798_U_0014-0004.pdf"/>
          <p xml:id="i-N95AxzFzBvGdugzLyXGCYz">
            sannolikheten stor för att man får böta på det andra, genom det
            motsatsförhållande som finns mellan stabilitetsprioritering och
            full sysselsättning. För EU-systemet är det naturligt att prioritera
            stabiliteten före rätten till arbete. Det särskilda sysselsättningstoppmötet
            i Luxemburg i november 1997 tog en urvattnad kompromiss vad gäller
            sysselsättningsskapande åtgärder. Inte ens de socialdemokratiska
            regeringscheferna var särskilt överens sins- emellan. ”Ytterligare
            en volym poesi har skrivits” börjar nu bli ett uttryck angående
            EU och kampen mot arbetslösheten. Fortfarande är det inflations-
            bekämpning som är viktigare än arbetslöshetsbekämpning.
          </p>
          <p xml:id="i-XEUzaQc443HK4ePuwfWYSx">
            Miljön Miljögarantin är fortfarande utan innehåll. En allmän
            formulering om principen om en hållbar utveckling skrivs in. Men
            varje land har ingen ovillkorlig rätt att införa strängare miljöregler.
            Om ett medlemsland vill införa mera långtgående nationella bestämmelser
            för att upprätthålla gott miljö- eller arbetsmiljöskydd skall
            detta anmälas till kommissionen. För att ett medlemsland skall
            kunna införa hårdare nationella bestämmelser måste dessa vara
            grundade på nya vetenskapliga fakta som är speciella för landet.
            Paragrafen blir mycket svår att tillämpa eftersom vetenskapliga
            fakta gäller överallt och inte kan vara speciella för ett land.
            Antingen EU-kommissionen eller domstolen beslutar i dessa frågor.
            Nationella bestämmelser får bl.a. inte hindra den inre marknadens
            funktion. Skrivningarna i propositionen är vaga och inte klara
            och tydliga.
          </p>
          <p xml:id="i-WE3mbGLS3T2dAfshCpySrw">
            Narkotikan
          </p>
          <p xml:id="i-JdVuEzUpHaAeevHsdxv6mX">
            Förbudet mot personkontroller vid passage av inre gränser fördragsfästs
            nu. I ett nytt kapitel om folkhälsa sägs att gemenskapen skall
            komplettera medlemsstaternas insatser mot narkotika inklusive
            förebyggande verksamhet. Ministerrådet kan med kvalificerad majoritet
            anta rekommendationer angående narkotikapolitiken. I EU-parlamentet
            tolkar knarkliberalerna det som att nu kan man med folkhälsan
            som EU-fråga arbeta för liberalisering av narkotikalagstiftningen
            och inrättande av ”skadebegränsningscenter” för narkomaner.
          </p>
          <p xml:id="i-4gVtC3AQEcYjNrceE2vqZi">
            Justitiefrågor
          </p>
          <p xml:id="i-PtcrCVzufUZmMGECUemSwq">
            Polissamarbetet skall förstärkas. Det skall omfatta operativt
            samarbete mellan polis och tull samt gälla insamling, lagring
            och bearbetning av information. I första hand skall samarbetet
            ske genom den europeiska polisbyrån, Europol. Efter en period
            på fem år skall Europol kunna genomföra särskilda undersökningar
            samt operativa åtgärder tillsammans med nationell polis. Europol
            skall alltså kunna genomföra operativa insatser på svenskt territorium.
            Europol skall även kunna kräva att de nationella myndigheterna
            utför särskilda uppgifter på Europols uppdrag.
          </p>
          <p xml:id="i-UEcpj1CcTFJSeufWTHrTBz">
            Mot. 1997/98U14
          </p>
          <pb facs="riksdagen-motions-pdf/data/199798/mot_199798_U_0014/mot_199798_U_0014-0005.pdf"/>
          <p xml:id="i-XjAgym1wCAipQXNJGbGmD7">
            Mot.
          </p>
          <p xml:id="i-8gciV4NjcKCD52Kg2GJCmW">
            1997/98U14
          </p>
          <p xml:id="i-JEk8qKBgTFG67BcFJWhc3m">
            Både straff- och civilrättsliga frågor som minimiregler för brott
            och påföljder i fråga om terrorism och narkotikahandel införs.
            Det civil- och straffrättsliga samarbetet skall stärkas genom
            bl.a. rambeslut och gemen- samma ståndpunkter i riktning mot en
            gemensam lagstiftning som skall tjäna unionens mål. Besluten skall
            tas med enhällighet i rådet, men det nya fördraget gör det möjligt
            att ta beslut med kvalificerad majoritet för att genomföra besluten
            på unionsnivå. Kommissionen ges förslagsrätt, dom- stolen får
            tolkningsrätt och EU-parlamentet får i vissa fall rådgivningsrätt.
            Det blir en oklar ansvarsfördelning om vem som skall ställas till
            ansvar för ett fattat beslut.
          </p>
          <p xml:id="i-8GRLbmB8dT5DUcEVascfJ9">
            Invandrings- och asylfrågor
          </p>
          <p xml:id="i-QRME9gpcM64A8xeumNpbi7">
            De inrikes- och rättsliga frågorna, främst invandrings- och asylfrågor,
            flyttas till EU:s överstatliga del, men frågorna förses med klara
            restriktioner. I en allmän artikel (C) i fördragets inledning
            sägs att rådet inom fem år skall ha beslutanderätt om åtgärder
            som berör asyl, asylansökan, miniminormer för mottagning av asylsökande
            flyktingar samt åtgärder för invandrarpolitiken. Det betyder i
            praktiken att majoritetsbeslut för asyl, invandring och yttre
            gränser införs fem år efter att fördraget börjat gälla. Ett kontroversiellt
            protokoll fogas till fördraget som innebär att ett EU-land inte
            självständigt kan behandla en asylansökan från en medborgare från
            ett annat medlemsland. Människorättsorganisationer — anser = att
            protokollet = strider mot Genévekonventionen, eftersom rätten
            till så kallat andra asylland riskerar att begränsas. Frågor som
            gäller familjeåterförening kommer i framtiden inte att avgöras
            nationellt utan av EU. EU bestämmer därmed vilka personer som
            får komma in i EU:s medlemsstater. Storbritannien, Irland och
            Danmark har fått undantag från dessa regler. Danmarks undantag
            gäller på mellanstatlig basis. Sverige har däremot godtagit reglerna.
            Schengenavtalet förs in i fördraget, vilket innebär att gränskontrollerna
            mellan länderna avskaffas helt. En gemensam informations- och
            databas, SIS, byggs upp i Strasbourg för registrering och personkontroll
            av alla oönskade invandrare. Texterna på området inrikes- och
            rättsliga frågor — invandring, asyl, yttre gränsskydd, visumregler,
            polissamarbete och straffrätt, är komplicerade. Det är en snårskog
            av överstatliga och mellanstatliga EU-regler, mellanstatliga avtal,
            konventioner och tilläggs- och undantagsprotokoll. Beslutsgångarna
            blandas med enhällighet, kvalificerad majoritet, övergångsperioder,
            delvis rådgivningsrätt för EU-parlamentet, flexibel integration
            och liknande subti- liteter. Inte ens en expert kan förstå alla
            dessa delar, än mindre medborgarna. Systemet är som gjort för
            att stärka byråkraternas makt på politikernas bekostnad. Röda
            korsets kritik på detta avsnitt är mycket hård och förtjänar att
            upp- märksammas.
          </p>
          <pb facs="riksdagen-motions-pdf/data/199798/mot_199798_U_0014/mot_199798_U_0014-0006.pdf"/>
          <p xml:id="i-Fhk6NfhSqvVxmQgjhvmRMb">
            Utrikes- och säkerhetspolitiken
          </p>
          <p xml:id="i-NVbHKrRrz7Hbv6pUMk9HBj">
            EU får med det nya fördraget en fördragsfäst sammanhängande utrikes-
            och säkerhetspolitik som inkluderar militära angelägenheter, till
            exempel humanitära insatser, samt fredsbevarande och fredsskapande
            uppdrag. Unionens gemensamma militära angelägenheter fördragsfästs
            genom formuleringen att EU skall kunna utföra uppdrag för stridskrafter
            vid krishantering inklusive fredsskapande åtgärder (paragraf J
            7). Det finns nu också inskrivet ett uttalat samarbete på krigsmaterielområdet.
            Amsterdamfördraget anger att det säkerhetspolitiska samarbetet
            skall leda till den gradvisa utformningen av en gemensam försvarspolitik
            och ett närmare samarbete mellan VEU och EU. EU:s stats- och regeringschefer
            kan nu enhälligt besluta om att ”främja närmare institutionella
            bestämmelser inför möjligheten av VEU:s införlivande med unionen”.
            Fördraget säger att EU skall anlita VEU för åtgärder som berör
            försvaret. Alla medlemsstater, även de som är observatörer i VEU,
            skall delta i planering och beslut i VEU. Dörren till en försvarsunion
            har öppnats på glänt. Beslut om övergripande och strategiska frågor
            inom utrikes- och säkerhets- politiken tas enhälligt av ministerrådet.
            Ett land som inte vill delta kan lägga ner sin röst, s.k. konstruktiv
            röstnedläggning. Detta avstående från att rösta hindrar inte att
            sådana enhälliga beslut ändå fattas. Ett medlemsland har då rätt
            att stå utanför och inte delta i beslutets genomförande, men kan
            ändå bli skyldig att vara med och finansiera en aktion. Fler än
            25 röster krävs i rådet ör att stoppa beslutet. De alliansfria
            länderna Sverige, Finland, Österrike och Irland kommer av egen
            kraft upp till 13 röster. Frågor kring utrikes- och säkerhetspolitiken
            tas med kvalificerad majoritet, men medlemsländerna kan använda
            veto om nationella intressen kan påvisas. Denna förändring kan
            beskrivas som så att vetorätten ersatts med regleringar om konstruktiv
            röstnedläggning med att vetorätten finns kvar vid konkreta beslut
            som får militära eller försvarspolitiska konsekvenser (paragraf
            J 13). Vad betyder detta i realiteten? Om Carl Bildt är statsminister
            har han säkerligen en annan tolkning och stor handlingsfrihet
            för att leda in Sverige i en gemensam utrikes- och säkerhetspolitik
            inom EU.
          </p>
          <p xml:id="i-5Z7EBFYF1PV8U2T1t4JEzY">
            Jämställdheten
          </p>
          <p xml:id="i-K9xSzYzC4kMkRUUaukR8aa">
            Detta avsnitt blev en framgång. Fördraget tillåter enskilda medlemsländer
            att behålla eller införa en positiv särbehandling för att uppnå
            förbättringar för det kön som är underrepresenterat. Det kan leda
            till ökad jämställdhet också för de anställda inom EU.
          </p>
          <p xml:id="i-RfCwk9KxSLkh4kChekmZrP">
            Riksdagens makt
          </p>
          <p xml:id="i-XKDMNUNgL7UDaYGkw3TKMW">
            De nationella parlamenten får ingen roll över huvud taget inom
            EU:s beslutsprocess. I det nya fördraget garanteras bara deras
            rätt att få information i bättre tid än förut. Efter Amsterdamfördragets
            ikraftträdande kommer den svenska riksdagen att sakna makt över
            följande områden: företagsstöd, handelspolitik, inre marknaden
            vad gäller varor, personer,
          </p>
          <p xml:id="i-Wf9NvZVyHwr9ErxRuZnRo5">
            Mot. 1997/98U14
          </p>
          <pb facs="riksdagen-motions-pdf/data/199798/mot_199798_U_0014/mot_199798_U_0014-0007.pdf"/>
          <p xml:id="i-VKGsLB1Pmukyiss4mf7nKM">
            Mot.
          </p>
          <p xml:id="i-9f7PkrKKfdfN9s9DWgn1kq">
            1997/98U14
          </p>
          <p xml:id="i-7JFR9ZwctqZsyAEV5BL1UA">
            tjänster, kapital och offentlig upphandling, jordbruk och = fiske,
            jämställdhetsgaranti, konkurrensregler, konsumentskydd, «miljöpolitik,
            sanktioner p.g.a. dåliga statsfinanser, sociala miniminivåer samt
            transportpolitik. Makten över dessa frågor ligger hos ministerrådet,
            i några fall med med- beslutande från EU-parlamentet. Många av
            dessa områden förlorade riks- dagen makten över redan vid inträdet
            i Europeiska unionen. Tidigare har det sagts att de nationella
            parlamenten är fördragets herrar. Snarare håller det på att bli
            tvärtom. Efter att regeringarna väl slutförhandlat och statscheferna
            träffats och toppförhandlat så står de nationella parlamen- ten
            med slutresultatet. I princip har man bara att godkänna förslaget.
            Att begära omförhandling är så gott som omöjligt. I vart och ett
            av medlems- länderna säger man ”Men alla andra kommer att godkänna
            fördraget” eller ”Vad har du för alternativ”.
          </p>
          <p xml:id="i-QxTk2JFoRmnmWyZJszVNEr">
            Demokratin
          </p>
          <p xml:id="i-5G5wVV2eauf5sfRW3t6efr">
            En tidigare medlem av denna kammare har, med rätta, fått sina
            fiskar varma när han skrev att flera centrala politikområden än
            penningpolitiken borde överlämnas till en grupp kompetenta medborgare.
            Men det märkliga är att hans åsikter väckt sådant rabalder, när
            den faktiska avdemokratiseringen gått i denna riktning allt sedan
            1985 när avregleringarna av vår ekonomi började, för att skjuta
            fart hösten 1990 då Sverige påbörjade marschen in i EU. Avregleringarna
            var ett uttryck för uppfattningen att marknaden var mera lämpad
            att styra kredit- och valutapolitik (Ds 1996:37 Torsten Svensson).
            Ändringen av riksbankslagen 1988 och den uppföljning som nu behandlas
            av riksdagen, som för Riksbanken innebär en definitiv befrielse
            från politiskt beroende, är ett tydligt symptom. 1985 tog Hans
            Tson Söderström över SNS konjunkturråd. Sedan dess är det bara
            att pricka av rådets rekommendationer; de verkställdes oavsett
            vilken regering som satt i Rosenbad. 1991 skriver Villy Bergström:
            ”Det verkar inte som om regeringen har någon egen uppläggning
            av sin politik. Internationaliseringen, oppositionen och ledande
            nationalekonomer har utövat ett mäktigt inflytande, så att den
            fulla syssel- sättningen inte längre är det viktigaste målet för
            den ekonomiska politiken”. En grundlig dokumentation av hur experter
            (nationalekonomerna) tog över makten finns i Agneta Hugemarks
            Den fängslande marknaden. Kjell-Olof Feldt beskriver i Ekonomerna
            i debatten — gör de någon nytta? hur han går från Keynesianism
            till utbudspolitik. Sammantaget ser vi en klar elitisering och
            teknifiering av politiken — bort från folkstyret. Omläggningen
            av politi- ken ifrågasattes i ekonomiska termer, men inte utifrån
            den långsiktigt viktigare demokratiaspekten. Men det definitiva
            genombrottet för avdemokratiseringen kom genom de ideologiska
            anpassningar som måste göras för att klara legitimeringen av EU-medlemskapet.
            Detta förutsatte en omdefiniering av demokratibegreppet.
          </p>
          <pb facs="riksdagen-motions-pdf/data/199798/mot_199798_U_0014/mot_199798_U_0014-0008.pdf"/>
          <p xml:id="i-XcQ9thtQ2EZNdPj4AcH414">
            Omdefinieringen var inte öppet redovisad utan uppstod under trycket
            från de som underkände EU-medlemskap av demokratiska skäl. Under
            många decennier var definitionen av demokrati okontroversiell
            i Sverige, men eftersom EU-medlemskapet skulle ha varit omöjligt
            att förorda med den hävdvunna definitionen måste den förändras
            utan att det väckte uppmärksamhet. I den penning- och finanspolitiska
            eliten var marken redan beredd genom att man redan stigit på den
            klassiska (nyliberala) vågen i synen på ekonomin. Frågan är vad
            som kom först i det övriga politiska etablisse- manget, hönan
            eller ägget. En rimlig bedömning är att för det stora flertalet,
            speciellt inom socialdemokratin, var det det idealistiska och
            idealiserade EU- engagemanget som var avgörande. Det är inte troligt
            att kunskaperna om ekonomins fundamenta och insikten om vad som
            faktiskt hände var så stor att utvecklingen kan sägas vara ett
            medvetet val, annat än i en mycket liten krets. För att ”ingå
            i den europeiska gemenskapen” fick det som en gång var en överideologi
            anpassas till det kortsiktiga behovet av att legitimera EU- medlemskapet.
            De ”postmoderna” forskarna och debattörerna lyfter gärna fram
            fyra krite- rier för en demokratisk styrelseform: 1. fria val,
            2. växling vid makten, 3. konstitutionella fri- och rättigheter,
            4. effektiv maktutövning. Definitionen skiljer sig ganska starkt
            ifrån den klassiska definitionen så som den speglas i grundlagen
            där deltagande och kontrollmöjligheter och inte effektivitet spelar
            betydligt större roll. Växling vid makten och effektiv maktutövning
            är det som bekymrar postmodernisterna, och speciellt det senare
            kriteriet ligger väl i linje med de senare årens utveckling i
            Sverige och i världen. EU-aspekten av denna utveckling finns föredömligt
            belyst i Kerstin Jacobssons Så gott som demokrati. Hon har följt
            den Svenska elitdebatten under perioden 1988- 1994 i tre dagstidningar
            och offentligt tryck. Hennes resultat är att eliterna lagade efter
            lägenhet, det vill säga förändrade demokratibegreppet eftersom
            det var nödvändigt för att kunna försvara ett EU-medlemskap. På
            ledarplats i DN refererar Ingrid Carlberg till Jacobsson men hävdar
            att ”Bristerna handlar dock mer om krocken mellan diplomati och
            politik än om ett svenskt elitstyre i antågande”. Detta är en
            naturlig reaktion från en liberal som ser sin utopi förverkligas
            och inte vill ha grus i maskineriet. Det är anmärkningsvärt att
            expertvälde och elitstyre har smugits på oss med ett minimum av
            debatt och medvetna demokratiska beslut. Postmoder- nisterna säger
            vad andra, utan att kritiseras, redan har genomfört. Detta ligger
            väl i linje med författningsutvecklingen i EU som präglas av samma
            brist på förtroende för folkligt inflytande och ansvarsutkrävande
            i politiken, alltså demokratin. Amsterdamavtalet är ytterligare
            ett steg mot överstatlighet utan demokrati, men EU skall inte
            demokratiseras eftersom det är detsamma som federalism, utan EU
            skall vara ett mellanstatligt samarbete. Inriktningen på nästa
            regeringskonferens bör därför vara att ge tillbaka makt till den
            demokratiska sfären, inte att gå vidare på den federalistiska
            vägen. Den har mycket små möjligheter att få den legitimitet som
            krävs av varje långsiktigt hållbart samhällssystem. Tryckfrihet,
            fri opinionsbildning, strejkrätt och föreningsfrihet är viktiga
            förutsättningar för demokratin. Dessa rättigheter skyddas tack
            och lov av
          </p>
          <p xml:id="i-VyT1AagpUjr783Kmw4BsiF">
            Mot. 1997/98U14
          </p>
          <pb facs="riksdagen-motions-pdf/data/199798/mot_199798_U_0014/mot_199798_U_0014-0009.pdf"/>
          <p xml:id="i-2xbLH9YAAqwgvD4T3TxQya">
            Mot.
          </p>
          <p xml:id="i-FywiNyquKu8DFv2KhcXUDM">
            1997/98U14
          </p>
          <p xml:id="i-976fYdDX86XThaqf4pey94">
            andra rättskällor än EU-fördrag. Bristen på möjlighet till ansvarsutkrävande
            kommer på sikt att göra det viktigt för eliterna att kontrollera
            åsiktsbild- ningen och opinionen, då är det lätt att glida i dessa
            frågor. Sverige har fått in en gemensam förklaring (20) som säger:
            ”De åtgärder som beslutas i enlighet med artikel 73m i fördraget
            om upprättandet av Europeiska gemenskapen skall inte hindra någon
            medlems- stat från att tillämpa sina konstitutionella bestämmelser
            om tryckfrihet och yttrandefrihet i andra media.” Det är omöjligt
            att avgöra hur denna förklaring kommer att tillämpas när det gäller
            Amsterdamsfördragets bestämmelser om tillämpning eller harmo-
            nisering av bestämmelser i medlemsstaternas nationella civilprocessrätt
            (73m). Det kan inte anses säkerställt, som regeringen menar, att
            det inte är risk att vi tvingas ge upp vår tryckfrihets- och yttrandefrihetsgrundlag,
            på grund av en gemensam förklaring i Amsterdamfördraget.
          </p>
          <p xml:id="i-3Exdf1QGQzqKHc4AjDEk1v">
            Domstolen
          </p>
          <p xml:id="i-NJL5AVQopYjtkYxnbaPKVV">
            Domstolen får genom Amsterdamfördraget en kraftigt ökad roll,
            vilket är främmande för den svenska politiska kulturen. Genom
            årtionden har borgerligheten drivit kravet om en författningsdomstol.
            Nu har de fått sin vilja fram utan att ens behöva argumentera
            för den. Domstolen har historiskt visat att den dömer så att domarna
            ökar EU:s roll och domstolen har uppenbarligen som mål att EU
            utvecklas mot en union. Även i andra sammanhang agerar domstolen
            politiskt. Systembolagsdomen är ett tydligt exempel på detta.
            Den danske generaladvokatens yttrande speglar det faktiska rättsläget.
            Domen var en politiskt handling som styrdes av politiska hänsynstaganden.
            Detta var utmärkt i sak för Sverige, men är förödande för tilltron
            till EU:s rättssystem.
          </p>
          <p xml:id="i-XzYug61gqz9Pue88J5VVgf">
            Några punkter är bra
          </p>
          <p xml:id="i-Us1ozikg4g2uxp74bu3gxY">
            Visst finns det frågor där utvecklingen går åt rätt håll utan
            att överstatligheten ökar. Det gäller exempelvis offentlighet
            och öppenhet. Visserligen ett för svenska förhållanden helt främmande
            system där stater får vetorätt mot utlämnande av sina egna inlagor
            och att institutionerna själva kan påverka sina regler för utlämnande.
            Ett annat exempel på positiv utveckling är att de nationella parlamenten
            får större möjlighet att framföra synpunkter genom att en tidsfrist
            på sex veckor garanteras inför rådsbeslut. Men ska det vara någon
            mening med en sådan garanti måste riksdagen ändra sitt sätt att
            behandla EU-frågor. Sveriges medlemskap i EU avgjordes genom en
            folkomröstning. Men folkomröstningsfrågans formulering innebar,
            att stödet för EU-medlemskapet villkorades.
          </p>
          <pb facs="riksdagen-motions-pdf/data/199798/mot_199798_U_0014/mot_199798_U_0014-0010.pdf"/>
          <p xml:id="i-FY1wHyUxKjXysrHgbByPRt">
            Frågan på valsedeln var formulerad: ”Riksdagen har beslutat att
            det skall hållas en folkomröstning om svenskt medlemskap i Europeiska
            unionen (EU). Omröstningen gäller om Sverige skall bli medlem
            i EU i enlighet med det avtal som förhandlats fram mellan Sverige
            och EU:s medlemsstater. Anser du att Sverige bör bli medlem i
            EU i enlighet med avtalet mellan Sverige och EU:s medlemsstater?”
            En utgångspunkt vid bedömningen av Amsterdamfördraget bör vara
            om fördraget innebär att det blir ett annat EU än det EU som folkomröstningen
            beslutade att Sverige ska bli medlem av. Det vill säga ett samarbete
            mellan suveräna stater.
          </p>
          <p xml:id="i-A7vzGspHwWwK7FqK5QAzwE">
            Mot. 1997/98U14
          </p>
          <p xml:id="i-TD6gXxNipTPauy9hndBdYY">
            10
          </p>
          <pb facs="riksdagen-motions-pdf/data/199798/mot_199798_U_0014/mot_199798_U_0014-0011.pdf"/>
          <p xml:id="i-NebquBSP9BVTNMZF5CaaYx">
            Mot. 11 1997/98U14 Hemställan
          </p>
          <p xml:id="i-PfaPa11r9S1NqcoL3yWGLM">
            Med hänvisning till det anförda hemställs 1. att riksdagen avslår
            proposition 1997/98:58 Amsterdamfördraget, 2. att riksdagen som
            sin mening ger regeringen till känna vad i motionen anförts om
            nästa regeringskonferens inriktning på att ge tillbaka självbestämmande
            till medlemsländerna.
          </p>
          <p xml:id="i-E9ptevqavDK4LqLVuyvZhv" type="date">
            Stockholm den 2 mars 1998
          </p>
          <div xml:id="i-Qq1PdBWcxRCbxRNRaWu7JY" type="signatureBlock">
            <p who="i-TYBtSHJZtd4hmjSgW4AXun" type="signature">
              Bengt-Ola Ryttar (s)
            </p>
            <p who="i-AtvKBXC4FZbodCNyRko9RA" type="signature">
              Lena Klevenås (s)
            </p>
          </div>
        </div>
      </div>
    </body>
  </text>
</TEI>
