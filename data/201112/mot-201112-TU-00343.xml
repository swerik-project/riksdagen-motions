<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00343">
  <teiHeader>
    <fileDesc>
      <titleStmt>
        <title>En ny tågordning</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En ny tågordning</title>
          <idno type="rdwebb">GZ02T343</idno>
          <rs type="number">T343</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T343/text</ref>
          <ref type="dokument_url_html">http://data.riksdagen.se/dokument/GZ02T343</ref>
          <ref type="dokumentstatus_url_xml">http://data.riksdagen.se/dokumentstatus/GZ02T343</ref>
          <ref type="doc">http://data.riksdagen.se/fil/B510FF9D-504E-4CA1-8C56-E0FDCBF2090B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HZ7c1K93p7Tb9XY8fMZHH6" type="signed"/>
        <correspContext corresp="i-HZ7c1K93p7Tb9XY8fMZHH6">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-DLt3BwBDVwBxqxVEki5m5B"/>
        </correspContext>
        <correspAction xml:id="i-LwsZfdDdounejxebg9U6xB" type="numbering">
          <date when="2011-10-06"/>
        </correspAction>
        <correspAction xml:id="i-YCDw7Xyc4XjJt8Cn8pJ4Lt" type="submission">
          <date when="2011-10-04"/>
        </correspAction>
        <correspAction xml:id="i-2oiueVjtkakDyd5x616tAE" type="transfer">
          <date when="2011-10-03"/>
        </correspAction>
        <correspAction xml:id="i-Egj4Zhn7w1rNrtPC1rmRPR" type="assigned"/>
        <correspContext corresp="i-Egj4Zhn7w1rNrtPC1rmRPR">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-UWFocPERGsDCA9Eo7R2Eio">
            Sammanfattning
          </head>
          <p xml:id="i-TYHLEa8VYe7ET3GbuFz7Cy">
            Vi behöver satsa mer pengar på järnvägen. Men vi måste också
            se till att pengarna används på ett smart sätt. Avregleringen
            av tågtrafiken har skapat en rad problem för resenärerna som höjda
            biljettpriser, krångliga biljettköp, långa väntetider, stängda
            stationer, dumpade anbud och sämre snöröjning och underhåll. Vi
            behöver tänka om och göra rätt. Miljöpartiet de gröna vill ha
            en ny tågordning. Denna motion handlar om våra förslag till en
            bättre samordnad tågtrafik.
          </p>
        </div>
        <div type="motProposal" subtype="förslag">
          <head xml:id="i-GDvSyuJsrn7T9LQqw9qS4D">
            Förslag till riksdagsbeslut
          </head>
          <list style="ol">
            <item xml:id="i-DM9Vj5QTHycZCMubTtJ3ox">
              Riksdagen tillkännager för regeringen som sin mening vad som
              anförs i motionen om att utreda och genomföra en ny tågordning
              med bättre service och kvalitet för resenärer och godskunder.
            </item>
            <item xml:id="i-QxvZBVPwSDVetoPhXL569p">
              Riksdagen tillkännager för regeringen som sin mening vad som
              anförs i motionen om att ge SJ ett samhällsuppdrag att verka för
              ett ökat tågresande med hög punktlighet och kvalitet för resor
              mellan alla delar av Sverige och till huvudorterna i våra grannländer.
            </item>
            <item xml:id="i-5TPfzwnhv5FNQ4gp8UY6N4">
              Riksdagen tillkännager för regeringen som sin mening vad som
              anförs i motionen om att SJ inte ska lämna något överskott till
              staten; pengarna ska återinvesteras i trafiken.
            </item>
            <item xml:id="i-Tv39GtMtqQsvzbVfD4DE9x">
              Riksdagen tillkännager för regeringen som sin mening vad som
              anförs i motionen om att inom EU och genom ägandet i SJ arbeta
              för att de statliga europeiska tågbolagen ska samordna en europeisk
              tidtabell mellan huvudstäderna.
            </item>
            <item xml:id="i-DruXBQBjmne4Q629Kke1gS">
              Riksdagen tillkännager för regeringen som sin mening vad som
              anförs i motionen om att underhållet av järnvägsnätet ska utföras
              av Trafikverket i egen regi.
            </item>
            <item xml:id="i-TSeGg79UeZqVwWFCVcsLGU">
              Riksdagen tillkännager för regeringen som sin mening vad som
              anförs i motionen om att överföra ansvaret för stationsområden,
              verkstäder och terminaler från Jernhusen till Trafikverket.
            </item>
            <item xml:id="i-Rt8NoKwdSwy1LErmeoAWQQ">
              Riksdagen tillkännager för regeringen som sin mening vad som
              anförs i motionen om att Trafikverket ska införa och kontrollera
              en minimistandard på samtliga järnvägsstationer med daglig persontrafik.
            </item>
            <item xml:id="i-AgXEbDvTuF7xZbVhMruN33">
              Riksdagen tillkännager för regeringen som sin mening vad som
              anförs i motionen om att utreda och därefter skapa en nationellt
              samordnad biljettbokning för samtliga operatörer och ett gemensamt
              riksårskort för tåg och bussar i Sverige.
            </item>
            <item xml:id="i-ELmn7Pv13s1YSmdWJCsfPA">
              Riksdagen tillkännager för regeringen som sin mening vad som
              anförs i motionen om att ge Trafikverket i uppdrag att samordna
              tidtabellerna mellan olika operatörer och att prioritera trafiken
              så att förseningar minimeras och spåren utnyttjas effektivt.
            </item>
          </list>
        </div>
        <div type="motContent">
          <head xml:id="i-B6RSqsMeLvvFztVMiHCztQ" type="h1">
            Motivering
          </head>
          <p xml:id="i-KoRSVCLe7gPnW5fsZ4vAsZ">
            Miljöpartiet de gröna har i höstbudgeten 2011 presenterat ett
            tåglyft med kraftigt ökade anslag till underhåll och investeringar
            i järnvägsnätet. Under de senaste åren har det samtidigt växt
            fram en växande medvetenhet om att det inte bara är pengar som
            behövs. Det finns också systemfel i tågtrafiken, som har splittrats
            upp på allt fler aktörer utan samlat ansvar. Den avreglering som
            regeringen driver på har lett till en rad problem. Under det senaste
            halvåret har allt fler uppmärksammat detta till exempel har tidigare
            moderatledaren och f.d. SJ-styrelseordföranden Ulf Adelsohn begärt
            en timeout för avregleringarna.
          </p>
          <p xml:id="i-GDR18pBdbqYefVUTjh6oNf">
            Riksdagen har beslutat att regeringen ske utreda avregleringens
            följder, och tågtrafiken nämns explicit. Regeringen har bett Trafikanalys
            att utreda frågan till 2014. Det behöver dock hända saker snabbare
            än så.
          </p>
          <head xml:id="i-WgyHpg3A3t4reAnjFwtAMp" type="h2">
            Höjda priser för tågresorna
          </head>
          <p xml:id="i-GChA3GpGYZKCtuf2R6XmqY">
            Avregleringen har inte sänkt priserna. De genomsnittliga kostnaderna
            för resenärerna har ökat, särskilt om man jämför med priser på
            bil och flyg. ESO har i en dagsaktuell rapport 1 visat att priserna
            för tågresor ökat snabbare än både bensinpriset och konsumentprisindex
            sedan avregleringarna började 1980.
          </p>
          <p xml:id="i-GnvCyFx61ox3Bdn72x4ZVQ">
            Det går att få billiga biljetter på tåg, men speciellt vid veckoslut
            då lönearbetare kan resa är priserna ofta höga. Priserna på SJ
            upplevs av många som ett lotteri.
          </p>
          <p xml:id="i-86x9XxgqnonBWAVToz7MaG">
            När SJ hade hela trafiken på 1980-talet fanns en avståndsrabatt
            där ingen betalade mer än 100 mils resa inom Sverige. Sedan 1990
            har priset för en tågresa från Luleå till Malmö tredubblats, vilket
            är mycket mer än ökningen av konsumentprisindex. 2
          </p>
          <p xml:id="i-KD8G3ZfZcgPN5iwmRgDpjH">
            Samma utveckling ser vi i Storbritannien, där avregleringen har
            drivits längre. Britterna har i dag de dyraste tågbiljetterna
            i världen enligt organisationen Campaign for better transport.
            Enligt den officiella engelska statistiken ökar nu tåg- och busstaxorna
            kraftigt. Inrikesflyget har ökat på tågresandets bekostnad. 3
          </p>
          <head xml:id="i-7NxZqwF64kb4RnvqvzNX2D" type="h2">
            Dumpade bud och byten av operatörer
          </head>
          <p xml:id="i-FwU8XyHWCAP1NSjw2Qzd2Z">
            Den avreglerade tågtrafiken har vid ett flertal tillfällen skapat
            akuta hot mot tågtrafiken. Ett aktuellt exempel är krisen för
            Öresundstågen, där danska statligt ägda DSB genom sitt dotterbolag
            DSB First har lagt ett så lågt bud på trafiken att trafiken gått
            med underskott och bolaget varit nära en konkurs. I sista minuten
            har politikerna räddat situationen och valt en ny tillfällig operatör
            för de kommande åren, något som kommer att kosta ca 100 miljoner
            kronor mer årligen än det ursprungliga anbudet. Stora resurser
            ska nu läggas på en ny upphandling av trafiken. 4 Ett annat aktuellt
            exempel är att mer än 130 tåg har ställts i under sommaren 2011
            av DSB Uppland och DSB First Väst i samband med byte av operatör
            och då man i sin planering missat att anställa semestervikarier.
          </p>
          <head xml:id="i-Vzf1GfM2ZggmKrrqKipm9L" type="h2">
            Krånglig biljettbokning
          </head>
          <p xml:id="i-3gZWxGnjF244q4HbGtTUw2">
            Många upplever det som krångligt att boka tågbiljetter när olika
            bolag har egna tidtabeller, rabattkort och säljställen för samma
            sträcka. Om ett tåg är sent kan man inte ta ett annat som körs
            av ett konkurrerande bolag. Situationen kan förvärras ytterligare
            med ännu fler operatörer som regeringen vill släppa in från årsskiftet.
          </p>
          <p xml:id="i-YCWFPHuK3Q9UaNpG5JqjBV">
            Resenärer kan i dag få bra information om olika resekombinationer
            via Resplus och SJ:s hemsida. Man kan dock inte boka via Resplus.
            Hos SJ kan man även boka anslutande tåg och bussar, men det går
            då inte att omboka biljetten på dessa sträckor.
          </p>
          <head xml:id="i-57N1ZU3cpTK1A7eziLGtou" type="h2">
            Stationer, väntsalar och information
          </head>
          <p xml:id="i-B8e6LFzsNWVX1KfV3kk7EK">
            I samband med förseningarna under de senaste vintrarna har arga
            resenärer väntat utanför stängda väntsalar, köat vid underbemannade
            säljkontor eller letat efter någon som vet om och när sena tåg
            kan tänkas komma samt om, var och när ersättningsbussar går etc.
            I utredningen Förbättrad vinterberedskap inom järnvägen 5 2010
            beskrev framlidne moderaten Per Unckel hur ansvaret vid stationerna
            är mycket uppsplittrat. Trafikverket har hand om skyltarna, trapporna,
            klockorna och högtalarna, kommunen har hand om parkering för cyklar
            och bilar medan Jernhusen äger väntsalar och andra gemensamma
            utrymmen (i de fall de inte har sålt stationen). Jernhusen har
            sedan bildat ett särskilt dotterbolag, Svenska reseterminaler
            (SRAB), som i sin tur hyr ut väntsalarna till järnvägsföretagen
            som grupp. Bolaget ansvarar för att låsa upp, för vaktbolag och
            för ett städbolag men inte för någon stationsvärd som kan möta
            resenärerna.
          </p>
          <head xml:id="i-MncsYvxTvSrjussT8fnQef" type="h2">
            Om avisning, terminaler och verkstäder
          </head>
          <p xml:id="i-AoWKgggyzqKEXV8wCHyZye">
            Stationsområden och verkstäder är viktiga nav för tågtrafiken,
            inte bara för resenärer utan även för godstransporter. I dag har
            Jernhusen, som i likhet med SJ är ett statligt ägt bolag, ansvar
            för dessa, liksom för vissa terminaler för omlastning och uppställning.
            Dagens akuta brist på anläggningar för att ta bort is från tågvagnar
            och lok (så kallade avisningsanläggningar) kan delvis förklaras
            av att Jernhusens krav på att leverera vinst till staten inte
            leder till största möjliga samhällsnytta. Avisningsanläggningar
            är en flaskhals för spårtrafiken i dag. Detsamma gäller tillgången
            till verkstäder. Det handlar även om att optimera användningen
            av mark i anslutning till stationerna, med uppställningsplatser
            etc. 6
          </p>
          <head xml:id="i-HvJdqtKUNT2P4zJKPvMoEu" type="h2">
            En parodi på effektivitet
          </head>
          <p xml:id="i-RMSgriSeEqJHT3YYbnzF9">
            Ibland ter sig de svenska järnvägarna som en parodi på tänkt
            marknadsmässig effektivitet. Ett exempel: pendeltågstrafiken i
            Östergötland sköts av DB Regio (tyska staten) som lagt ut underhållet
            till Mantena (norska staten). De gör mindre underhåll i ett tält
            (!) i Norrköping och större underhåll 40 mil bort i Helsingborg
            trots att Euromaint (före detta SJ) har verkstäder i Linköping.
          </p>
          <p xml:id="i-Xah7HMEN4S6W3VPzNi2Xyk">
            Ett dilemma är också att underhållet lyder under olika huvudmän.
            Länstrafikbolaget ansvarar för det löpande dagliga trafiknära
            underhållet medan utföraren sköter det större värdebevarande underhållet,
            vilket ger svåra gränsdragningsproblem vem ansvarar för vad? 7
            Detta är också en fråga om säkerheten i järnvägstrafiken.
          </p>
          <head xml:id="i-EYJm3GJGYstSCZUyibrLmE" type="h2">
            Färre sköter underhållet ute på spåren
          </head>
          <p xml:id="i-RGNrprGYmZcD91dcRScTYm">
            Banverkets (sedan 2010 Trafikverkets) underhåll är sedan ett
            antal år tillbaka konkurrensutsatt. Tanken från den borgerliga
            regeringen var att fler operatörer skulle öka effektiviteten.
            Med facit i hand kan det konstateras att så inte har skett. Antalet
            personer som jobbar direkt med underhåll har minskat med 1 500
            personer sedan 1998, medan antal personer som administrerar verksamheten
            har ökat med lika många. 8 Färre personer på spåren och fler i
            bokföringen är resultatet. Underhållet sker i dag ofta med underleverantörer
            i flera led, där alla inte har kunskap om förhållanden på spåren.
          </p>
          <p xml:id="i-9hetQS5fryBuyMmGibJr1o">
            I England ledde avregleringen till en rad olyckor i järnvägstrafiken
            och risken finns att säkerheten på de svenska spåren också urholkas
            med ett bristande underhåll. Antalet dödade i tågtrafiken har
            ökat mycket kraftigt de senaste åren. 9
          </p>
          <head xml:id="i-8PebiYbke8i45Z8617RDEB" type="h2">
            Vem håller snölok i beredskap?
          </head>
          <p xml:id="i-Es6BFt3weX9CTUKwok8MtH">
            En del som föll mellan stolarna vid uppdelningen mellan SJ och
            Banverket var vem som skulle hålla beredskap med stora snöplogslok
            som behövs vid särskilt hårda vintrar. De flesta sådana lok har
            skrotats, vilket visade sig vara ett stort problem snövintrarna
            2010 och 2011. 10 För de enskilda operatörerna lönar det sig inte
            att hålla stora snöplogslok som används sällan i beredskap, men
            någon måste ta det ansvaret. Den naturliga aktören för detta borde
            vara Trafikverket då det handlar om att hålla spåren farbara.
          </p>
          <head xml:id="i-6VbH2yqhkPi4XkKJb45NcR" type="h2">
            Dålig samordning drabbar resenärerna
          </head>
          <p xml:id="i-DCzqTiKcT6gaDtQduz1ngB">
            I Schweiz går tågen som klockan. Tidtabellerna styrs också hårt
            nationellt. I Sverige händer det ofta att de regionala tåg- och
            bussanslutningarna passar dåligt med de nationella tågavgångarna
            då ingen samordnar detta. I dag kan man också som resenär tvingas
            vänta onödigt länge vid tågbyte på grund av att det är olika tågoperatörer
            som kör de olika tågen. Ibland fungerar samarbetet bra, ibland
            inte alls. Regeringens nuvarande prioritering att släppa in nya
            operatörer kan ytterligare försvåra en samordning av tidtabellerna.
            Med många olika operatörer finns också risken att var och en ser
            till sina egna intressen och att man skyller problem på någon
            annan.
          </p>
          <p xml:id="i-8pBKU3cFbhha8saKoQ3Nbz">
            För att vara neutral mot alla operatörer har Trafikverket en
            princip om att tåg som är i tid ska ha företräde. Detta kan få
            absurda konsekvenser då ett tåg som drabbats av försening får
            vänta in alla andra tåg och till slut blir extremt sent, vilket
            drabbar resenärerna hårt. Trafikverket måste kunna låta sena tåg
            passera utan att riskera skadestånd från operatörer. Med en bättre
            samordning får vi också plats med mer gods- och persontåg på spåren.
          </p>
          <head xml:id="i-LnYbVXvUxPnYKL6qpcfnoz" type="h1">
            Miljöpartiets förslag för en ny tågordning
          </head>
          <p xml:id="i-RRDJ1itpKhdmqbuH4S9Qjk">
            Avregleringen har haft positiva effekter för utvecklingen av
            den regionala persontrafiken och för innovativa godslösningar.
            Men den har också skapat problem för resenärerna och näringslivet.
            Vi politiker behöver tänka om och göra rätt. Miljöpartiet de gröna
            vill ha en ny tågordning och här är våra förslag:
          </p>
          <head xml:id="i-QpZNxLmphAGAb9eXjGFcLD" type="h2">
            1. Ersätt vinstutdelningen från SJ med ett krav på att utveckla
            trafiken.
          </head>
          <p xml:id="i-JsJ1PZj345KhbvinTJVQzF">
            SJ:s enda uppgift i dag är att vara företagsekonomiskt lönsamt
            och leverera ekonomiskt överskott till statskassan. Detta går
            stick i stäv med de transportpolitiska målen och klimatmålen och
            missgynnar ofta resenärenas behov.
          </p>
          <p xml:id="i-8XbGLubFEUytzfDKnuBQ4g">
            Miljöpartiet anser att SJ bör förnyas med ett samhällsuppdrag
            att verka för ett ökat tågresande med hög punktlighet och kvalitet
            för resor mellan alla delar av Sverige och till huvudorterna i
            våra grannländer. SJ ska inte lämna något överskott till staten,
            pengarna ska återinvesteras i trafiken. Detta bör riksdagen ge
            regeringen tillkänna som sin mening.
          </p>
          <p xml:id="i-DzzfhzhKaJ2ebUjThxAWBR">
            Det är naturligt att statens eget bolag SJ ska förnyas och utvecklas
            för att vara stommen i det svenska nationella järnvägsnätet och
            vår länk till grannländerna. Det integrerade företagets styrka
            är att det har ansvar för optimeringen av hela systemet, i synnerhet
            vad gäller persontrafiken.
          </p>
          <head xml:id="i-jnfKUhuWYdQZre7x9jKnZ" type="h2">
            2. Ge SJ huvudansvaret för nationell tågtrafik
          </head>
          <p xml:id="i-WEf8uabsewB8nRHrBvvMwb">
            Ett utvecklat SJ ska planera för en utvecklad tågtrafik med hög
            punktlighet och kvalitet mellan alla delar av Sverige och huvudorterna
            i våra grannländer. Samhället har satsat stora belopp på t ex
            Öresundsbron och Citytunneln och vi har rätt att förvänta oss
            en samlad trafikstrategi även för den internationella trafiken.
            På sikt bör de statliga tågbolagen kunna samsas om en europeisk
            tidtabell t ex mellan huvudstäderna. Detta bör riksdagen ge regeringen
            tillkänna som sin mening.
          </p>
          <p xml:id="i-V856mvpQTCh8eQtBFAVmo1">
            När det gäller regional trafik som körs inom länet och över länsgränser
            ska de regionala huvudmännen även i fortsättningen kunna upphandla
            dessa av olika bolag.
          </p>
          <head xml:id="i-HnRwwLBt2ThbVZtR1ChhMS" type="h2">
            3. Låt trafikverket utföra underhållet i egen regi
          </head>
          <p xml:id="i-G2KjA96Q52xuMPybeSZYVG">
            Miljöpartiet anser att tidigare Banverket produktion, nuvarande
            Infranord åter, ska bli en del av Trafikverkets verksamhet. Banverket
            har skött underhållet av spåren bra sedan uppdelningen av SJ i
            början av 1990-talet. Det bästa för resenärerna är att Trafikverket
            nu åter får driva underhåll och drift i egen regi. Det ger förutsättningar
            för mer personal på spåren och mer nytta för pengarna. Trafikverket
            ska ha ansvar för snöröjningen och i den ingår beredskap med både
            små och stora snöplogslok.
          </p>
          <p xml:id="i-9ny3zFBybzobmw4WxrGr8z">
            Miljöpartiet föreslår ett stopp för konkurrensutsättning av järnvägsunderhåll
            och att Infranord får i uppdrag att bedriva underhållet som en
            avdelning inom Trafikverket. Detta bör riksdagen ge regeringen
            tillkänna som sin mening.
          </p>
          <head xml:id="i-3sYA6McG1yUL3L2Y1gDiRX" type="h2">
            4. Ge Trafikverket ansvaret för stationsområden, verkstäder och
            terminaler
          </head>
          <p xml:id="i-MvmPaZqqH8HWam6GNeMmae">
            För att kunna ge en optimal service och tillgänglighet till tågresenärer
            och godstransportörer föreslår Miljöpartiet att delar av Jernhusens
            verksamheter ska föras över till Trafikverket. Det innefattar
            stationsområden såväl som verkstäder och terminaler. Detta bör
            riksdagen ge regeringen tillkänna som sin mening. Det behövs ett
            sammanhållet system med en samhällsuppgift i stället för det ensidiga
            avkastningskrav som finns i dag. Samtliga operatörer ska erbjudas
            väl utrustade och moderna verkstäder och terminaler i alla delar
            av Sverige.
          </p>
          <head xml:id="i-Woma1ZsNcG1Qaz8CjjgFMW" type="h2">
            5. Minimikrav på stationer
          </head>
          <p xml:id="i-JRwUFT6CAbkZ3EwiBoByup">
            En del stationer ägs i dag av Jernhusen medan andra ägs av t
            ex kommuner. Miljöpartiet anser att det måste finnas ett regelverk
            med minimikrav på öppettider, bemanning information med mera.
            Ett statligt styrt sådant finns till exempel i Storbritannien.
            Alla stationer med dagliga persontåg ska ha öppet i anslutning
            till dessa. Detta bör riksdagen ge regeringen tillkänna som sin
            mening.
          </p>
          <head xml:id="i-2dBuiRz5huH6ttbw6vkHpo" type="h2">
            6. Samordna biljettbokning och tidtabeller
          </head>
          <p xml:id="i-V3z3QhB1P6hys4HP1VrnaY">
            Det måste vara enkelt att boka biljetter. Miljöpartiet vill att
            det ska finnas en nationellt samordnad biljettbokning där samtliga
            operatörer är med samt ett gemensamt riksårskort för tåg och bussar
            i Sverige. Trafikverket bör få ett tydligt uppdrag att samordna
            och prioritera de olika operatörernas tidtabeller för att undvika
            förseningar och få plats med så mycket tåg som möjligt på spåren.
            Detta bör riksdagen ge regeringen tillkänna som sin mening.
          </p>
        </div>
        <div type="motSignatures">
          <list>
            <item xml:id="i-8GMHhquKiym4MskDMwChW" who="i-XSuWURvcJRjSbVSYUBBuD2">
              Stina Bergström (MP)
            </item>
            <item xml:id="i-Srxe8PDBtrgs3acZYVLagz" who="i-LSGLGKPPdgKqe7pxwHn9sf">
              Lise Nordin (MP)
            </item>
            <item xml:id="i-XyV1kA1fGcvBmYxNuExij6" who="i-DLt3BwBDVwBxqxVEki5m5B">
              Annika Lillemets (MP)
            </item>
          </list>
        </div>
      </div>
    </body>
  </text>
</TEI>
