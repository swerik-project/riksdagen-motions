<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__fk__97/mot_1953__fk__97-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 97 9
          </p>
          <p>
            Nr 97.
          </p>
          <p>
            Av herr Herlitz, angående ändrade grunder för första kammarens
            sammansättning.
          </p>
          <p>
            Frågan om första kammarens avskaffande har på senaste tid rests
            i den politiska diskussionen. Denna motion åsyftar ej att vara
            ett led i denna diskussion; den utgår från att första kammaren
            alltjämt har en funktion att fylla i vårt politiska liv. Detta
            särskilt av två skäl. Det är för det första naturligt, att det
            utslag folkviljan ger en gång vart fjärde år icke blir ensamt
            avgörande för folkrepresentationens samman- sättning. Det är t.
            ex. naturligt, att den folkvilja, som tog sig uttryck vid 1942,
            1946 och 1950 års kommunala val, 1953 alltjämt återspeglas i första
            kammarens sammansättning. Det ligger förvisso ej i sakens natur,
            att den folkvilja, som tar sig uttryck vid val, skall göra sig
            gällande just i jämnt fyra år, varken mer eller mindre. För det
            andra ger valordningen (indirekta val, lång mandattid) möjlig-
            het att tillföra det politiska livet värdefulla krafter av något
            annat slag än andra kammarens. Varuti skillnaden består skall
            jag icke här söka defi- niera; till undvikande av allt missförstånd
            må emellertid med efter- tryck understrykas, att skillnaden icke,
            såsom i äldre diskussion ofta sagts, består däri att man skulle
            äga utsikter att i första kammaren in- välja »kunnigare», »erfarnare»,
            »mognare», »bättre» representanter än i andra kammaren. Man kan
            emellertid ifrågasätta, huruvida nu gällande valordning är i allo
            tillfredsställande. Den innebär, att valen till första kammaren
            helt an- förtrotts åt kommunala korporationer. Och dessas medlemsantal
            är mycket litet i förhållande till det antal ledamöter av första
            kammaren som de hava att utse. Särskilt må sistnämnda omständighet
            här understrykas. Det kommer i regel ett förstakammarmandat på
            9 å 10 elektorer. Detta innebär ej sällan, på grund av partifördelningen,
            att ett än mindre antal elektorer råder över ett mandat. Förhållandet
            är än mer utpräglat i Stockholm och Göteborg; Stockholm har ett
            förstakammarmandat på mindre än 7 stads- fullmäktige. Det är således
            ingen bredare medborgerlig opinion, som be- stämmer urvalet av
            kandidater utan en jämförelsevis trång krets av kom- munala förtroendemän,
            som lätteligen kan bli särskilt benägen att högt värdera insatser
            som gjorts just inom denna begränsade krets. I minst lika hög
            grad göra sig sådana synpunkter gällande vid ersättarvalen, vil-
            kas betydelse icke alltid torde till fullo besinnas, men vilka
            i själva ver- ket, med hänsyn till den långa mandatperioden, äro
            av synnerlig bety- delse för första kammarens rekrytering.
          </p>
          <pb facs="riksdagen-motions-pdf/data/1953/mot_1953__fk__97/mot_1953__fk__97-002.pdf"/>
          <p>
            10 Motioner i Första kammaren, nr 97.
          </p>
          <p>
            Det ligger sålunda nära till hands att söka bredda underlaget
            för första- kammarvalen. Tanken är icke ny. Men så vitt jag kan
            erinra mig, ha hit- tills inga framkomliga vägar anvisats. Det
            har talats om att i en eller an- nan form giva organisationer
            av olika slag andel i valen; att på detta sätt införa ett för
            vårt hittillsvarande riksdagsskick främmande element i riksdagsmannavalen
            kan emellertid ej tillrådas. Man har också talat om att landstingen
            kunde förstärkas med representanter för kommunerna. Mot denna
            linje talar emellertid, att den icke skulle lämna något utrymme
            för andra än dem som, liksom nuvarande elektorer, äro engagerade
            i den kom- munala förvaltningen. Det kan knappast anses behövligt
            att på detta sätt be- fästa just det kommunala inflytandet över
            riksrepresentationen. Snarare vore det önskvärt att bereda utrymme
            för andra krafter, bland annat så- dana som i nya former — ej
            minst organisationsväsendets -— vunnit er- farenhet om allmänna
            angelägenheter och förutsättningar för att göra en insats i dessa.
            Men en annan utväg kunde tänkas. Man kunde tänka sig att utvidga
            den nuvarande, av landstingsmän och/eller stadsfullmäktige bestående
            elek- torsförsamlingen med särskilda, genom allmänna val utsedda
            elektorer. Att för sådant ändamål anordna särskilda val är dock
            ej tillrådligt. Det kan icke påräknas, att sådana val skola i
            tillräcklig mån intressera väljarkåren. Om det kan befaras, att
            urvalet av elektorskandidater icke heller blir före- mål för tillbörligt
            övervägande inom partierna; personvalet kan ju, då de valdas enda
            funktion skall vara att deltaga i förstakammarval, lätt fram-
            stå som varande av underordnat intresse. Dessa olägenheter övervinnas
            emellertid, om man låter de avsedda elek- torsvalen ske genom
            andrakammarvalen. Andrakammarvalen skulle sålunda få en dubbel
            funktion; genom dem skulle — på grund av samma röstsed- lar —
            dels ledamöter av andra kammaren, dels elektorer för förstakam-
            marvalen utses. Genom valen i Stockholms län skulle sålunda, om
            man vill sätta antalet särskilt valda elektorer lika med antalet
            av dem som nu fungera, utses dels 12 ledamöter av andra kammaren,
            dels 73 elektorer. Med en sådan anordning bortfaller risken för
            bristande intresse från väljar- kårens sida. Man kan också räkna
            med ett allsidigt urval av väl kvalifi- cerade elektorskandidater.
            Partiorganisationerna äro ju angelägna att vid andrakammarvalen
            såsom kandidater framföra personer av erkänd dug- lighet, representerande
            olika arter av kunskap, erfarenheter och intressen. Det synes
            uppenbart, att man i dessa personer har goda utsikter att få ett
            allsidigt urval av elektorer med gott och för väljarkåren representativt
            omdöme. I de flesta fall torde partierna redan nu framgå med listor
            upp- tagande så många namn, som erfordras för ändamålet — listor
            som nu stundom tyckas ändamålslösa med hänsyn till det begränsade
            antalet man- dat inom räckhåll, men som med den ifrågasatta anordningen
            skulle få ett
          </p>
          <pb facs="riksdagen-motions-pdf/data/1953/mot_1953__fk__97/mot_1953__fk__97-003.pdf"/>
          <p>
            Motioner i Första kammaren, nr 97. 11
          </p>
          <p>
            påtagligt praktiskt ändamål. Alltid är dock detta icke fallet.
            Särskilt finge partier med stor andel i valmanskåren framgå med
            väsentligt längre listor än nu; det bleve ock nödvändigt att upphäva
            den maximering av antalet namn på valsedlarna, som stadgas i 59
            $ vallagen. Åtskilliga spörsmål tarva närmare övervägande. En
            omdömesfråga är, hur stort antalet särskilt valda elektorer bör
            göras. Det bör i varje fall över hela riket stå i samma proportion
            till an- talet landstingsmän och/eller stadsfullmäktige. Det synes
            givet, att elektorsval endast böra äga rum genom de ordinarie
            andrakammarvalen. Eljest får ett efter upplösning företaget val
            en otill- börlig inverkan på första kammarens sammansättning.
            Man får överväga, om sammanräkningen av valet, i vad det avser
            elektorer, skall ske genast (med påföljd att senare ny sammanräkning
            får äga rum då ledighet upp- står) eller först omedelbart före
            förstakammarvalet. — Ungefär hälften av andrakammarvalen bli i
            regel utan betydelse för förstakammarvalen, men man måste tänka
            på möjligheten av första kammarens upplösning. Efter vilka grunder
            sammanräkningen bör äga rum måste också när- mare övervägas; fråga
            är särskilt hur de å spaltade valsedlar upptagna ersättarnamnen
            skola behandlas. — Skäl kunna tala för att de, som utses till
            ledamöter av andra kammaren, ej tagas i betraktande vid den sam-
            manräkning, som avser elektorer. Naturligare synes dock den motsatta
            lös- ningen vara; det är en fördel, att den politiska erfarenhet,
            som andra kammarens ledamöter besitta, får göra sig gällande vid
            urvalet av kandi- dater för förstakammarvalen. Givet är, att den
            som frånträtt ett andra- kammarmandat icke därmed bör förlora
            sin elektorsfunktion. — Av dem som förekomma på valsedlar vid
            andrakammarval äro givetvis åtskilliga ledamöter av landsting
            eller stadsfullmäktige som deltaga i förstakammar- val; de böra
            givetvis ej kunna bliva elektorer. Det torde böra framhållas,
            att förstakammarvalens egenskap att bero av allmänna val, som
            ägt rum för 1—4 år sedan, icke i minsta mån rubbas genom den ifrågasatta
            ordningen. Detta framgår av följande översikt:
          </p>
          <p>
            I förstakammarval som deltaga landstingsmän och och särskilda
            elektorer förrättas nedanstående år stadsfullmäktige valda år
            valda år 1957 1954 1956 1958 1954 1956 1959 1958 1956 1960 1958
            1956 1961 1958 1960 1962 1958 1960
          </p>
          <p>
            1963 1962 1960 1964 1962 1960
          </p>
          <pb facs="riksdagen-motions-pdf/data/1953/mot_1953__fk__97/mot_1953__fk__97-004.pdf"/>
          <p>
            12 Motioner i Första kammaren, nr 97.
          </p>
          <p>
            Även en annan utväg att genom allmänna val förstärka de nuvarande
            valkorporationerna kan ifrågakomma: det skulle kunna tänkas att
            förrätta val av särskilda elektorer för förstakammarvalen i samband
            med landstings- manna- och stadsfullmäktigevalen. En svårighet
            är att dessa valförrättningar — vid vilka jämväl val av stadsfullmäktige,
            även i landstingsstäder, och av kommunalfullmäktige äga rum —
            därmed bleve ganska komplicerade. En fördel vore att elektorsvalen
            skulle giva en påtaglig motivering för den rikspolitiska inriktning
            som numera även valkampanjerna före kommunal- valen faktiskt hava.
            Under åberopande av vad nu anförts får jag hemställa, att riksdagen
            måtte i skrivelse till Kungl. Maj:t anhålla om utredning angående
            ändrade grunder för första kamma- rens sammansättning i huvudsaklig
            överensstämmelse med vad i motionen anförts och om framläggande
            för riksdagen av förslag i ämnet.
          </p>
          <p>
            Stockholm den 27 januari 1953.
          </p>
          <p>
            Nils Herlitz.
          </p>
        </div>
      </div>
    </body>
  </text>
</TEI>
