<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-03130">
  <teiHeader>
    <fileDesc>
      <titleStmt>
        <title>Ett förstärkt fri- och rättighetsskydd och andra grundlagsfrågor</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3130 av Beatrice Ask m.fl. (M)</title>
          <idno type="rdwebb">H5023130</idno>
          <rs type="number">3130</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5023130/text</ref>
          <ref type="dokument_url_html">http://data.riksdagen.se/dokument/H5023130</ref>
          <ref type="dokumentstatus_url_xml">http://data.riksdagen.se/dokumentstatus/H5023130</ref>
          <ref type="docx">http://data.riksdagen.se/fil/2B5DF062-3666-41FB-9A3A-D643CC2C584E</ref>
          <ref type="pdf">http://data.riksdagen.se/fil/3C20E578-F8B4-47AB-B930-FB3C4810DE68</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BrKX6vUWqciKjmxtTB9GBV</idno>
            <name>Lisbeth Sundén Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HAefsqwsC1bxmbrMrE6Npy" type="signed"/>
        <correspContext corresp="i-HAefsqwsC1bxmbrMrE6Npy">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-9YKB8rsGppqRutMkVzzGbk"/>
          <note type="signatory" corresp="i-BrKX6vUWqciKjmxtTB9GBV"/>
          <note type="signatory" corresp="i-MDmz3BZyW3T2P9Tp6bvsBM"/>
        </correspContext>
        <correspAction xml:id="i-Tb18HwpgEisLkdTvfN7rxp" type="submitted">
          <date when="2017-10-05"/>
          <time when="11:01:05"/>
        </correspAction>
        <correspAction xml:id="i-Fxd8VFtqF194drquQL32Vr" type="reviewed">
          <date when="2017-10-05"/>
          <time when="11:45:05"/>
        </correspAction>
        <correspAction xml:id="i-4Swh328hK9jfthBjRQYKLQ" type="referred">
          <date when="2017-10-13"/>
        </correspAction>
        <correspAction xml:id="i-Wr8xxLb9tFLApcAXpVNnq7" type="assigned">
          <date when="2018-11-15"/>
          <time when="12:20:19"/>
        </correspAction>
        <correspContext corresp="i-Wr8xxLb9tFLApcAXpVNnq7">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-4PxFxuFb8NzUhAgMBTWucS" type="behandlas_i"/>
        <correspContext corresp="i-4PxFxuFb8NzUhAgMBTWucS">
          <ref type="uppgift">2017/18:KU34</ref>
          <ref type="ref_dok_id">H501KU34</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU34</ref>
          <ref type="ref_dok_titel">Fri- och rättigheter, m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3130 av Beatrice Ask m.fl. (M)
          Ett förstärkt fri- och rättighetsskydd och andra grundlagsfrågor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-RRytwwA7EAUv8rZYwJw5De">
            Förslag till riksdagsbeslut
          </head>
          <list style="ol">
            <item xml:id="i-JUoKsmsvzY219Rj8pe8QMJ">
              Riksdagen ställer sig bakom det som anförs i motionen om att
              vid nästa översyn av regeringsformen överväga om fler fri- och
              rättigheter bör omfattas av begränsningsreglerna i 2 kap. 21 §
              regeringsformen samt reglerna om vilandeförklaring i 2 kap. 22
              § regeringsformen och tillkännager detta för regeringen.
            </item>
            <item xml:id="i-EzyzFwxErdHh2HvQkHtad4">
              Riksdagen ställer sig bakom det som anförs i motionen om att
              vid nästa översyn av regeringsformen överväga utformningen av
              diskrimineringsförbudet i 2 kap. 12 § regeringsformen och tillkännager
              detta för regeringen.
            </item>
            <item xml:id="i-F326oo3uTe82aDeHYDaH4o">
              Riksdagen ställer sig bakom det som anförs i motionen om att
              vid nästa översyn av regeringsformen överväga utformningen av
              skyddet för föreningsfriheten och tillkännager detta för regeringen.
            </item>
            <item xml:id="i-G5t8x2r1b6NVki8xZRwTQd">
              Riksdagen ställer sig bakom det som anförs i motionen om en äganderätts-
              och näringsfrihetskommission för att kartlägga hot mot och inskränkningar
              i äganderätten och näringsfriheten och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-978ctVHfC2AMDvNgnzXYkz" type="h1">
            Motivering
          </head>
          <p xml:id="i-B9NwATYy4rZwdTH47njmC">
            Grundlagsutredningens eniga betänkande 2008 innebar att riksdagens
            dåvarande sju partier var överens om ett antal viktiga förändringar
            av regeringsformen. Betänkandet innehöll givetvis kompromisser
            i en del avseenden, och vad gäller vissa kontroversiella frågor
            konstaterade utredningen att en bred samsyn inte gick att uppnå
            och utredningen valde därför att inte gå fram med förslag i dessa
            delar. Den svenska traditionen innebär att vi strävar efter samsyn
            på författningspolitikens område. Det är en inriktning som vi
            moderater ställer oss bakom även framgent. Vi moderater står också
            fortsatt bakom uppgörelsen i Grundlagsutredningen och de förändringar
            av regeringsformen som blev ett resultat av denna uppgörelse.
          </p>
          <p xml:id="i-RyhcgTeozvd81Hxs3qdgXy">
            Däremot anser vi samtidigt att det är viktigt att hålla den författningspolitiska
            debatten vid liv och att fortsätta diskutera vilka ytterligare
            förändringar av regerings­formen som kan vara motiverade. Grundlagsutredningens
            betänkande får inte innebära att en död hand läggs över all diskussion
            om författningsfrågor.
          </p>
          <p xml:id="i-G5C797V2gmNuBxcme1Qvh6">
            Vi menar att det är motiverat att fortsätta att stegvis utveckla
            regeringsformen. Genom denna motion vill vi lyfta fram några frågor,
            som vi anser behöver belysas i samband med nästa översyn av regeringsformen.
            Dessa frågor behandlades inte i Grundlagsutredningens slutbetänkande.
          </p>
          <p xml:id="i-9dvmMzvExNtr865oR1Mbse">
            Härutöver noterar vi att riksdagen, på förslag av allianspartierna
            i konstitutions­utskottet, har tillkännagett för regeringen att
            regeringen bör se över frågan om att införa rätt till skadestånd
            vid överträdelser av fri- och rättigheterna i 2 kap. regeringsformen.
            Det är ett bra och viktigt ställningstagande och vi förutsätter
            att regeringen bereder frågan skyndsamt. Frågan om rätt till skadestånd
            vid överträdelser av Europakonven­tionen, som också aktualiserats
            i ett tillkännagivande behandlat i konstitutionsutskottet, kommer
            att leda till lagstiftning inom kort, vilket är glädjande. Då
            finns en grund att stå på när frågan om att införa samma rätt
            vid överträdelser av regeringsformen bereds.
          </p>
          <head xml:id="i-UmTzVyVWS6XsEYUzjdAyTP" type="h2">
            Grundlagsskyddet för samtliga fri- och rättigheter – begränsningsreglerna
            och reglerna om vilandeförklaring
          </head>
          <p xml:id="i-4NyHNc9rqxvQn3SsyV1Ao5">
            Alla i regeringsformen (RF) garanterade fri- och rättigheter
            åtnjuter inte samma skydd mot rättighetsbegränsande lagstiftning.
            Skyddet för äganderätten och näringsfriheten är t.ex. svagare
            än skyddet för sådana fri- och rättigheter som yttrande-, informations-,
            mötes-, demonstrations- och föreningsfriheterna, eftersom de båda
            förstnämnda inte omfattas av de begränsningsregler som framgår
            av 2 kap. 21 § RF och inte heller av reglerna om vilandeförklaring
            i 2 kap. 22 § RF. 2 kap. 21 § RF stadgar att begränsningar av
            ett antal fri- och rättigheter endast får göras för att tillgodose
            ändamål som är godtag­bara i ett demokratiskt samhälle. Begränsningen
            får aldrig gå utöver vad som är nöd­vändigt med hänsyn till det
            ändamål som har föranlett den och inte heller sträcka sig så långt
            att den utgör ett hot mot den fria åsiktsbildningen såsom en av
            folkstyrelsens grundvalar. Begränsningen får inte göras enbart
            på grund av politisk, religiös, kulturell eller annan sådan åskådning.
          </p>
          <p xml:id="i-2LGKxvnn9SxbGqSHhhvT7H">
            Vi menar att det finns skäl att överväga om fler fri- och rättigheter,
            till exempel äganderätten och näringsfriheten, borde omfattas
            av begränsningsreglerna i 2 kap. 21 § RF och reglerna om vilandeförklaring
            i 2 kap 22 § RF. Mycket talar för att grundlagens skydd mot rättighetsinskränkningar
            borde vara lika starkt, oavsett vilken fri- och rättig­het det
            gäller, men en analys behöver göras rättighet för rättighet för
            att ge underlag för en bedömning av om det finns sakliga skäl
            att ge vissa rättigheter ett starkare skydd än andra.
          </p>
          <p xml:id="i-8bBPMMYSCyd8KtyJF8L6rJ">
            Rätten att äga är en grundval för ett fritt samhälle. Utan enskild
            äganderätt kan inte ett fritt och demokratiskt samhälle existera.
            Det är den entydiga slutsatsen från Central- och Östeuropas frigörelse
            från det sovjetiska förtrycket. Ägandet möjliggör den frihet från
            staten som är nödvändig i ett demokratiskt samhälle. Eget ägande
            lägger grunden till ett livsbygge och skapar frihet, trygghet
            och ansvar. Om äganderätten skulle omfattas av begränsningsreglerna
            skulle en inskränkning i den enskildes äganderätt endast få göras
            för att tillgodose ändamål som är godtagbara i ett demokratiskt
            samhälle. Vidare skulle en begränsning aldrig få gå utöver vad
            som är nödvändigt med hänsyn till det ändamål som har föranlett
            dem. Begränsningar skulle heller inte få göras på grund av politisk
            eller annan åskådning eller sträcka sig så långt att den utgör
            ett hot mot den fria åsiktsbildningen. Det framstår som rimligt
            och motiverat att överväga en sådan ordning vid nästa översyn
            av regeringsformen.
          </p>
          <head xml:id="i-ARJ59TKxdDd1dCSUjKcB7P" type="h2">
            Diskrimineringsförbudet
          </head>
          <p xml:id="i-TtobZQQfr1q8YVxiNfEQGG">
            I 2 kap. 12 § regeringsformen stadgas att lag eller annan föreskrift
            inte får innebära att någon missgynnas därför att han eller hon
            tillhör en minoritet med hänsyn till etniskt ursprung, hudfärg
            eller annat liknande förhållande eller med hänsyn till sexuell
            lägg­ning. Denna formulering kan jämföras med 1 kap. 1 § diskrimineringslagen
            (2008:567): ”Denna lag har till ändamål att motverka diskriminering
            och på andra sätt främja lika rättigheter och möjligheter oavsett
            kön, könsöverskridande identitet eller uttryck, etnisk tillhörighet,
            religion eller annan trosuppfattning, funktionsnedsättning, sexuell
            läggning eller ålder”.
          </p>
          <p xml:id="i-RjUUWBv9kCKXQ3rZ9sPPh">
            Den centrala skillnaden mellan dessa båda bestämmelser är att
            den förstnämnda uttryckligen säger att diskrimineringsskyddet
            enbart gäller den som tillhör en minoritet, medan den begränsningen
            inte finns i diskrimineringslagen. Även den som i till exempel
            etniskt hänseende tillhör majoritetsbefolkningen, den som vad
            avser sexuell läggning tillhör majoriteten genom att vara heterosexuell
            och den som tillhör Sveriges största religiösa samfund Svenska
            kyrkan kan alltså utsättas för diskriminering på etnisk, sexuell
            respektive religiös grund i diskrimineringslagens mening – men
            omfattas inte av diskrimineringsförbudet i regeringsformen.
          </p>
          <p xml:id="i-SPZjFjbzjAXHj4nCV2BLdY">
            Självklart är det angeläget att ha ett starkt skydd för personer
            som i något avseende tillhör en minoritet, eftersom diskriminering
            inte sällan innebär att en majoritet på ett orättfärdigt sätt
            tar sig rätten att göra något på en minoritets bekostnad. Samtidigt
            är det viktigt att se vad det är som typiskt sett gör att diskriminering
            är orättfärdigt: att en individ blir behandlad annorlunda – sämre
            – på grund av en egenskap som individen inte själv har kunnat
            påverka. Kön, könsöverskridande identitet eller uttryck, etnisk
            tillhörighet, funktionsnedsättning, sexuell läggning eller ålder
            är givna omständigheter som individen har att förhålla sig till,
            men inte kan ändra på (annat än i några få undantagsfall), och
            därför uppfattar vi det som orättfärdigt att hålla faktorer av
            det slaget mot en individ som något negativt. Men det blir inte
            mindre orättfärdigt att särbehandla en individ utifrån exempelvis
            hans eller hennes kön eller etnicitet bara för att han eller hon
            tillhör en majoritet i det aktuella hänseendet. Särbehandlingen
            bygger likafullt på en omständighet som individen inte har kunnat
            påverka.
          </p>
          <p xml:id="i-DZGyPxyvBe4b4GP99JuDQ7">
            Därmed har diskrimineringslagen en rimligare utgångspunkt än
            regeringsformen, när det gäller avgränsningen av diskrimineringsskyddet.
            Vi anser därför att utform­ningen av diskrimineringsförbudet i
            2 kap. 12 § regeringsformen bör övervägas vid nästa översyn av
            regeringsformen. Då skulle man även kunna överväga om ytterligare
            diskrimineringsgrunder bör införas i regeringsformen. Diskrimineringslagen
            innehåller, som framgår ovan, fler grunder än regeringsformen.
          </p>
          <head xml:id="i-FxLwdXVabaJ8kFfLPx2yoa" type="h2">
            Föreningsfriheten
          </head>
          <p xml:id="i-NUNWVNcDX3fNGbYDBzTbK3">
            Frågan om skyddet för föreningsfriheten – alltså rätten att vara
            medlem i eller stå utanför en förening – har diskuterats länge.
            Regeringsformens 2 kap. 1 § 5 stadgar att var och en gentemot
            det allmänna är tillförsäkrad föreningsfrihet, det vill säga frihet
            att sammansluta sig med andra för allmänna eller enskilda syften.
            Som framgår av ordalydelsen skyddas enbart den ena aspekten av
            föreningsfrihet, nämligen rätten att organisera sig. Rätten att
            stå utanför en organisation – den så kallade negativa föreningsfriheten
            – skyddas inte.
          </p>
          <p xml:id="i-DcgSxNQyd1FEzDeRGuuDYQ">
            Europakonventionen innehåller också en bestämmelse om föreningsfrihet,
            och den täcker även den negativa föreningsfriheten. Eftersom Europakonventionen
            har införlivats med den svenska rättsordningen finns därmed ett
            skydd för den negativa föreningsfriheten även i vårt land. Med
            tanke på det omfattande svenska föreningslivet och den svenska
            föreningskulturen framstår det dock som egendomligt att inte båda
            formerna av föreningsfrihet har ett uttryckligt skydd i regeringsformen.
            Det är av stor betydelse att enskilda fritt får organisera sig,
            men det är också en viktig rättighet att inte bli tvingad in i
            organisationer som står för värderingar eller driver ståndpunkter
            som man inte delar, oavsett om tvånget utövas direkt genom till
            exempel lagstiftning eller indirekt genom att det i praktiken
            är förknippat med sådana negativa konsekvenser att stå utanför
            att den enskilde egentligen inte har något val.
          </p>
          <p xml:id="i-TGGhrMTYo5ji8VD5gEdxmR">
            Kravet på skydd för den negativa föreningsfriheten har som bekant
            ofta drivits med tanke på rätten att stå utanför fackliga organisationer
            utan att drabbas av sanktioner. Därmed har det kommit att bli
            en låsning i frågan utifrån ideologiska utgångspunkter. Vi menar
            att det är dags att göra upp med sådana föråldrade förhållningssätt
            och se att föreningslivet är en viktig del av det svenska samhällslivet
            och den demokratiska infrastrukturen och att det även ger viktig
            demokratisk fostran – och att både rätten att vara medlem i och
            rätten att stå utanför en förening därmed förtjänar skydd också
            i svensk grundlag. Vid nästa översyn av regeringsformen bör alltså
            utformningen av skyddet för föreningsfriheten övervägas.
          </p>
          <head xml:id="i-MU3WDoDFPp3CuXEs1zaews" type="h2">
            En äganderätts- och näringsfrihetskommission
          </head>
          <p xml:id="i-XJpDYMN8AKaPvWk2zuSHG2">
            Äganderätten och näringsfriheten är grundläggande beståndsdelar
            i ett fritt samhälle och är även oundgängliga förutsättningar
            för välstånd och utveckling. Äganderätten har ett visst grundlagsskydd
            genom bestämmelserna i 2 kap. 15 § regeringsformen, medan näringsfriheten
            i viss mån skyddas genom 2 kap. 17 § regeringsformen.
          </p>
          <p xml:id="i-PSKt82DZ8NW8CKY4y9Khn3">
            Det är, som framgår ovan, lättare att inskränka äganderätten
            och näringsfriheten än vissa andra fri- och rättigheter i och
            med att begränsningsreglerna och reglerna om vilandeförklaring
            inte är tillämpliga på äganderätten och näringsfriheten. Den begräns­ning
            som finns i 2 kap. 15 § och 2 kap. 17 § är att de båda rättigheterna
            enbart får inskränkas för att tillgodose ”angelägna allmänna intressen”,
            men man behöver till exempel inte göra någon sådan proportionalitetsbedömning
            som begränsningsreglerna kräver (”begränsningen får aldrig gå
            utöver vad som är nödvändigt med hänsyn till det ändamål som har
            föranlett den”).
          </p>
          <p xml:id="i-CaGh6BnFJdDew9ubSJc7PG">
            Mot bakgrund av olika exempel kan man få intrycket att väldigt
            mycket kan vara ett angeläget allmänt intresse. Det blir i hög
            grad upp till den som exempelvis vill expro­priera viss egendom
            att avgöra vad som är ett angeläget allmänt intresse – redan att
            frågan om expropriation väcks indikerar onekligen att det är angeläget
            för besluts­fattaren att ta över egendomen. Man kan tänka sig
            situationen att ett företag vill expandera genom att köpa grannfastigheten,
            men att grannen inte vill sälja. Om före­taget då går till kommunen
            och ber kommunen expropriera marken, antingen med stöd av expropriationslagen
            eller med stöd av plan- och bygglagen efter en planprocess, så
            kanske kommunen tycker att det är ett angeläget allmänt intresse
            att det blir fler jobb – men är det verkligen meningen att kommersiella
            intressen ska kunna omvandlas till angelägna allmänna intressen
            på bekostnad av enskilda människors äganderätt?
          </p>
          <p xml:id="i-8WkMYrV6rSc6e2uPxW7uTk">
            Också inom jord- och skogsbruket aktualiseras ofta äganderättsfrågor
            mot bakgrund både av offentliga myndigheters ingripanden med hänvisning
            till miljö- och bevarande­synpunkter och av att offentliga eller
            privata aktörer vill ha tillgång till jordbruks- eller skogsmark
            för att exempelvis bygga vägar och järnvägar, sätta upp mobilmaster
            eller bygga vindkraftverk.
          </p>
          <p xml:id="i-F4GMtWZ3SKjMgK2WGhZTaX">
            Vidare har i debatten om den så kallade Reepaluutredningen och
            kraven på vinstbegränsningar för privata välfärdsföretag anförts
            att sådana vinstregleringar i praktiken innebär inskränkningar
            av både äganderätten och näringsfriheten.
          </p>
          <p xml:id="i-PVmm9jPqPWpsxg6TzrzJEd">
            Det här är några exempel på situationer då frågor om äganderättens
            och närings­frihetens ställning i dagens Sverige aktualiseras.
            Olika intressen och principer måste alltid vägas mot varandra
            om de kommer i konflikt när konkreta fall ska avgöras, till exempel
            när äganderättens princip står mot intresset att bygga en ny väg,
            men frågan är om äganderätten och näringsfriheten får stå tillbaka
            i alltför hög grad idag. Mot bak­grund av äganderättens och näringsfrihetens
            grundläggande betydelse för ett fritt och välmående samhälle framstår
            det därför som angeläget att nu göra en omfattande kart­läggning
            av hot mot och inskränkningar i äganderätten och näringsfriheten
            i dagens Sverige. Hur tillämpas rekvisitet ”angeläget allmänt
            intresse”? Hur vanligt är det med expropriation och vilka skäl
            anförs? Vilka andra åtgärder hotar i teorin och praktiken äganderätten
            och näringsfriheten? Vilka av hoten beror på utformningen av lagstiftning
            och andra regler och vilka hot beror på hur myndigheterna och
            domstolarna tillämpar reglerna? Det är några av de betydelsefulla
            frågor som bör besvaras. Vi föreslår därför att regeringen tillsätter
            en äganderätts- och näringsfrihetskommission som får i uppgift
            att brett och djupt kartlägga och analysera situationen. När den
            har avslutat sitt arbete blir nästa steg att överväga om det behövs
            åtgärder för att förstärka skyddet för ägande­rätten och näringsfriheten
            – utöver de som föreslås i denna motion vad gäller begräns­ningsreglerna
            och reglerna om vilandeförklaring – och vilka åtgärder det i så
            fall bör vara.
          </p>
        </div>
        <div type="motSignatures">
          <list>
            <item xml:id="i-VaZr24pJcdipTbWz32h6kp">
              Beatrice Ask (M)
            </item>
            <item xml:id="i-NVXzfffnNpxQvUKy8pfLNt">
              Annicka Engblom (M)
            </item>
            <item xml:id="i-CJDTjs1VtZxBoyWLkAiWxh">
              Marta Obminska (M)
            </item>
            <item xml:id="i-CKSFtPHTyeViGhAYzPnUYz">
              Lisbeth Sundén Andersson (M)
            </item>
            <item xml:id="i-9gfSrznmK8xCUpSCDcJzPK">
              John Widegren (M)
            </item>
          </list>
        </div>
      </div>
    </body>
  </text>
</TEI>
