<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-02424">
  <teiHeader>
    <fileDesc>
      <titleStmt>
        <title>Åldersgräns för juridiskt könsbyte</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2424 av Mikael Oscarsson (KD)</title>
          <idno type="rdwebb">HB022424</idno>
          <rs type="number">2424</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB022424/text</ref>
          <ref type="dokument_url_html">https://data.riksdagen.se/dokument/HB022424</ref>
          <ref type="dokumentstatus_url_xml">https://data.riksdagen.se/dokumentstatus/HB022424</ref>
          <ref type="pdf">https://data.riksdagen.se/fil/E54319D5-26CB-4CBF-9564-104EBB39415F</ref>
          <ref type="docx">https://data.riksdagen.se/fil/57958C9C-2204-453E-99F4-F8C84D66432A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NxszKVc5HbmEAKbcd1KouW" type="signed"/>
        <correspContext corresp="i-NxszKVc5HbmEAKbcd1KouW">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-D8F1W1jcfQiZBF7i5cS39E" type="submitted">
          <date when="2023-10-05"/>
          <time when="14:10:01"/>
        </correspAction>
        <correspAction xml:id="i-7SSpC49SNugjPpRyiM7a6p" type="reviewed">
          <date when="2023-10-05"/>
          <time when="14:45:45"/>
        </correspAction>
        <correspAction xml:id="i-Qq6e4DNqkMFMCArAWXRaCZ" type="referred">
          <date when="2023-10-17"/>
        </correspAction>
        <correspAction xml:id="i-9qCnjnd4PV6hybABiF1Lc9" type="assigned">
          <date when="2024-04-09"/>
          <time when="08:25:23"/>
        </correspAction>
        <correspContext corresp="i-9qCnjnd4PV6hybABiF1Lc9">
          <ref type="assignedTo">Socialutskottet</ref>
        </correspContext>
        <correspAction xml:id="i-AtKraZmATisjFNGtcJTKdR" type="behandlas_i"/>
        <correspContext corresp="i-AtKraZmATisjFNGtcJTKdR">
          <ref type="uppgift">2023/24:SoU12</ref>
          <ref type="ref_dok_id">HB01SoU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU12</ref>
          <ref type="ref_dok_titel">Läkemedel och tandvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Q93gbmDqrJZ1XcWCxin1Tz" type="behandlas_i"/>
        <correspContext corresp="i-Q93gbmDqrJZ1XcWCxin1Tz">
          <ref type="uppgift">2023/24:SoU16</ref>
          <ref type="ref_dok_id">HB01SoU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU16</ref>
          <ref type="ref_dok_titel">Prioriteringar inom hälso- och sjukvården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2424 av Mikael Oscarsson (KD) Åldersgräns
          för juridiskt könsbyte
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4g7J7jSJ7WEZSnpHZS5xkJ">
            Förslag till riksdagsbeslut
          </head>
          <list>
            <item xml:id="i-PqYwDQxPeWTGTmG9Xft4Af" sortKey="Yrkande 1">
              Riksdagen ställer sig bakom det som anförs i motionen om att
              kartlägga hur många utredningar och behandlingar för könsdysfori
              som har påbörjats och hur trenden ser ut och tillkännager detta
              för regeringen.
            </item>
          </list>
          <list>
            <item xml:id="i-8pY7FCgogzUTa87VcCcgYD" sortKey="Yrkande 2">
              Riksdagen ställer sig bakom det som anförs i motionen om att
              vidta åtgärder för att säkerställa att sjukvården har tillräcklig
              kunskap om behandlingen och om dem som ångrar sig, och detta tillkännager
              riksdagen för regeringen.
            </item>
          </list>
          <list>
            <item xml:id="i-BVfxtV3f5M5QppGiUaY5L4" sortKey="Yrkande 3">
              Riksdagen ställer sig bakom det som anförs i motionen om att
              vidta åtgärder för att säkerställa att underlaget för behandlingen
              är faktagranskat och grundat på vetenskap och tillkännager detta
              för regeringen.
            </item>
          </list>
          <list>
            <item xml:id="i-EByhQA8aYURcGq9gVjDPUv" sortKey="Yrkande 4">
              Riksdagen ställer sig bakom det som anförs i motionen om att
              ge Läkemedelsverket i uppdrag att analysera och forska på användningen
              av pubertetshämmande och könskonträra läkemedel som sker off label,
              dvs. där klinisk forskning inte genomförts för användandet av
              läkemedlen vid denna typ av behandling, och tillkännager detta
              för regeringen.
            </item>
          </list>
          <list>
            <item xml:id="i-55BmuSw5j5cCD3pkDPeU2e" sortKey="Yrkande 5">
              Riksdagen ställer sig bakom det som anförs i motionen om att
              studera erfarenheter från Finland gällande psykologisk behandling
              vid vård av könsdysfori och överväga att införa dessa riktlinjer
              i Sverige och tillkännager detta för regeringen.
            </item>
          </list>
          <list>
            <item xml:id="i-RSentTDSXHtqFJhj4yfaxn" sortKey="Yrkande 6">
              Riksdagen ställer sig bakom det som anförs i motionen om åldersgränsen
              för juridiskt könsbyte och tillkännager detta för regeringen.
            </item>
          </list>
          <list>
            <item xml:id="i-MskhVuyd82Qt8iX6cjcgSX" sortKey="Yrkande 7">
              Riksdagen ställer sig bakom det som anförs i motionen om att
              förslag bör tas fram för att införa åldersgränser för irreversibla
              ingrepp och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-HdaNUxskR9TERV2BHn2FAo" type="h1">
            Motivering
          </head>
          <p xml:id="i-5kV5ResM6Y1aJKDZzRH52a">
            KD säger nej till att sänka åldersgränsen för juridiskt könsbyte.
            Vi vänder oss emot idén att juridiskt kön är något som människor
            ska kunna byta fritt, och att det skulle kunna göras av minderåriga.
          </p>
          <p xml:id="i-TicKJwapdJRmpgKz5pqRSs">
            Antalet personer som vill byta kön har ökat explosionsartat de
            senaste åren. Särskilt handlar det om en grupp unga flickor som
            ofta har en samsjuklighet som kan inkludera ångest, autism, ätstörningar
            och annan psykisk ohälsa. Allt fler specialistläkare inom psykiatrin
            varnar – nu senast i SVT:s nya dokumentär Transkriget som visades
            i september 2023 – och menar att ändringen av juridiskt kön för
            barn skulle kunna förstärka könsdysforin och innebära ett första
            steg mot hormonbehandling, med irreversibla konsekvenser, följt
            av oåterkalleligt ingrepp i könsorganen.
          </p>
          <p xml:id="i-3fJUZRru69Eie5pDnyosEk">
            Det finns ingen forskning som visar att barn med könsdysfori
            mår bättre efter könskorrigerande behandling. Dessutom växer antalet
            som ångrar att man gjort könskorrigerande behandling.
          </p>
          <p xml:id="i-7HRQh8QLAVTrS4HgjebWNW">
            I september 2019 begärde undertecknad en interpellationsdebatt
            med socialministern angående att regeringen i en lagrådsremiss
            hade föreslagit att barn så unga som 15 år ska kunna genomgå kirurgiska
            ingrepp i könsorganen. Enligt regeringen skulle detta kunna ske
            utan föräldrarnas medgivande och utan att föräldrarna fick insyn
            i eller information om åtgärderna.
          </p>
          <p xml:id="i-CAGvrxKeSDZDJwZ4wWLtPk">
            I Uppdrag granskning, där frågan togs upp i april 2019, svarade
            Statens medicinsk-etiska råd (Smer):
          </p>
          <head xml:id="i-R7YySp6jVLf9vuSrGMrQvf" type="h1">
            – Sjukvården kan för lite om behandlingen och om dem som ångrar
            sig. (Hur många är de? Varför ångrar de sig?)
          </head>
          <head xml:id="i-Rs4ZYodWvMhKKxBmYTe3Fu" type="h1">
            – Det vetenskapliga underlaget för behandlingen är bristfälligt
            och inte faktagranskat.
          </head>
          <p xml:id="i-KLXbX5Qgh63SidQSHKPzoi">
            Smer uppmanade senare regeringen att ge ett uppdrag åt Läkemedelsverket,
            Social­styrelsen och SBU (Statens beredning för medicinsk och
            social utvärdering) i syfte att stärka kunskapsunderlaget för
            utredning och vård av barn och ungdomar med köns­dysfori och om
            dem som ångrar sig. I en uppföljning av SVT och Uppdrag granskning
            sa Lundströmmottagningen i Göteborg att de inte hade ”fullgod
            evidens för det vi gör” samt att de sedan några år nödgats erbjuda
            traumabehandling för dem som ångrat sig.
          </p>
          <p xml:id="i-X6QFiaN8BvpwztMK6dJZtA">
            I Socialstyrelsens nationella kunskapsstöd från april 2015 God
            vård av barn och ungdomar med könsdysfori uttrycks att det för
            kirurgiska ingrepp gäller 18-årsgräns, men ”i lagen regleras endast
            ingrepp i de primära könsorganen. Det finns inga åldersgränser
            i könstillhörighetslagen för när hormonbehandlingar eller kirurgiska
            ingrepp för sekundära könskarakteristika tidigast kan bli aktuella”.
            Det vill säga att flickor kan ges stopphormoner och manligt könshormon,
            och vice versa, tidigare. Med uttrycket ”sekundära könskarakteristika”
            menas här primärt bröst, som enligt Uppdrag granskning opererats
            bort från 14 års ålder i Stockholm.
          </p>
          <p xml:id="i-79TJsmQKuuS5Z6pJYxg2gF">
            Mot bakgrund av ovan föreslår jag att åldersgränser för irreversibla
            ingrepp införs och att regeringen återkommer till riksdagen med
            förslag kring det. En åldersgräns på 25 år motsvarande den som
            gäller för sterilisering bör införas för irreversibla ingrepp
            i könsorganen.
          </p>
          <p xml:id="i-6VjtfvzmNQmpQUtVS3zk7u">
            Dagen innan interpellationsdebatten den 20 september 2019 gav
            statsrådet ett nytt uppdrag till Socialstyrelsen att analysera
            om den föreslagna åldersgränsen på 15 år för ett kirurgiskt ingrepp
            i könsorganen är en lämplig ålder eller om en annan åldersgräns
            ska gälla. I Socialstyrelsens rapport som lämnades i april 2020
            avrådde myndigheten, med hänvisning till avsaknad av forskning,
            från en sänkning av gränsen för köns­korrigerande kirurgi. Man
            bedömde att det vid en sänkt åldersgräns ”i dagsläget skulle bli
            svårt att säkerställa en fördelaktig balans mellan nytta och risk,
            såväl för enskilda individer som på gruppnivå”.
          </p>
          <p xml:id="i-UaS8hLg4sz5q9bRTqZYi4L">
            Den 6 maj 2021 avslöjade SVT att Karolinska sjukhuset i Stockholm
            stoppade hormonbehandling av minderåriga patienter med könsdysfori.
            Enligt sjukhusets nya riktlinjer är skälet att dessa behandlingar
            är kontroversiella och kan innebära risker:
          </p>
          <p xml:id="i-XLKWFY2cZyXFPW9BGRoATR">
            I Karolinskas nya riktlinjer uppmärksammas nu de potentiella
            biverkningarna: kardiovaskulär sjukdom, benskörhet, infertilitet,
            cancer och trombossjukdom. Sjukhuset skriver också att behandlingen
            har låg evidens att nå önskad effekt och att det i dag finns mycket
            lite kunskap om säkerheten på lång sikt. En annan aspekt är risken
            för ånger. I Storbritannien har en ung kvinna, som i dag ångrar
            sin hormonbehandling, startat en rättsprocess mot vården. Den
            har lett till att en domstol i princip stoppat bruket av pubertetsblockerare
            och könskonträra hormoner till personer under 18 år.
          </p>
          <p xml:id="i-E3Mca4hny1g3jFygU2u8jd">
            I Uppdrag granskning 2019 framträdde personer som hade ångrat
            sin köns­bekräftande behandling. Flera var mycket kritiska mot
            vården, som de menade inte tagit sitt ansvar.
          </p>
          <p xml:id="i-HW21UVrnAB8XGn7WWcXp3c">
            ”Vården vet inte vad dom håller på med. Dom har ingen vetenskap
            bakom detta. Dom prövar på en ung generation som har hela livet
            framför sig. Jag känner inte till något annat område inom medicinen
            där man prövar en behandling på det här viset”, sa Mika, som lever
            med konsekvenserna av en irreversibel hormonbehandling. De nya
            riktlinjerna trädde i kraft den 1 maj 2021 och innebär att inga
            nya minderåriga kommer att få hormonbehandling, annat än inom
            ramen för kliniska studier. För patienter som redan är under behandling
            ska läkare göra en ”noggrann individuell bedömning om behandlingen
            bör avslutas eller fortgå”.
          </p>
          <p xml:id="i-W9rYBEWN8oq2NcTJubfufo">
            Nya finländska riktlinjer om könsdysfori hos unga framhåller
            att vården måste vara försiktig, så att psykiatrisk sjukdom eller
            ungdomligt identitetstestande inte feldiagnos­tiseras som transsexualism.
            Psykologisk behandling sätts in först, och man är mycket återhållsam
            med att utföra oåterkalleliga medicinska och kirurgiska ingrepp
            på barn och ungdomar. Sverige borde studera erfarenheter från
            Finland och överväga att införa dessa riktlinjer även i Sverige.
          </p>
        </div>
        <div type="motSignatures">
          <list>
            <item xml:id="i-DA5owEAdBgNV3T31pGTi8j" who="i-Ybw8JnrmHGCsqpipBke8a7">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
