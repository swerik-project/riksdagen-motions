<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__ak__431/mot_1933__ak__431-001.pdf"/>
      <div type="motHeader" xml:id="i-WBYfY85C5XwJfnqkeqMfSy">
        <div type="motTitle" xml:id="i-5faa3DxXg3G6Q2YQZGtFu3"/>
        <div type="motSubmissionInfo" xml:id="i-A7XhLnK9HB97yxvptUmXsQ"/>
      </div>
      <div type="motBody" xml:id="i-2gEsvNFFPZFzsqeHe5HwsL">
        <div xml:id="i-CfreemHVJG94QtkjYvSZ4J">
          <p xml:id="i-MzdVpWF8qsFhbJgfcTLLMZ">
            =
          </p>
          <p xml:id="i-Ch7dqk9ALSMYNT4s9icuVH">
            Motioner i Andra kammaren, Nr 431.
          </p>
          <p xml:id="i-NUEuRxHeCVgqKVrWzVF2bC">
            Nr 431.
          </p>
          <p xml:id="i-MVbGJ9uToJnJByMcDiPLdP">
            Av herr Hansson i Rubbestad, om avslag å Kungl. Maj:ts proposi-
            tion, nr 107, med förslag till lag om ägofred m. m.
          </p>
          <p xml:id="i-AJbfm9SkSuj7d74HVtuoV8">
            Kungl. Maj:ts proposition nr 107 med förslag till lag om ägofred
            m. m. innehåller åtskilliga bestämmelser, som icke synas böra
            godkännas av riks- dagen. Framför allt gäller detta 2 och 3 kapitlen,
            vari stadgas om stängsel- skyldighet och om rätt till gemensamt
            bete samt betesreglering. Vad som här föreslås går delvis stick
            i stäv med nu gällande rätt och skulle komma att bryta mot gammal
            hävd samt kännbart inskränka möjligheterna att he- driva husdjursskötsel
            i vidsträckta delar av landet. Vad beträffar bestämmelserna i
            $ 4 angående fördelningen av stängsel- skyldigheten torde dessa,
            därest lagförslaget av riksdagen antages, komma att åsamka en
            hel del mindre jordbrukare synnerligen stora olägenheter. Jag
            vill särskilt betona, att det i regel blir de mindre jordbrukarna,
            som bliva lidande, ty de större fastighetsägarna och framför allt
            skogsbolagen ha i regel intet intresse för skogsbetet utan ha
            länge strävat efter att få till stånd lagbestämmelser, som helt
            och hållet hindra skogsbetet. För dessa innebära därför förslagets
            bestämmelser en given fördel, i det att de under vissa omständigheter
            helt kunna befrias från stängselskyldigheten. Man frågar sig,
            om det kan anses rimligt att ytterligare försämra vill- koren
            för en stor del av de i ekonomiskt hänseende sämst ställda av
            jord- brukets utövare, detta särskilt i en tid, då lättnader i
            stället vore av nöden. Nog måste man anse, att den nu i allmänhet
            gällande hälftendelningen av stängselbördan mera överensstämmer
            med billighet och rättvisa än den för- delning, som föreslås i
            propositionen. I vår tid tyckes eljest en strävan göra sig gällande
            att så mycket som möjligt utjämna olägenheterna mellan olika intressegrupper,
            så att den största möjliga likhet blir rådande. Det är därför
            underligt att ett lagförslag kommit fram, enligt vilket under
            vissa omständigheter hela stängselskyldigheten kastas på den ena
            av två grannar. Låt vara, att den som nyttjar betet, kanske kan
            sägas för tillfället ha mera nytta av stängslet än den andre,
            som ej har behov av detsamma. Antag emellertid, att den senare
            fastigheten säljes, och att den nye ägaren är i lika stort behov
            av stängslet som grannen. Hur skall då förfaras? Helt säkert kommer
            en lag med sådana bestämmelser att ge upphov till många stridigheter
            mellan grannar. Bestämdes däremot stängselskyldigheten lika mellan
            de olika fastigheterna, så visste fastigheternas ägare och, vad
            som kanske är ännu viktigare, blivande köpare, vilka konsekvenser
            de utsätta sig för. Först genom en sådan fördelning av hägnadsskyldigheten
            kan man räkna med att ägofreden tryggas.
          </p>
          <pb facs="riksdagen-motions-pdf/data/1933/mot_1933__ak__431/mot_1933__ak__431-002.pdf"/>
          <p xml:id="i-WSWG5BGm8rimMLYvS7NQ9r">
            8 Motioner i Andra kammaren, Nr 431.
          </p>
          <p xml:id="i-U6TV5ALtzGimEFMoCwfDbq">
            I $ 12 bestämmes, att Konungen efter hörande av vederbörande
            landsting och hushållningssällskap äger meddela föreskrift om
            förbud mot betning å ohägnad skogsmark inom visst län eller viss
            del av län, om skogsåterväxtens skyddande så fordrar. Denna bestämmelse,
            som återfinnes i 4 5 av nu gällande förordning om stängselskyldighet,
            antogs av riksdagen 1923. Dock är det endast i ett enda län, som
            den tillämpats för större hemdjur, näm- ligen Älvsborgs län, och
            den erfarenhet, som därvid vunnits, har icke visat, att bestämmelsen
            varit lycklig. Från en mångfald kommuner inom detta län, för att
            icke nämna enskilda personer, har gång på gång framställning gjorts
            till Kungl. Maj:l med begäran om befrielse från tillämpning av
            lagen i fråga men utan resultat. Ar 1929 framfördes också i riksdagen
            under hänvisning till de olägenheter betesförbudet åstadkommit
            en begäran om att dessa bestämmelser skulle ändras. Är 1930 beslöt
            Älvsborgs läns lands- ting fullständigt enhälligt att ingå till
            Kungl. Maj:t med begäran om upp- hävande av betesförbudet å ohägnad
            skogsmark, därvid åberopande de stora olägenheter, som detta förbud
            inneburit för en hel del mindre jordbrukare och lägenhetsägare.
            Det synes icke vara lämpligt att genom ny lagstift- ning lämna
            möjlighet till ett upprepande av detta. Enligt lagförslaget skulle
            ett slags skifte av betesrätten kunna fram- tvingas genom s. k.
            betesreglering, varvid antingen varje delägare får betes- rätten
            inskränkt till sitt eget område eller också betesmark i viss ordning
            anvisas på annan fastighet tillhörig mark. I första fallet måste
            hägnader uppföras omkring varje skogsskifte och i andra fallet
            måste ett expropria- tionsartat förfaringssätt tillgripas. Båda
            vägarna bli kostsamma och före- falla dessutom så litet tilltalande,
            att resultatet troligen blir ett upphörande i huvudsak av hittills
            tillämpad hävdvunnen betesrätt. I 1928 års sak- kunnigas betänkande
            med förslag till lag om ägofred, vilket legat till grund för propositionen,
            upptagas icke några bestämmelser om inskränkning av rätten till
            gemensamhetsbete. De sakkunniga funno de olägenheter, som skulle
            vara förbundna med ett upphävande av ifrågavarande betesrätt,
            i och för sig synnerligen avsevärda. Den omständigheten att dessa
            olägen- heter skulle direkt framkallas genom en lagstiftning,
            som avskaffade en ur- gammal för många jordbrukare betydelsefull
            rätt, skulle uppenbarligen göra dem ännu mera kännbara, varför
            en dylik lagstiftning sannolikt å många orter skulle komma att
            väcka ovilja och efterlevnaden äventyras. Man kan iven på goda
            skäl betvivla genomförbarheten av vissa i pro- positionen upptagna
            förändringar på betesrättens område. Av infordrade uppgifter från
            hushållningssällskapen rörande tillämpningen av och förut- sättningarna
            för rationellt betesbruk framgår t. ex. (bil. C. i prop.), att
            synnerligen olikartade förhållanden äro rådande i de skilda landsdelarna.
            I en del fall framhålles, att förutsättningar saknas för anordnande
            i skogs- och hagmark av betesvallar på grund av de oproportionerligt
            höga kostna- derna, och ganska genomgående förklaras, att gemensamhetsbeten
            av det slag, som föreslagits i propositionen, icke lämpligen kunna
            anordnas.
          </p>
          <pb facs="riksdagen-motions-pdf/data/1933/mot_1933__ak__431/mot_1933__ak__431-003.pdf"/>
          <p xml:id="i-D7mj74qAmvErDVqxbdwcQD">
            Motioner i Andra kammaren, Nr 431. 9
          </p>
          <p xml:id="i-GY9kABa5QifwNFetRS7w5D">
            En ofta återkommande uppgift i infordrade yttranden är, att torpare,
            lägenhetsägare och likställda beta sina djur å den ohägnade skogsmarken,
            och det torde vara så, att just dessa kategorier av jordbruksbefolkningen
            hårdast skulle komma att drabbas av de inskränkningar beträffande
            betes- rätten, som föreslås i propositionen. Då boskapsskötseln
            flerstädes i stor utsträckning är baserad på skogsbetning, skulle
            inskränkningarna medföra stora olägenheter för den ekonomiskt
            sämst ställda jordbruksbefolkningen. Med hänvisning till det anförda
            anser jag mig böra hemställa,
          </p>
          <p xml:id="i-SJiWEJaMLQWobRX2NSneJP">
            att riksdagen måtte avslå Kungl. Maj:ts proposition nr 107.
          </p>
          <p xml:id="i-4Xb1GXT7EbFEHEUxZzAshJ">
            Stockholm den 28 februari 1933.
          </p>
          <p xml:id="i-HuhfEsTEYTgauwDEbmwHHb">
            Axel Hansson, Rubbestad.
          </p>
          <p xml:id="i-3vTF4uk1RVLBse1cEcUcQG">
            Bihang till riksdagens protokoll 1933. 4 saml. Nr 429-431. 2
          </p>
        </div>
      </div>
    </body>
  </text>
</TEI>
