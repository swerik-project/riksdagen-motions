<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00223">
  <teiHeader>
    <fileDesc>
      <titleStmt>
        <title>Vård av psykiskt sjuka</title>
        <author corresp="i-3hmS3YtKuXCDu8pntcLAdc">av Hans Hoff (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vård av psykiskt sjuka</title>
          <idno type="rdwebb">H102So223</idno>
          <rs type="number">So223</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So223/text</ref>
          <ref type="dokument_url_html">http://data.riksdagen.se/dokument/H102So223</ref>
          <ref type="dokumentstatus_url_xml">http://data.riksdagen.se/dokumentstatus/H102So223</ref>
          <ref type="doc">http://data.riksdagen.se/fil/069A99AA-6878-4458-BA5B-5348C1BAD656</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3hmS3YtKuXCDu8pntcLAdc</idno>
            <name>Hans Hoff</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CKk5c1TA1JqNxAfKSyEamf" type="signed"/>
        <correspContext corresp="i-CKk5c1TA1JqNxAfKSyEamf">
          <note type="signatory" corresp="i-3hmS3YtKuXCDu8pntcLAdc"/>
        </correspContext>
        <correspAction type="numbering" xml:id="i-LxfrTVMyNuLEBnNzJdLh4L">
          <date when="2013-09-27"/>
        </correspAction>
        <correspAction type="submission" xml:id="i-23Vu7ceQo4uXr8KGn9hNZz">
          <date when="2013-09-25"/>
        </correspAction>
        <correspAction type="transfer" xml:id="i-7idMNR84PZn2eiYsrNnN5A">
          <date when="2013-09-24"/>
        </correspAction>
        <correspAction type="assigned" xml:id="i-5gXm24mYP8BXDZUVbGyVbg"/>
        <correspContext corresp="i-5gXm24mYP8BXDZUVbGyVbg">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-WCRvvTuCTyNtbTPw3CZHwV">
            Förslag till riksdagsbeslut
          </head>
          <p xml:id="i-Sm2aum2ATmBa3kL9TmwHLA">
            Riksdagen tillkännager för regeringen som sin mening vad som
            anförs i motionen om vård av psykiskt sjuka.
          </p>
        </div>
        <div type="motContent">
          <head type="h1" xml:id="i-CHoibj2xkfDjLMEjorux8M">
            Motivering
          </head>
          <p xml:id="i-VDdMgf3tmrdvD7d6CgBS1B">
            Att få en psykisk sjukdom eller att må psykiskt dåligt är vanligt;
            minst 25 procent av alla kvinnor och 15 procent av alla män kommer
            någon gång i livet att få en behandlingskrävande depression. Psykisk
            ohälsa är också ett växande problem bland många ungdomar, särskilt
            unga kvinnor. Ändå är det en dold sjukdom, något man alltför sällan
            talar om, trots att psykisk ohälsa påverkar inte bara en själv
            utan också familj och vänner.
          </p>
          <p xml:id="i-MKqPzWzLoWktv2dYG3GJ5">
            Det finns stora brister när det gäller psykiskt sjukas och funktionsnedsattas
            möjlighet till vård, omsorg, boende, rehabilitering och sysselsättning.
            Detta har påtalats av Socialstyrelsen i en rapport i sommar. Där
            konstateras att resurserna är knappa och alltför få erbjuds behandling
            inom primärvården.
          </p>
          <p xml:id="i-HNUnqvtQDeBMr2EseHdSG9">
            Att drabbas av psykisk sjukdom leder ofta också till sämre fysisk
            hälsa, arbetslöshet och sämre sociala relationer. Psykisk ohälsa
            är i dag den vanligaste orsaken till att människor i arbetsför
            ålder står utanför arbetsmarknaden. Detta utanförskap är påfrestande
            för den sjuke, men kostar också samhället stora summor i form
            av utgifter för vård, omsorg och sjukskrivningar. Kroppsliga sjukdomar,
            som i vanliga fall är enkla att behandla, kan hos psykiskt sjuka
            leda till en för tidig död på grund av att man inte gör vanliga
            kroppsundersökningar hos personer som söker vård för psykiska
            problem.
          </p>
          <p xml:id="i-Atj9eCMmgJZumX62PQfe4a">
            Eftersom alltför få vårdcentraler kan erbjuda behandling till
            psykiskt sjuka, ökar den slutna vården, trots motsatta ambitioner.
            Kostnaderna för den specialiserade psykiatrin har dock inte ökat
            i samma takt som för den specialiserade kroppsliga vården. Sverige
            har minst antal vårdplatser inom psykiatrin i hela Norden. Det
            finns patienter som behöver slutenvård men som idag inte får det,
            eller skrivs ut för tidigt.
          </p>
          <p xml:id="i-5HqmcSGKRkVeRqunWQReAB">
            Den psykiatriska vårdens problem är omfattande och komplexa,
            varför det behövs en långsiktig och uthållig satsning i hela samhället
            för att skapa förutsättningar för god vård och ett gott liv för
            den som drabbas av eller lever med en psykisk sjukdom. Det handlar
            bland annat om samarbete mellan kommuner och landsting att samordna
            medicinska och sociala insatser utifrån patientens behov, liksom
            kommunernas ansvar för boende och aktiviteter för psykiskt sjuka.
          </p>
        </div>
        <div type="motSignatures">
          <list>
            <item xml:id="i-CeTQP2ZxgP2zTiFWcCGHBi">
              Hans Hoff (S)
            </item>
          </list>
        </div>
      </div>
    </body>
  </text>
</TEI>
