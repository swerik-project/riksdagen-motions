<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-04048">
  <teiHeader>
    <fileDesc>
      <titleStmt>
        <title>med anledning av prop. 2020/21:180 Reduktionsplikt för bensin och diesel - kontrollstation 2019</title>
        <author corresp="i-Eo9kRYLJjs1m75cXCdvmdh">av Kjell-Arne Ottosson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4048 av Kjell-Arne Ottosson m.fl. (KD)</title>
          <idno type="rdwebb">H8024048</idno>
          <rs type="number">4048</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8024048/text</ref>
          <ref type="dokument_url_html">http://data.riksdagen.se/dokument/H8024048</ref>
          <ref type="dokumentstatus_url_xml">http://data.riksdagen.se/dokumentstatus/H8024048</ref>
          <ref type="docx">http://data.riksdagen.se/fil/87AFF316-869A-44E1-A9BD-7C3FD83B9B4F</ref>
          <ref type="pdf">http://data.riksdagen.se/fil/1F6774D7-CB61-45B1-A829-A39FBD28D061</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Eo9kRYLJjs1m75cXCdvmdh</idno>
            <name>Kjell-Arne Ottosson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-D2JRw2JQkbJnAYJEiDcH47</idno>
            <name>Camilla Brodin</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-5QUSwQFaazTZF6GHyxaAkw</idno>
            <name>Magnus Jacobsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4EWBCKBUP1PFKNQE4iKCCD" type="basedOn"/>
        <correspContext corresp="i-4EWBCKBUP1PFKNQE4iKCCD">
          <ref>Proposition 2020/21:180</ref>
        </correspContext>
        <correspAction xml:id="i-Hw17dW9BUaF1yd54nATXDr" type="signed"/>
        <correspContext corresp="i-Hw17dW9BUaF1yd54nATXDr">
          <note type="signatory" corresp="i-Eo9kRYLJjs1m75cXCdvmdh"/>
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-D2JRw2JQkbJnAYJEiDcH47"/>
          <note type="signatory" corresp="i-RVBRPDgYSffQso5SLJ9Cxr"/>
          <note type="signatory" corresp="i-5QUSwQFaazTZF6GHyxaAkw"/>
        </correspContext>
        <correspAction xml:id="i-6hLkjVCjWwxEXaAkgaDke7" type="submitted">
          <date when="2021-05-05"/>
          <time when="16:09:04"/>
        </correspAction>
        <correspAction xml:id="i-QjTpgwcuSTmfKUPNgHUMYP" type="dismissed">
          <date when="2021-05-07"/>
        </correspAction>
        <correspAction xml:id="i-7c6hua3EAC4KxD4b1LeSd3" type="reviewed">
          <date when="2021-05-07"/>
          <time when="12:11:59"/>
        </correspAction>
        <correspAction xml:id="i-MAos7uuHcaFXjjSoJdFwsm" type="referred">
          <date when="2021-05-18"/>
        </correspAction>
        <correspAction xml:id="i-FZDcBWLzmVH5U4CC4NmuGg" type="assigned">
          <date when="2021-06-22"/>
          <time when="17:08:28"/>
        </correspAction>
        <correspContext corresp="i-FZDcBWLzmVH5U4CC4NmuGg">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-JqkW15U7pDtUkkyS6J8PXT" type="behandlas_i"/>
        <correspContext corresp="i-JqkW15U7pDtUkkyS6J8PXT">
          <ref type="uppgift">2020/21:MJU23</ref>
          <ref type="ref_dok_id">H801MJU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU23</ref>
          <ref type="ref_dok_titel">Reduktionsplikt för bensin och diesel - kontrollstation 2019</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LxoFbGP7fK3x8hXzYuTJZ8" type="motHeader">
        <div xml:id="i-RM7XsMyscoX5yn2xoRoma3" type="motTitle">
          Motion till riksdagen 2020/21:4048 av Kjell-Arne Ottosson m.fl.
          (KD) med anledning av prop. 2020/21:180 Reduktionsplikt för bensin
          och diesel – kontrollstation 2019
        </div>
      </div>
      <div xml:id="i-4VHmd2YPRuQnUF9eAPzG2C" type="motBody">
        <div xml:id="i-6SjhTfDBEVRQqx9nEm5CVY" type="motProposal" subtype="förslag">
          <head xml:id="i-WsoWCWQYJYwTYG46zFRx2m">
            Förslag till riksdagsbeslut
          </head>
          <list xml:id="i-M2iHdwmsWajsVMZ3wDQTGK" style="ol">
            <item xml:id="i-BfgPesJXyoKHbaheDnC9gd">
              Riksdagen ställer sig bakom det som anförs i motionen om att
              inför kontrollstation 2022 upprätta en konsekvensanalys om följderna
              för företag och hushåll och nationell energisäkerhet av reduktionspliktens
              nivåer och tillkännager detta för regeringen.
            </item>
            <item xml:id="i-GoBkmadVPFZUm1vDCgYiAS">
              Riksdagen ställer sig bakom det som anförs i motionen om att
              regeringen snarast ska återkomma till riksdagen med förslag på
              åtgärder för att möjliggöra storskalig inhemsk produktion av hållbara
              biobränslen och tillkännager detta för regeringen.
            </item>
            <item xml:id="i-7jnpwsU1Py1CvYyeE9BXKj">
              Riksdagen ställer sig bakom det som anförs i motionen om att
              införa en kvot för avancerade biodrivmedel och tillkännager detta
              för regeringen.
            </item>
            <item xml:id="i-GG6GJyzk75mH5bTxFRugA5">
              Riksdagen ställer sig bakom det som anförs i motionen om att
              tillåta återvunna kolbaserade bränslen för att uppfylla reduktionsplikten
              och tillkännager detta för regeringen.
            </item>
            <item xml:id="i-6xw4Ph3KUM4Q73AXt6SKS7">
              Riksdagen ställer sig bakom det som anförs i motionen om att
              regeringen vid kontrollstation 2022 bör anpassa påföljande reduktionsnivåer
              utifrån den genomförda konsekvensanalysens rekommendationer, och
              detta tillkännager riksdagen för regeringen.
            </item>
          </list>
        </div>
        <div xml:id="i-UsBKBqCQPNP8siVYTQXZbw" type="motContent">
          <head xml:id="i-GPvnyADPxEBtyjYDvrG9XW" type="h1">
            Motivering
          </head>
          <p xml:id="i-2G8AJytJu4SR6CPTjcwoaz">
            Med propositionen Reduktionsplikt för bensin och diesel – kontrollstation
            2019 (2020/21:180) föreslås reduktionsnivåer t.o.m. 2030 för bensin
            och diesel. Regeringen utökar möjligheten att uppfylla reduktionsplikten
            med egna eller förvärvade överskott av utsläppsminskningar. En
            viss möjlighet att spara sådana överskott till följande år pre­senteras
            också. Regeringen föreslår också en höjning av maxgränsen för
            den försenings­avgift som ska tas ut om en redovisning av reduktionsplikten
            inte görs i rätt tid. Regeringen bedömer också att det på sikt
            bör vara möjligt att använda fossilfria elektro­bränslen för att
            uppfylla reduktionsplikten och att biodrivmedel från råvaror med
            hög risk för indirekt ändrad markanvändning inte ska kunna användas
            för att uppfylla reduktionsplikten.
          </p>
          <head xml:id="i-PvhcbGe4LwpKpZCUniRiQV" type="h2">
            Sektorsmålet för transporter
          </head>
          <p xml:id="i-EpisjB51YFxgUevMKavt4R">
            Sverige har förbundit sig att till 2030 reducera koldioxidutsläppen
            från transporter med 70 procent. Kristdemokraterna anser att reduktionsplikten
            bör betraktas som ett av de viktigaste styrmedlen om sektorsmålet
            för transporter ska kunna uppnås till 2030. Reduktionsplikten
            och förutsättningarna för att uppnå dess målsättningar påverkas
            samtidigt av snabba förändringar i vår omvärld. Förutsättningarna
            styrs också av energi­skattedirektivets beslut att energiskatt
            ska utgå från volym i stället för energiinnehåll samt av oxygenatkravet.
            Båda dessa faktorer missgynnar lågiblandade biodrivmedel gentemot
            fossil bensin och diesel. Det krävs därför ett än mer proaktivt
            engagemang från Sverige i EU-kommissionen för att främja de svenska
            målsättningarna. Reduktions­plikten utmanas också av bristande
            tillgång på hållbar biomassa och hållbara drivmedel. Redan i dag
            importeras lejonparten av dagens biodrivmedel från en världsmarknad
            där Sverige är en av flera nationer som efterfrågar bränslet.
            Den bristande tillgången på bränsle accentuerar behovet av att
            främja förutsättningarna för inhemsk produktion av drivmedel.
            Den aktuella propositionen saknar förslag om hur en inhemsk produktion
            av drivmedel kan främjas. Det finns därför skäl för regeringen
            att återkomma till riksdagen med förslag på åtgärder som möjliggör
            framväxten av storskalig produktion av bio­bränslen. Med beaktande
            av att nästa kontrollstation närmar sig bör det göras snarast.
          </p>
          <p xml:id="i-Ua8ZvQpS3pGsj2JZ9gnxZH">
            De föreslagna reduktionsnivåerna utvärderas löpande i kontrollstationer.
            Reduktions­nivåerna efter 2022 är i dag omhöljda med stor osäkerhet
            om huruvida de går att upp­fylla. Huruvida de är realistiska måste
            förmodas avgöras vid nästa kontrollstation. I dagsläget saknas
            en trovärdig konsekvensanalys av hur de föreslagna reduktionsplikts­nivåerna
            kan tänkas drabba svenska företag och hushåll.
          </p>
          <p xml:id="i-FnPRkqXUJKhCRtZ1VkQ36R">
            Precis som regeringen också understryker spelar elektrifieringen
            en avgörande roll för uppfyllandet av sektorsmålet. En elektrifierad
            fordonsflotta har den största potentia­len för att reducera utsläppen,
            långt större än vad energieffektiva fordon och ett mer transporteffektivt
            samhälle kan åstadkomma.
          </p>
          <head xml:id="i-SQg6HAco68YeFRmv1moxQE" type="h2">
            Kvot för avancerade biodrivmedel
          </head>
          <p xml:id="i-4ebfLzfzdBwPy5wNsaWmcv">
            Regeringen anser att det inte bör införas någon kvot i reduktionsplikten
            för avancerade biodrivmedel. Kristdemokraterna vill emellertid
            i likhet med flertalet remissinstanser framhäva vikten av de avancerade
            biodrivmedlens roll för svenskproducerade biodriv­medel från skogsbaserade
            rest- och biprodukter. Kvoten spelar en viktig roll för att främja
            innovationsarbetet med skogsbränslen. Potentialen att väsentligt
            kunna öka inhemsk produktion av biodrivmedel är stor. Som påpekats
            i samband med remiss­förfarandet är Sverige ett av få EU-länder
            som har möjlighet att bli självförsörjande på biodrivmedel tillverkade
            av skoglig biomassa.
          </p>
          <head xml:id="i-Eo65LAGA7oZus3rqPyvA67" type="h2">
            Elektrobränslen och återvunna kolbaserade drivmedel
          </head>
          <p xml:id="i-9r4PFei8riVw8rahwA6ugY">
            Regeringen framställer möjligheten att använda förnybara eller
            andra fossilfria driv­medel av icke-biologiskt ursprung (elektrobränslen)
            för att uppfylla reduktionsplikten. Återvunna kolbaserade bränslen
            avfärdas emellertid från möjligheten att uppfylla reduktionsplikten.
          </p>
          <p xml:id="i-SxkmvLRbVgJRrMxbV8skno">
            Kristdemokraterna vill angående elektrobränslen framhålla målet
            om koldioxid­neutralitet och att inte el från kärnkraft diskrimineras.
            Förnybartdirektivet, som endast omfattar förnybara elektrobränslen
            där elen kommer från förnybara källor, utesluter el producerad
            från kärnkraft. Regeringen inser att en sådan snäv definition
            kraftigt begrän­sar den tillgängliga volymen och missgynnar elektrobränslen
            jämfört med biodrivmedel. För att därför tillåta både förnybara
            och fossilfria elektrobränslen föreslår regeringen att definitionen
            av reduktionsplikt i reduktionspliktslagen ändras.
          </p>
          <p xml:id="i-Rh2FbNNcWRpxC6GM3E3nAh">
            Kristdemokraterna anser att regeringen också bör tillåta att
            återvunna kolbaserade bränslen används för att uppfylla reduktionsplikten.
            Återvunna kolbaserade bränslen från avfallshantering, syntetiska
            bränslen, som med låga utsläpp av växthusgaser utifrån ett livscykelperspektiv
            kan bidra i tillgången på drivmedel för sektorer som arbetsmaskiner,
            lantbrukets arbetsmaskiner, och därmed bör anses uppfylla reduktionsplikten.
          </p>
          <head xml:id="i-FSag5vEFBH77bkpEJaTeMA" type="h2">
            Konsekvenser
          </head>
          <p xml:id="i-JaTYnizZodexcWY6C4nSbn">
            Reduktionspliktens höjda reduktionsnivåer leder till minskade
            utsläpp av växthusgaser från användning av bensin och diesel.
            Det anses bidra till uppfyllandet av sektorsmålet för inrikes
            transporter. Men reformen ger också betydande kostnadshöjningar
            för hus­håll, företag och andra drivmedelsköpare genom högre priser
            på drivmedel.
          </p>
          <p xml:id="i-QJ4AGc3wWH82oByXHxyvcS">
            Hur stor prisökningen kan förväntas bli har regeringen mycket
            svårt att svara på. Utifrån en rad antaganden sträcker sig regeringen
            till att uppskatta höjningar på diesel­priserna till maximalt
            6,75 kronor inklusive moms samt 3,6 kronor inklusive moms för
            bensinpriset år 2030. Andra aktörer bedömer emellertid prishöjningarna
            som betydligt större och att regeringen underskattar kostnadsutvecklingen.
          </p>
          <p xml:id="i-PDSpZsspBQgwHhGGb4FLBh">
            De ökande drivmedelskostnaderna hotar att kraftigt försämra konkurrensförutsättningarna
            för svenskt näringsliv. Det högre pumppriset på diesel slår särskilt
            hårt mot företag. Åkerinäringen drabbas direkt med kostnadshöjningar
            för svenska åkerier som utländska åkerier kompenserar genom att
            tanka innan inträde i landet. I förlängningen påverkas alla transportkostnader
            med påföljande fördyringar på varor och produkter. Det höjda priset
            på diesel påverkar också förutsättningarna för att framställa
            biodrivmedel när t.ex. processen för att ta ut grenar och toppar
            inom skogs­industrin blir dyrare utifrån dess drivmedelskostnad.
            Jordbruket, som står i en utsatt konkurrenssituation gentemot
            utlandet, får med höjda dieselpriser försämrade förutsätt­ningar
            att konkurrera. Företag med hög exportandel, som skogsindustrin,
            riskerar att stå med en betydligt försämrad konkurrenskraft gentemot
            omvärlden. Som regeringen också erkänner är de föreslagna reduktionsnivåerna
            betydligt högre än vad som krävs enligt det omarbetade förnybartdirektivet
            och högre än vad som kan förväntas vid en ambitionsökning av kraven
            i direktivet. Som regeringen erkänner kan dieselpriset i Sverige
            antas vara betydligt högre än i konkurrerande länder.
          </p>
          <p xml:id="i-SkLxRef3yKKCL4r765zFtK">
            Risken är stor att reduktionsplikten som den nu är tänkt leder
            till att produktion till följd av svag svensk konkurrenskraft
            flyttar utomlands till länder där produktionspro­cessen leder
            till högre utsläpp. Konsekvensen av det blir ett koldioxidläckage
            där själva syftet med reduktionsplikten – reducerade utsläpp –
            motverkas.
          </p>
          <p xml:id="i-Y4JvEhVnH7uXbHyVvXdzw9">
            En rad remissinstanser påvisar också konsekvenserna för hushåll,
            i synnerhet på landsbygden och för hushåll som behöver bilen för
            att nå sina arbetsplatser. Mobiliteten och tillgängligheten drabbas
            brett av höjda drivmedelspriser på ett sätt som försämrar livskvaliteten
            och gör förutsättningarna att leva och verka i hela landet sämre.
          </p>
          <p xml:id="i-Fwtd9994Zz9ocjzn6r6vDo">
            Det stora importbehovet av drivmedelsunderlag väcker också anledning
            att frukta för nationell energisäkerhet utifrån det stora utlandsberoende
            som följer av den stigande efterfrågan som reduktionsnivåerna
            påbjuder.
          </p>
          <p xml:id="i-CJHeX5XRmyhe6LtykW4Ghm">
            Kristdemokraterna anser att införandet av de reduktionsnivåer
            som följer efter kontrollstation 2022 måste anpassas efter en
            konsekvensanalys som klarar att belysa på vilka sätt reduktionsplikten
            kan genomföras utan försämrade konkurrensförutsättningar för svenska
            företag. En konsekvensanalys bör också innehålla förslag om hur
            svenska hushåll kan kompenseras för den försämrade mobilitet som
            förhöjda drivmedelspriser orsakar.
          </p>
        </div>
        <div xml:id="i-UyKjWEjKeVLvcfvtVJvo6D" type="signatureBlock">
          <list xml:id="i-568D2kmaLtykKmpPvxtRNX">
            <item xml:id="i-UQQ2StHwXpjMXY9ZoNecJx" who="i-Eo9kRYLJjs1m75cXCdvmdh" type="signature">
              Kjell-Arne Ottosson (KD)
            </item>
            <item xml:id="i-Te3CSCqP3ks5rTdmmw3BXq" who="i-7GFif5DyTUbb8eBXsbicsF" type="signature">
              Magnus Oscarsson (KD)
            </item>
            <item xml:id="i-CmM8pqViTUE3YEUHFWeyyW" who="i-D2JRw2JQkbJnAYJEiDcH47" type="signature">
              Camilla Brodin (KD)
            </item>
            <item xml:id="i-XwyvSFN9sZMC8eMt6UrBBP" who="i-RVBRPDgYSffQso5SLJ9Cxr" type="signature">
              Larry Söder (KD)
            </item>
            <item xml:id="i-HK5ZnPsV4zLkJLaCoYoY6F" who="i-5QUSwQFaazTZF6GHyxaAkw" type="signature">
              Magnus Jacobsson (KD)
            </item>
          </list>
        </div>
      </div>
    </body>
  </text>
</TEI>
