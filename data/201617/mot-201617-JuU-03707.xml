<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-03707">
  <teiHeader>
    <fileDesc>
      <titleStmt>
        <title>med anledning av prop. 2016/17:165 Kroppsbesiktning i syfte att utreda ålder i brottmålsprocessen</title>
        <author corresp="i-PAfMpaW8KP2UfRTBpXARTc">av Linda Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3707 av Linda Snecker m.fl. (V)</title>
          <idno type="rdwebb">H4023707</idno>
          <rs type="number">3707</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H4023707/text</ref>
          <ref type="dokument_url_html">http://data.riksdagen.se/dokument/H4023707</ref>
          <ref type="dokumentstatus_url_xml">http://data.riksdagen.se/dokumentstatus/H4023707</ref>
          <ref type="docx">http://data.riksdagen.se/fil/29E29C9D-B2FE-40CD-89E7-649461B02535</ref>
          <ref type="pdf">http://data.riksdagen.se/fil/0E717F83-35C9-4F82-923D-EEFFE1B3294B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ReF8gZF2AkYSNudLx8XZvS" type="basedOn"/>
        <correspContext corresp="i-ReF8gZF2AkYSNudLx8XZvS">
          <ref>Proposition 2016/17:165</ref>
        </correspContext>
        <correspAction xml:id="i-Jif5afnVLmzQTcE9RiBaKJ" type="signed"/>
        <correspContext corresp="i-Jif5afnVLmzQTcE9RiBaKJ">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-BxaKRCdoRXuaStYivBfXCz" type="submitted">
          <date when="2017-04-18"/>
          <time when="13:27:05"/>
        </correspAction>
        <correspAction xml:id="i-TbEXsHh9H4JB2J6gRNUacu" type="dismissed">
          <date when="2017-04-19"/>
        </correspAction>
        <correspAction xml:id="i-ivpacVEGePX9GUJuJbD3g" type="reviewed">
          <date when="2017-04-19"/>
          <time when="11:18:11"/>
        </correspAction>
        <correspAction xml:id="i-LE4oh9ufeonfUoZoWfg12v" type="referred">
          <date when="2017-04-20"/>
        </correspAction>
        <correspAction xml:id="i-GHbeyungyVYETek2zyXu6T" type="assigned">
          <date when="2017-05-17"/>
          <time when="17:02:28"/>
        </correspAction>
        <correspContext corresp="i-GHbeyungyVYETek2zyXu6T">
          <ref type="assignedTo">Justitieutskottet</ref>
        </correspContext>
        <correspAction xml:id="i-XyWbeHtv8mjYYs5gRT15H9" type="behandlas_i"/>
        <correspContext corresp="i-XyWbeHtv8mjYYs5gRT15H9">
          <ref type="uppgift">2016/17:JuU29</ref>
          <ref type="ref_dok_id">H401JuU29</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU29</ref>
          <ref type="ref_dok_titel">Kroppsbesiktning i syfte att utreda ålder i brottmålsprocessen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3707 av Linda Snecker m.fl. (V)
          med anledning av prop. 2016/17:165 Kroppsbesiktning i syfte att
          utreda ålder i brottmålsprocessen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Tq3shyjMvZxUTUd7fug2h">
            Förslag till riksdagsbeslut
          </head>
          <list style="ol">
            <item xml:id="i-2bupqrYFZBAiWG6gCFNnLx">
              Riksdagen avslår regeringens proposition 2016/17:165 Kroppsbesiktning
              i syfte att utreda ålder i brottmålsprocessen.
            </item>
            <item xml:id="i-LZhYmvYpPeN7QN9df6CeYB">
              Riksdagen ställer sig bakom det som anförs i motionen om att
              regeringen bör återkomma med förslag på vilka övriga åtgärder
              som behöver vidtas inom ramarna för brottmålsprocessen när en
              misstänkts ålder är osäker, och detta tillkännager riksdagen för
              regeringen.
            </item>
          </list>
        </div>
        <div type="motContent">
          <head xml:id="i-6P7Z1suBQ2UXMVvEPbin3p" type="h1">
            Motivering
          </head>
          <p xml:id="i-CKunr6uT9yx5Ah1VaNK4cL">
            Den misstänktes ålder har bl.a. betydelse för om påföljd får
            utdömas samt för valet av påföljd och straffmätningen. I 28 kap.
            11 och 12 §§ rättegångsbalken (RB) stadgas att kroppsbesiktning
            får användas för att utreda omständigheter som kan vara av betydelse
            för utredningen av ett brott. Bestämmelsen har ansetts ge stöd
            för att genomföra kroppsbesiktning i syfte att utreda en misstänkts
            ålder. I ett avgörande den 23 december 2016 underkände Högsta
            domstolen dock denna tolkning, då den inte ansågs ligga inom bestämmelsens
            ordalydelse – en misstänkts ålder är inte en sådan omständighet
            som har betydelse för brottet utan enbart för påföljden. Detta
            innebär att det numera saknas lagstöd för att använda kroppsbesiktning
            vid åldersbedömningar i brottmålsprocessen, vilket fått till följd
            att Rättsmedicinalverket numera endast genomför medicinska åldersbedömningar
            med den undersöktes samtycke. Det förslag som regeringen nu presenterar
            syftar till att återställa rättsläget såsom det tidigare uppfattades
            innan Högsta domstolen meddelade sin dom.
          </p>
          <p xml:id="i-XrhFRB4BWyFwPwk9nPSzAq">
            Det förslag som regeringen nu presenterar innebär att det förtydligas
            i RB att kroppsbesiktning ska kunna ske för att utreda ålder på
            den som skäligen kan misstänkas för ett brott på vilket fängelse
            kan följa. Bedömningarna ska kunna göras mot en persons vilja
            om polis och åklagare har anledning att tro att hens uppgift om
            sin ålder inte stämmer och personen samtidigt misstänks för ett
            brott som kan ge fängelse. Det kan t.ex. handla om att avgöra
            om den misstänkte är straffmyndig eller om åldern i övrigt kan
            förväntas ha betydelse för valet av påföljd eller straffmätningen.
          </p>
          <p xml:id="i-XQc1EKoxBsM9y9SutRsmy">
            Ur ett rättssäkerhets- och likabehandlingsperspektiv är det naturligtvis
            av grundläggande betydelse att beslut av rättsvårdande instanser
            inte grundas på oriktiga uppgifter. Om detta sker i någon större
            omfattning riskeras på sikt att allmänhetens tillit till rättssystemet
            äventyras.
          </p>
          <p xml:id="i-VpLqkm4urokwt6WC5PJp6B">
            Högsta domstolens beslut den 23 december 2016 rörande möjligheten
            att göra kroppsbesiktning har för brottmålens del medfört att
            åldersbedömning av unga inte kan ske utan den berördes medgivande.
            Domstolens avgörande grundades enbart på en juridisk-teknisk tolkning
            av innebörden av 28 kap. 11 och §§ RB och innehöll inte några
            överväganden om lämpligheten i sig av att göra åldersbedömningar
            av unga.
          </p>
          <p xml:id="i-2R59cWo21pgvJnYFtPVetN">
            Det finns en lång tradition av att särbehandla unga lagöverträdare
            i straffsystemet. Ungas större sanktionskänslighet och inte fullt
            utvecklade ansvarsförmåga, föranleder lindrigare ingripande än
            vad som gäller för vuxna. Det finns särskilda bestämmelser om
            handläggningen hos polis, åklagare och domstol av mål och ärenden
            som rör unga lagöverträdare, och särskilda regler gäller för beslut
            om häktning och andra tvångsmedel, påföljdsval, straffmätning
            liksom för möjligheten att besluta om vissa särskilda rättsverkningar.
            Bestämmelserna är ofta utformade med en bestämd ålder som utgångspunkt:
            15, 18 eller 21 år. Den misstänkte eller tilltalades ålder är
            därför många gånger av avgörande betydelse för vilken påföljd
            som kan följa eller om en tvångsåtgärd kan vidtas. I de allra
            flesta situationer är den misstänktes identitet och ålder känd
            men det kan i undantagsfall finnas osäkerhet kring den misstänktes
            ålder. I de fall där åldern är okänd eller där den uppgivna åldern
            kan ifrågasättas är det därför nödvändigt att ta ställning till
            åldersfrågan. I många fall måste också ett sådant ställningstagande
            göras i ett tidigt skede under handläggningen. Det finns därför
            ett behov av att kunna utreda misstänkta personers ålder, inte
            minst i de fall det handlar om att skydda barn under 15 år från
            att felaktigt bedömas vara över 15 år och därmed anses som straffmyndiga.
          </p>
          <p xml:id="i-A8ouwAEq1Qkbz5ujFVKD3M">
            I lagen med särskilda bestämmelser om unga lagöverträdare (LUL)
            finns bestämmelser om kroppsbesiktning på barn under 15 år, som
            har företräde framför RB:s bestämmelser om kroppsbesiktning. Kraven
            för att få utföra en kroppsbesiktning på barn under 15 år är högre
            ställda än för barn över 15 år. Syftet med en restriktiv användning
            av kroppsbesiktning på barn under 15 år är att ett särskilt hänsynstagande
            till den personliga integriteten är motiverad eftersom barn i
            den åldern normalt befinner sig i en känslig period i sin utveckling.
            I propositionen anges visserligen att det anses angeläget att
            tvångsåtgärder mot barn inte används annat än när det är befogat,
            men det saknas förslag om vad som ska gälla i de fall när den
            misstänkte invänder att hen inte är straffmyndig. Vänsterpartiet
            anser i likhet med Riksdagens ombudsmän (JO) att det är en brist
            och att det i lagstiftningen bör finnas vägledning för hur dessa
            fall ska hanteras.
          </p>
          <p xml:id="i-D5KUsXHfjbs9EgKNv2Re2m">
            De personer som kan bli aktuella för åldersbedömning förekommer
            såväl i brottmålsprocessen som i asylprocessen. Ibland är det
            fråga om samma individer. I båda sammanhangen spelar den unges
            ålder stor roll. En misstänkts ålder kan ha stor och genomgripande
            betydelse för en mängd olika aspekter av rättsprocessen och aktiverar
            en omfattande skyddslagstiftning. Detta gäller särskilt när det
            gäller åldern för straffmyndighet och det skydd som unga åtnjuter
            när det gäller straffprocessuella tvångsmedel. På motsvarande
            sätt står mycket på spel för den unge i asylprocessen beroende
            av om åldersgränsen 18 år har uppnåtts.
          </p>
          <p xml:id="i-LXeJgUpFqUrP9iFibhrTuY">
            Nyligen tog riksdagen beslut om att godkänna regeringens förslag
            om att tidigarelägga åldersbedömningen i asylprocessen. Det innebär
            att Migrationsverket så tidigt som möjligt ska göra en åldersbedömning
            i osäkra fall och fatta ett tillfälligt beslut om ett ensamkommande
            asylsökande barns ålder. I samband med det ska den sökande erbjudas
            att genomgå en frivillig medicinsk åldersbedömning. De nya reglerna
            träder i kraft den 1 maj 2017.
          </p>
          <p xml:id="i-RnNFPvgajFcPbCCZ3bBZhX">
            Åldersbedömningar är komplexa och det finns inte några medicinskt
            vetenskapligt säkerställda metoder att säkert bestämma en individs
            ålder. Det är i stort sett samma metoder för åldersbedömning oavsett
            om det rör brottmålsprocessen eller ansökningar om uppehållstillstånd.
            Metoderna för att bedöma ensamkommande asylsökande barns ålder
            har varierat genom åren och varit mer eller mindre godtyckliga.
            Socialstyrelsen pekade i en rapport från 2016 på osäkerheten i
            metoderna för åldersbedömning rörande såväl 15-årsgränsen som
            18-årsgränsen och förordade därför pilotstudier rörande båda gränserna.
            I juli 2016 gav regeringen Socialstyrelsen i uppdrag att arbeta
            med en kompletterande studie för att fördjupa kunskapen om magnetkamera
            som metod för medicinska åldersbedömningar med avgivande av delrapport
            senast den 30 april 2017 och slutrapport senast den 30 november
            2017.
          </p>
          <p xml:id="i-NdgNpqH7NSiGvJdJE2cGRy">
            Vänsterpartiet anser att en ung brottsmisstänkt – i likhet med
            vad som från den 1 maj i år gäller för åldersbedömning i asylprocessen
            – ska ha möjlighet, men inte vara tvingad, att genomgå en medicinsk
            åldersbedömning i de fall som den unges ålder är osäker och har
            betydelse för påföljdsfrågan.
          </p>
          <p xml:id="i-4S8TJvBVqPk6PqnngjLUqM">
            Mot bakgrund av vad som ovan framförts och särskilt med hänsyn
            till det osäkra läget i fråga om tillförlitligheten av åldersbedömningar
            anser Vänsterpartiet att resultaten av Socialstyrelsens uppdrag
            bör avvaktas innan det kan bli aktuellt att ändra bestämmelserna
            om kroppsbesiktning i RB på det sätt som regeringen föreslår.
            Riksdagen bör därför avslå regeringens proposition 2016/17:165
            Kroppsbesiktning i syfte att utreda ålder i brottmålsprocessen.
            Detta bör riksdagen besluta.
          </p>
          <p xml:id="i-Cb9MAWqoPdqhjVtjEhXX3G">
            Avslutningsvis anser Vänsterpartiet att det är en brist att det
            inte utretts vilken betydelse det har för brottmålsprocessen i
            övrigt, t.ex. vid anhållande och häktning, när den misstänktes
            ålder är osäker. Regeringen bör därför återkomma med förslag på
            vilka åtgärder som i övrigt behöver vidtas inom ramarna för brottmålsprocessen
            då en misstänkts ålder är osäker. Detta bör riksdagen ställa sig
            bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-NthMVeMC2vChWJ7v432wYU">
              Linda Snecker (V)
            </item>
            <item xml:id="i-YUb5EdcTLSkjKhgGMz7yxP">
              Nooshi Dadgostar (V)
            </item>
            <item xml:id="i-PYJescqG2BNLjgm8FRtswz">
              Rossana Dinamarca (V)
            </item>
            <item xml:id="i-Sfi8RNYNUPFPy3c955KWXZ">
              Lotta Johnsson Fornarve (V)
            </item>
            <item xml:id="i-EoYeHqLfiMg1o7AYqPP3R2">
              Maj Karlsson (V)
            </item>
            <item xml:id="i-Km7BqRk1NtYwZgk4G6Xo8Z">
              Karin Rågsjö (V)
            </item>
            <item xml:id="i-3WzGG1c66A7ox1VNVTUdqG">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
