<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-MJU-00610">
  <teiHeader>
    <fileDesc>
      <titleStmt>
        <title>Ändamålsenlig kemikaliepolitik</title>
        <author corresp="i-4rFo5seKWQkpWzvXDuyLwP">av Yasmine Eriksson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:610 av Yasmine Eriksson m.fl. (SD)</title>
          <idno type="rdwebb">H702610</idno>
          <rs type="number">610</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H702610/text</ref>
          <ref type="dokument_url_html">http://data.riksdagen.se/dokument/H702610</ref>
          <ref type="dokumentstatus_url_xml">http://data.riksdagen.se/dokumentstatus/H702610</ref>
          <ref type="docx">http://data.riksdagen.se/fil/F1CFFFAD-6530-4DAE-9AFC-8875CE2BFAD2</ref>
          <ref type="pdf">http://data.riksdagen.se/fil/2F35986C-2F88-45B3-8467-6A0E1E76AFB4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4rFo5seKWQkpWzvXDuyLwP</idno>
            <name>Yasmine Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5ZFvYGqAt58ARxiYtJEYLV</idno>
            <name>Staffan Eklöf</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XKJCvXqNYzzbdvJhAej2YE" type="signed"/>
        <correspContext corresp="i-XKJCvXqNYzzbdvJhAej2YE">
          <note type="signatory" corresp="i-4rFo5seKWQkpWzvXDuyLwP"/>
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-TFG2PW7ay7mUZBy2GoJDbV"/>
          <note type="signatory" corresp="i-5ZFvYGqAt58ARxiYtJEYLV"/>
        </correspContext>
        <correspAction xml:id="i-QJPBck4QBnfpV3y2sog4qD" type="submitted">
          <date when="2019-09-27"/>
          <time when="14:44:07"/>
        </correspAction>
        <correspAction xml:id="i-37Fr4sDAeFh2tV8Mcv2epp" type="reviewed">
          <date when="2019-09-30"/>
          <time when="11:18:56"/>
        </correspAction>
        <correspAction xml:id="i-MccjtwxnhZmNACpzubuopm" type="referred">
          <date when="2019-10-11"/>
        </correspAction>
        <correspAction xml:id="i-BdZBfYygoicdGm6seWmTTp" type="assigned">
          <date when="2020-05-06"/>
          <time when="16:25:23"/>
        </correspAction>
        <correspContext corresp="i-BdZBfYygoicdGm6seWmTTp">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-2TaS6gkdvcr634in8sEdFY" type="behandlas_i"/>
        <correspContext corresp="i-2TaS6gkdvcr634in8sEdFY">
          <ref type="uppgift">2019/20:SoU6</ref>
          <ref type="ref_dok_id">H701SoU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU6</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FrCKy787hCD6AEqF44skNh" type="behandlas_i"/>
        <correspContext corresp="i-FrCKy787hCD6AEqF44skNh">
          <ref type="uppgift">2019/20:MJU14</ref>
          <ref type="ref_dok_id">H701MJU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU14</ref>
          <ref type="ref_dok_titel">Kemikaliepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XfqKG5hQngUMn2Ec48yaFd" type="behandlas_i"/>
        <correspContext corresp="i-XfqKG5hQngUMn2Ec48yaFd">
          <ref type="uppgift">2019/20:SkU22</ref>
          <ref type="ref_dok_id">H701SkU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU22</ref>
          <ref type="ref_dok_titel">Punktskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HcG1GuEdVaPXmr1HPHaqex" type="motHeader">
        <div xml:id="i-DKb2hfHLhEan5pzBgJM13y" type="motTitle">
          Motion till riksdagen 2019/20:610 av Yasmine Eriksson m.fl. (SD)
          Ändamålsenlig kemikaliepolitik
        </div>
      </div>
      <div xml:id="i-9LzzKAN9qNxEi3XmZQdmLg" type="motBody">
        <div xml:id="i-AZqDED5CWzfxvG6XgsKqeY" type="motProposal" subtype="förslag">
          <head xml:id="i-GK6QnBZ1gdoPSeFtqKCu6S">
            Förslag till riksdagsbeslut
          </head>
          <list xml:id="i-Yc4KA3aFKXBLab7E1x6rpt" style="ol">
            <item xml:id="i-GRiaEnARjTM5dcgGmacWpT">
              Riksdagen ställer sig bakom det som anförs i motionen om att
              arbetet med reglering av kemikaliers användning måste präglas
              av evidensbaserad forskning, rimliga överväganden mellan för-
              och nackdelar och stora säkerhetsmarginaler avseende människors
              hälsa och tillkännager detta för regeringen.
            </item>
            <item xml:id="i-PebrbRUbegV14FHq1q1Yef">
              Riksdagen ställer sig bakom det som anförs i motionen om att
              produkter riktade till barn bör bedömas med stor noggrannhet och
              tillkännager detta för regeringen.
            </item>
            <item xml:id="i-S2Pq9kAWpHVPXV574Xk7ZB">
              Riksdagen ställer sig bakom det som anförs i motionen om att
              lagstiftning kring kemikalier bör präglas av vetenskap, innovationer
              och ständigt förbättrade kunskaper om kemikaliernas effekt och
              tillkännager detta för regeringen.
            </item>
            <item xml:id="i-NncBEYPEBYq4FSJ9iKu162">
              Riksdagen ställer sig bakom det som anförs i motionen om att
              hanteringen av kemikalier i stor utsträckning kan hanteras på
              EU-nivå och tillkännager detta för regeringen.
            </item>
            <item xml:id="i-GEfxWr29tsJVZjShMZesjq">
              Riksdagen ställer sig bakom det som anförs i motionen om skatt
              på hemelektronik och tillkännager detta för regeringen.
            </item>
            <item xml:id="i-QLDvmidVTmW3MdxqcfNK4h">
              Riksdagen ställer sig bakom det som anförs i motionen om miljöprövning
              av läkemedel och tillkännager detta för regeringen.
            </item>
            <item xml:id="i-RkxSpi6koJZovtbw8PFN4Q">
              Riksdagen ställer sig bakom det som anförs i motionen om förenklad
              handläggning av nya kemikalier och tillkännager detta för regeringen.
            </item>
            <item xml:id="i-7XddoKQ1XKXAoXnVyGF9rT">
              Riksdagen ställer sig bakom det som anförs i motionen om att
              sträva efter dämpade kostnader för handläggning av kemikalier
              för svenska företag och tillkännager detta för regeringen.
            </item>
            <item xml:id="i-R5kXxrvTYn3ryWYCVvnspv">
              Riksdagen ställer sig bakom det som anförs i motionen om ömsesidigt
              erkännande av andra medlemsländers godkännandeprocesser som rör
              bekämpningsmedel och tillkännager detta för regeringen.
            </item>
            <item xml:id="i-5WUuY9JKmdP2rpXDyG3yMj">
              Riksdagen ställer sig bakom det som anförs i motionen om skatt
              på bekämpningsmedel och tillkännager detta för regeringen.
            </item>
          </list>
        </div>
        <div xml:id="i-ALfVFMZd8pcHRyU3HUgBJY" type="motContent">
          <head xml:id="i-SuAD7bA6MX7sYmJ3WTxLc5" type="h1">
            Motivering
          </head>
          <p xml:id="i-UzRQyurtsVsf3SeewEUZc1">
            Sverigedemokraterna är ett socialkonservativt parti där försiktighetsprincipen
            är av grundläggande betydelse. Detta utgör också grunden till
            partiets kemikaliepolitik. Kemikalier utgör en del av vardagen.
            Varje dag utsätter människan sig och naturen för kemikalier –
            naturligt förekommande, extraherade från naturens processer eller
            industriellt framställda. Detta är ingenting människor i regel
            tänker på. I många fall är den vardagliga exponeringen inte heller
            farlig. Begreppet ”giftig” står i stark relation till respektive
            ämnes koncentration och användningssätt. Kemikalier och deras
            interaktion kan vara ett komplext område. Även om enskilda kemikalier
            kan vara ofarliga kan de i kombination med varandra vara ohälsosamma.
            Effekterna av långvarig exponering kan också vara svåra att överblicka.
            Det bör i sammanhanget betonas att många i grunden mycket användbara
            kemikalier blir ohälsosamma om de används på ett felaktigt sätt,
            varför deras användning av naturliga skäl omgärdas av ett strikt
            regelverk.
          </p>
          <p xml:id="i-RMbEkqYKtSgVyvjVzYvZxU">
            Arbetet med att reglera kemikaliers användning måste präglas
            av evidensbaserad forskning, rimliga överväganden mellan för-
            och nackdelar och stora säkerhets­marginaler avseende människors
            hälsa. Barn kan av olika skäl vara extra känsliga, varför produkter
            riktade till barn bör bedömas med stor noggrannhet. Förutom människors
            hälsa handlar det även om förtroendet för regelverk och myndigheter.
          </p>
          <head xml:id="i-VQj91sYwmf41uSZxmcRkrp" type="h1">
            En ”smart” kemikaliepolitik
          </head>
          <p xml:id="i-4tgTnpAw6p187s2bhYfTe2">
            En övergripande målsättning för svensk kemikaliepolitik bör vägledas
            av ambitionen att minska exponeringen av farliga och osäkra kemikalier,
            vilket gäller både människor och naturens ekosystem. Detta bör
            i möjligaste mån uppnås utan att företag och konsument­er drabbas
            genom att nyttiga produkter försvinner från marknaden. Dialogen
            mellan vetenskap, industri och konsumentorganisationer fungerar
            ofta på ett bra sätt, utan att politiker behöver reglera detaljerna.
          </p>
          <p xml:id="i-Wci4b5xc8Tzd8WBLayd6Yc">
            Vägen framåt bör sålunda vägledas av försiktighet såväl som folkbildning,
            veten­skap och innovationer samt ständigt förbättrade kunskaper
            om kemikaliers effekt på levande organismer. Nya smarta kemikalier
            och smarta användningssätt har potentialen att minska människans
            negativa påverkan på miljön, samtidigt som moderna, funktio­nella
            produkter lanseras på marknaden. Insatser inom forskning och utveckling
            inom agrokemi och ekotoxikologi bör ha denna målsättning.
          </p>
          <p xml:id="i-Ti34t5hZoRkxx2sX4jR9Hb">
            Att driva orealistiska och ovetenskapliga målsättningar om att
            ”avskaffa kemikalier” eller liknande är i sammanhanget att betrakta
            som kontraproduktivt, i synnerhet om deras enda egentliga effekt
            är att verksamhet, såsom jordbruk och industri, flyttar från Sverige
            till andra länder.
          </p>
          <head xml:id="i-8WTxfrqxnpDC91YqcZx97i" type="h1">
            Kemikaliepolitik på EU-nivå
          </head>
          <p xml:id="i-3m44oYMyCR8kpUTZVGEf8G">
            Kemikaliepolitiken är i dag reglerad på EU-nivå genom Reach (Registration,
            Evaluation, Authorisation and restriction of Chemicals). EU:s
            överstatlighet som inte behövs för att den inre marknaden ska
            fungera är negativ. Däremot kan hanteringen av kemikalier i stor
            utsträckning ske på EU-nivå, så att inte enskilda länder får konkurrensfördelar,
            eller nackdelar, genom avvikande kemikalielagstiftning. Regelverket
            bör dock ses över så att inte småföretag missgynnas vad gäller
            fördelning av avgifter.
          </p>
          <head xml:id="i-Ka24zWJZLq8edYEXizWWN1" type="h1">
            Kemikalieskatter
          </head>
          <p xml:id="i-RaTkTCqGhDcN4Yk9PBTed4">
            Grundläggande när det kommer till ekonomiska styrmedel är att
            de måste utformas på ett sådant sätt att de medför en tydlig miljönytta
            och inte på ett orimligt sätt slår mot svenska företag eller svenska
            konsumenter.
          </p>
          <p xml:id="i-Ew56fpyaxPiBRPGwELTETJ">
            Skatten på hemelektronik är ett exempel på en kemikalieskatt
            som är svår att moti­vera utifrån ett miljöperspektiv och fungerar
            framför allt som en straffskatt på hem­elektronik, utan att bidra
            till att minska förekomsten av farliga kemikalier. Tack vare denna
            kemikalieskatt har priserna höjts och konsumenterna vänder sig
            till billigare aktörer från utlandet, vilket missgynnar svensk
            konkurrenskraft utan att ge önskad effekt för miljön. Den nuvarande
            kemikalieskatten på hemelektronik ska avskaffas. Det behöver utredas
            hur förekomsten av farliga kemikalier i människans närmiljö kan
            reduceras genom lagstiftning eller genom teknisk utveckling.
          </p>
          <head xml:id="i-8CV6oPEwyo6piZx7k96jnH" type="h1">
            Miljöprövning av läkemedel
          </head>
          <p xml:id="i-5t8iavNuoQJQHbZgcWC6H9">
            Läkemedel utgörs av molekyler som är designade för att ha biologisk
            effekt. Som sådana kan de potentiellt ge effekter i naturen när
            de släpps ut. Många läkemedelssubstanser är också så pass stabila
            att de passerar igenom människokroppen oförändrade eller i en
            annan biologiskt aktiv form. Många olika sorters läkemedel utvecklas
            och används i stora mängder. Det gäller inte minst receptfria
            läkemedel. Stora utsläpp görs av mole­kylen diklofenak, som ingår
            i smärtlindrande läkemedel. Även utsläpp av ämnen som ingår i
            hormonpreparat såsom p-piller är omfattande. Flera skadliga ämnen
            har påvisats ha negativa effekter på fåglar. Relativt nyligen
            visade en svensk forskargrupp på stora förekomster i svenska vattendrag.
            Fynden aktualiserar frågan om huruvida en miljö­prövning bör göras
            i något skede, det bör åtminstone vara aktuellt gällande receptfria
            läkemedel. Läkemedlens viktigaste funktion, att rädda liv och
            förbättra människors hälsa, ska givetvis väga tyngst. Givet utvecklingen
            av utsläpp och risker för miljön måste pröv­ningar övervägas.
            En sådan prövning skulle kunna påskynda utveckling av medicinskt
            likvärdiga preparat med lägre miljöeffekter och alternativa behandlingsmetoder.
            En utredning behöver tillsättas för att se hur en miljöprövning
            skulle kunna utformas som en del i godkännandeprocessen för läkemedel
            och som en del i förskrivning av sådana samt vilka konsekvenser
            som olika regleringsformer kan få.
          </p>
          <head xml:id="i-GFxpfPcGx8ttsHBeQcbmcZ" type="h1">
            Kemikalieinspektionen
          </head>
          <p xml:id="i-PTC2iYXDtdCHkYjzJ8aNQh">
            Kemikalieinspektionens handläggningstider har tidigare varit
            ett problem och kritik har riktats såväl från branschen som från
            Justitiekanslern. Åtgärder har vidtagits, vilket av allt att döma
            har förbättrat situationen. Ansträngningarna bör fortgå så att
            handläggning­en av nya kemikalier förenklas ytterligare till förmån
            för olika intressen i samhället. Man bör kontinuerligt sträva
            efter att dämpa kostnaderna för svenska företag, i synner­het
            småföretag. Samarbete med andra myndigheter och branschorganisationer
            bör prioriteras.
          </p>
          <head xml:id="i-6i5F4zTdH1iDCjZMKQaWdw" type="h1">
            Godkännande av bekämpningsmedel
          </head>
          <p xml:id="i-YBeGUSdy9PkUpY3aY4fspZ">
            Tillgången på lämpliga växtskyddsmedel är viktigt för att det
            svenska lantbruket ska kunna bibehållas och utvecklas. Det är
            av stor vikt att Sverige tillämpar ett ömsesidigt erkännande och
            accepterar andra EU-länders godkännandeprocesser. Härvidlag måste
            också svenska myndigheter tillhandahålla information om svenska
            förhållanden inom ramen för samrådsprocessen.
          </p>
          <p xml:id="i-PT1AohihfBypqaw6FqA35V">
            Handläggningen kring ansökningar bör förenklas avseende godkännande
            av växt­skyddsmedel och myndigheterna bör sträva efter en större
            harmonisering med övriga EU-länder i fråga om ansökningar om godkännande
            och dispenser. Det är viktigt att i detta arbete ha ett brett
            perspektiv, där hänsyn tas till såväl företagens intressen som
            de övergripande miljökonsekvenserna av ökad import. Det senare
            blir resultatet om svenska jordbrukare inte kan konkurrera med
            aktörer i andra länder.
          </p>
          <head xml:id="i-Xc2qDiAfdB7Muj6JafnU3Z" type="h1">
            Skatt på bekämpningsmedel
          </head>
          <p xml:id="i-V6H2Y6rvYpe5DecrQGKWPr">
            Användningen av bekämpningsmedel i Sverige styrs av ett omfattande
            regelverk för godkännande, hantering och miljöövervakning. Försiktiga
            bedömningar av bekämp­ningsmedel, fortsatt breda säkerhetsmarginaler
            vad gäller miljö och hälsa, är att föredra. Däremot finns ingen
            anledning att lägga extra skatt på dessa produkter när de väl
            har godkänts, eftersom detta i praktiken slår direkt mot det svenska
            jordbrukets konkur­renskraft. Bättre är möjliggörande av alternativ
            med mekanisk bekämpning av ogräs genom sänkt dieselskatt för ökad
            lönsamhet i jordbruket samt mer tillämpad forskning för nya typer
            av material och andra lösningar. Kemikalieanvändningen kan alltså
            styras mot minskade nivåer genom att skapa konstruktiva alternativ
            och genom forskning och utveckling.
          </p>
        </div>
        <div xml:id="i-24b6NENhoqqUZv3Hd4XD55" type="motSignatures">
          <list xml:id="i-3s4yoti3GPBE9ER8j968td">
            <item xml:id="i-ADW6WsCkdMzjkH35SEE2L9" who="i-4rFo5seKWQkpWzvXDuyLwP">
              Yasmine Eriksson (SD)
            </item>
            <item xml:id="i-45xofQj8eQ3Y9tXwvKTveC" who="i-Eacy3hoeNxvqq2LX6QNV8u">
              Martin Kinnunen (SD)
            </item>
            <item xml:id="i-HKdo33efxTw4Mni6J9DMnh" who="i-VCBwijV18pWsvC1p2xZJJm">
              Runar Filper (SD)
            </item>
            <item xml:id="i-37pGUd5opwqFkuuLywdaTw" who="i-TFG2PW7ay7mUZBy2GoJDbV">
              Mats Nordberg (SD)
            </item>
            <item xml:id="i-Pw7gjQjHpdR2XPsgJmFsEM" who="i-5ZFvYGqAt58ARxiYtJEYLV">
              Staffan Eklöf (SD)
            </item>
          </list>
        </div>
      </div>
    </body>
  </text>
</TEI>
