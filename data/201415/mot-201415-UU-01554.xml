<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UU-01554">
  <teiHeader>
    <fileDesc>
      <titleStmt>
        <title>Kurdernas situation</title>
        <author corresp="i-PgfrE9pakWspkNp9dr9ejT i-BaBRFz7sgjhbuqYiz8u7vt">av Caroline Szyber och Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1554 av Caroline Szyber och Désirée Pethrus (KD)</title>
          <idno type="rdwebb">H2021554</idno>
          <rs type="number">1554</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H2021554/text</ref>
          <ref type="dokument_url_html">http://data.riksdagen.se/dokument/H2021554</ref>
          <ref type="dokumentstatus_url_xml">http://data.riksdagen.se/dokumentstatus/H2021554</ref>
          <ref type="docx">http://data.riksdagen.se/fil/ED5C63E5-989C-4B5D-A515-985BD27DCDD0</ref>
          <ref type="pdf">http://data.riksdagen.se/fil/55E917D9-6203-42BA-BFF5-71C5840B515F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LjdQjdXHAP6X8QpY5wYpH8" type="signed"/>
        <correspContext corresp="i-LjdQjdXHAP6X8QpY5wYpH8">
          <note type="signatory" corresp="i-PgfrE9pakWspkNp9dr9ejT"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-JJieduhBe45ijYPh6292S9" type="submitted">
          <date when="2014-11-07"/>
          <time when="13:55:29"/>
        </correspAction>
        <correspAction xml:id="i-CN1WNG8t2usxTMmofhEMiZ" type="referred">
          <date when="2014-11-12"/>
        </correspAction>
        <correspAction xml:id="i-JcLfgs4BhcajToex3de96n" type="assigned">
          <date when="2016-05-11"/>
          <time when="17:18:04"/>
        </correspAction>
        <correspContext corresp="i-JcLfgs4BhcajToex3de96n">
          <ref type="assignedTo">Utrikesutskottet</ref>
        </correspContext>
        <correspAction xml:id="i-XvM7HfhLy5F4kytLbUw2Ls" type="behandlas_i"/>
        <correspContext corresp="i-XvM7HfhLy5F4kytLbUw2Ls">
          <ref type="uppgift">2015/16:UU12</ref>
          <ref type="ref_dok_id">H301UU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU12</ref>
          <ref type="ref_dok_titel">Mellanöstern och Nordafrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-U8VFCCRMtVBuxk7fp88rUP" type="motHeader">
        <div xml:id="i-7M2MEExywWrWDTiP2UQU7Z" type="motTitle">
          Motion till riksdagen 2014/15:1554 av Caroline Szyber och Désirée
          Pethrus (KD) Kurdernas situation
        </div>
      </div>
      <div xml:id="i-7Vek7s6iyVKWb8DrBxmzb8" type="motBody">
        <div xml:id="i-5AQw7B1cSy58bY6rYZXCKz" type="motProposal" subtype="förslag">
          <head xml:id="i-3SNXzfLZQuuCAWcXAhxcFo">
            Förslag till riksdagsbeslut
          </head>
          <list xml:id="i-X8uCFEyT8Bo7Qk85UKpdS9" style="ol">
            <item xml:id="i-EyXztUrFiWyUF8MxvCRbkq">
              Riksdagen tillkännager för regeringen som sin mening vad som
              anförs i motionen om att Sverige även framgent, såväl bilateralt
              som inom ramen för EU-samarbetet, bör lyfta fram frågan om kurdernas
              situation.
            </item>
            <item xml:id="i-4VnytCTgxXAQvmwiwBukvB">
              Riksdagen tillkännager för regeringen som sin mening vad som
              anförs i motionen om att Sverige även framöver, såväl bilateralt
              som inom ramen för EU-samarbetet, bör vara drivande i arbetet
              med att få till stånd en fredlig och för båda parter tillfredsställande
              lösning mellan den turkiska regeringen och den kurdiska befolkningen.
            </item>
            <item xml:id="i-2kLa1Pdxi1iVHBAYaTAhtj">
              Riksdagen tillkännager för regeringen som sin mening vad som
              anförs i motionen om att skydda civila i Kobane enligt FN-principen
              om skyldighet att skydda, responsibility to protect (R2P).
            </item>
          </list>
        </div>
        <div xml:id="i-G23ULYLcoow87VsrVsQpMs" type="motContent">
          <head xml:id="i-DcdBJv4cx4PRPFpChCCKPC" type="h2">
            Kurdernas historia
          </head>
          <p xml:id="i-t7br7V6igP33Xa9e54NQf">
            Kurderna som folkgrupp har en lång historia. Landet Karda nämns
            redan år 3000 f.Kr. av sumerna. De lever idag huvudsakligen i
            Iran, Irak och Syrien men främst i Turkiet. Det finns även kurdiska
            minoriteter i Libanon, Armenien, Azerbajdzjan och under senare
            år lever många även i Europa och i USA. Deras språk, kurdiska,
            är en viktig sammanhörande faktor och vikten av att få tala språket
            återkommer ofta i kurdernas kamp för sina rättigheter.
          </p>
          <head xml:id="i-LqsAX4VEWSaDQKKan9LKX" type="h2">
            Halabja
          </head>
          <p xml:id="i-L6xLrtWfzrEtrzqJgtFitT">
            Kurderna är ett folk som länge kämpat för sina rättigheter. De
            har också drabbats av våld och övergrepp från de stater där de
            finns. Alla minns nog Halabja. Det var ett folkmord som ägde rum
            mot kurderna den 16 mars 1988 i Irak. Över tjugo år har passerat
            men de hemska minnena består. Det var folkmord på beställning.
            Bödeln var ”Kemiske Ali”, eller Ali Hassan al-Majid som är hans
            rätta namn. Attacken mot Halabja var en del av den så kallade
            ”Anfalkampanjen” som pågick i över ett halvår. Kampanjens mål
            var att utplåna alla kurder i Irak. I Halabja miste 5 000 personer
            sitt liv, majoriteten kvinnor och barn. Totalt mördades 182 000
            kurder runt om i Irak och över en miljon kurder tvingades på flykt.
          </p>
          <head xml:id="i-W2ksMqwCQcdMVSQ9xEsE9Q" type="h2">
            PKK
          </head>
          <p xml:id="i-R1MjaenaAHp5dA9Pq7RRtX">
            Kurdernas självständighetssträvanden har pågått under lång tid
            med uppror och 1978 bildades PKK som utfört väpnade attacker inne
            i framförallt Turkiet. PKK klassas som terrororganisation internationellt
            av flera stater och organisationer som Turkiet, USA, EU och Nato.
            Under Turkiets närmande till EU började förtrycket av kurderna
            att minska och de började få del av vissa rättigheter som tillkommer
            minoriteter enligt Europarådets ramkonvention. Därmed har också
            PKK:s aktivitet minskat.
          </p>
          <head xml:id="i-QkWDeetG8JAMvDJoG3KeiF" type="h2">
            Minoritetens rättigheter
          </head>
          <p xml:id="i-Fvni56jD6jdoyAeRHCgrq4">
            Den förbättrade situationen i Turkiet gav minoriteter rätt till
            stöd och skydd för att bevara och utveckla sin kultur och sitt
            språk. Även FN:s artikel 27 om medborgerliga och politiska rättigheter
            anger att etniska, språkliga eller religiösa minoriteter ska ha
            rätt att utveckla sin kultur. Det finns ett förbud mot diskriminering
            och skyldigheter för stater att positivt stödja minoriteters strävanden
            att bevara sin särart. Man har rätt att få lära sig sitt modersmål
            och få undervisning i detsamma. Och även om man tillåtit privatundervisning
            i kurdiska så läggs många kurser ner på grund av byråkratiska
            restriktioner.
          </p>
          <p xml:id="i-M3wP8W5Q7oQbLr3mvoczUB">
            I samband med att Turkiet lättade något på förtrycket, ökade
            kurdernas minoritetsrättigheter och många hoppades att det skulle
            gå i rätt riktning och att PKK kunde lägga ner sin kamp. Många
            kurder när inte längre drömmen om ett eget land, utan vill ha
            rätt till regionalt självstyre och att få utveckla sin egen kultur
            och sitt eget språk, i enlighet med olika konventioner. I irakiska
            Kurdistan har kurderna ett utvecklat självstyre och det är en
            region som idag är mer säker än övriga Irak. Kurderna har fortfarande
            många utmaningar i att utveckla Kurdistan till en självstyrande
            region, bland annat i att motverka korruption, förbättra kvinnors
            rättigheter och bekämpa det hedersrelaterade våldet. Kurdistan
            är ändå är en region som många kurder är stolta över och där investeringar
            och utveckling trots allt går i positiv riktning.
          </p>
          <p xml:id="i-PxXPMHUaMPqTykrYH2UuwJ">
            Trots allt det förtryck som finns gentemot kurderna så kan inte
            omvärlden blunda för att det bara i Turkiet bor cirka 19 miljoner
            kurder. De utgör hälften av den kurdiska världsbefolkningen och
            utgör cirka 30 procent av Turkiets befolkning. Omkring 30 procent
            av ledamöterna i parlamentet är kurder och samma andel anges finnas
            som toppledare i näringslivet.
          </p>
          <head xml:id="i-VmqEB3dw9X8U6M3DxmXsqX" type="h1">
            Situationen för mänskliga rättigheter i Turkiet
          </head>
          <p xml:id="i-VKFSUCfrSd6G18p9AnVyiq">
            Trots alla positiva signaler som tidvis har kommit i Turkiet
            gentemot kurderna så drabbas utvecklingen av ständiga bakslag.
            De senaste åren har Turkiet fängslat parlamentsledamöter, professorer,
            studenter och lokalpolitiker. Andelen fängslade journalister är
            bland de högsta i världen. Många fängslas på mycket lösa grunder
            där bevisen är bristfälliga. Den akademiska friheten har satts
            på undantag, då flera som arbetar med ämnesområden som berör kurdernas
            rättigheter, har fått se sina karriärer spolierade.
          </p>
          <p xml:id="i-4ysGhCQVcr3gfuZLXFDHWn">
            Enligt UD:s rapporter har ett antal polisutredningar och rättegångar
            initierats gentemot representanter för det kurdiska partiet BDP,
            inklusive en rad borgmästare misstänkta för samröre med den i
            Turkiet illegala organisationen KCK, som av myndigheterna anses
            vara en del av terrororganisationen PKK. På grund av strider mellan
            PKK och den turkiska militären finns cirka en miljon internflyktingar
            varav många lever i fattigdom. Deras återvändande försvåras av
            bristande infrastruktur, dispyter om äganderätt till mark, landminor
            och i vissa fall motstånd från de så kallade byvakterna (den av
            staten avlönade lokala milisen).
          </p>
          <p xml:id="i-N1jSVFAUc8cK8JVJduUC15">
            Kurdernas kamp för sina rättigheter pågår ständigt. Ändå görs
            väldigt lite från världssamfundet i syfte att öka trycket på de
            länder de bor i. Sverige och EU kan göra mer för att uppmärksamma
            kurdernas situation och se till att det blir en mer varaktig lösning
            för kurderna, där inte militär våldför sig på civilbefolkning
            men inte heller använder som i vissa fall rapporterats, kemiska
            vapen mot PKK.
          </p>
          <p xml:id="i-3KZcpzjU3utm6VMF5k8EPX">
            Sverige prioriterar i sin utrikespolitik mänskliga rättigheter
            och demokrati. Vi bör öka våra ansträngningar att lyfta kurdernas
            situation i alla de sammanhang som det är möjligt.
          </p>
          <p xml:id="i-QZMRX6Yvgp1qvZZrpgJ7sN">
            Många förväntar sig att vi ska höja vår röst för bör i olika
            sammanhang öka trycket i de kontakter Sverige har direkt gentemot
            Turkiet. Det handlar om att se till att kurder garanteras grundläggande
            rättigheter i grundlagen – en fråga som är viktig när man nu diskuterar
            Turkiets konstitution. Sverige bör också påverka EU och dess utrikestjänst
            att öka ansträngningarna att försöka få till stånd en fredlig
            lösning av kurdfrågan med fredssamtal mellan PKK och den turkiska
            regeringen.
          </p>
          <head xml:id="i-6LHR8GGcrzPVWozacAL4XQ" type="h2">
            Folket från Nineveslätten
          </head>
          <p xml:id="i-Bcq7a2AtoWhrruVEfqybws">
            Den senaste tidens attacker mot assyrier, syrianer och yezidier
            i norra Irak är förskräckande. IS våldsamma framfart med mord,
            våldtäkter och halshuggningar visar på en total hänsynslöshet.
            När de angrep staden Mosul fick människor fly för sina liv och
            många har sökt sig till de kurdiska områdena i norra Irak. KRG,
            den kurdiska regionala regeringen har visat stort mod genom att
            skydda civila från angrepp i Sinjarbergen dit många flydde men
            också genom att ge en tillflykt för alla de som sökt skydd i irakiska
            Kurdistan.
          </p>
          <head xml:id="i-Ty1M97Aczn4xDQD1ZRd9z1" type="h2">
            Kobane
          </head>
          <p xml:id="i-PBatt4fafMqKxrBKur4iJB">
            Just nu pågår en belägring av och häftiga strider i den kurdiska
            staden Kobane i nordvästra Syrien. De kurder som bor i staden
            Kobane, med ca 400 000 invånare, har inte moderna vapen som kan
            stå emot den vapenarsenal IS tillskansat sig när man intog den
            irakiska staden Mosul. Situationen är mycket svår och över 150
            000 civila har flytt in i Turkiet sedan IS angrepp startade i
            september. Turkiet har haft en motvilja mot att gå in och ge understöd
            för att försvara Kobane. Detta kan bero på att många av de stridande
            senare kan använda vapen inom PKK-gerillan. Även om PKK är terrorstämplat
            av USA, EU och Turkiet så måste världssamfundet skydda civila
            i Kobane enligt FN-principen om skyldighet att skydda, R2P. Det
            innebär att även om det egna landet, som här Syrien, inte ingriper
            eller anfaller civila, så har världssamfundet en skyldighet att
            skydda civila och se till att inte ett folkmord äger rum. Här
            måste Sverige, EU och världssamfundet göra mer. Sverige bör påverka
            FN att öka insatserna för en fredlig politisk lösning och utveckling
            av situationen för kurderna i de tre kurdiska kantonerna i nordöstra
            Syrien. Men det kan även bli nödvändigt för FN att ta beslut i
            säkerhetsrådet om en militär insats för att skydda civila. Sverige
            bör i så fall stödja FN.
          </p>
          <p xml:id="i-dGfENWjsMnnUSSY2q1aim">
            Sverige har genom alliansregeringen bidragit med stort humanitärt
            stöd till flyktingar från Syrien, inklusive de som flyr från Kobane.
            Sverige har också gett stöd till de flyktingar som flytt från
            Nineveslätten in i norra Irak, där den kurdiska regionala regeringen
            styr. Det är viktigt att världssamfundet inte glömmer att skydda
            civila, var de än befinner sig.
          </p>
        </div>
        <div xml:id="i-476qyWLQPCZ5WU5yVgMRY1" type="signatureBlock">
          <list xml:id="i-NWVaJqJEySMVDhGtmGFiwj">
            <item xml:id="i-S3qmYWmrP8rBnc8pbGf2cU" who="i-PgfrE9pakWspkNp9dr9ejT" type="signature">
              Caroline Szyber (KD)
            </item>
            <item xml:id="i-FdLaw1aRPdsaSbHPuZ6Ndg" who="i-BaBRFz7sgjhbuqYiz8u7vt" type="signature">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
