<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00510">
  <teiHeader>
    <fileDesc>
      <titleStmt>
        <title>Högskolan</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Högskolan</title>
          <idno type="rdwebb">GV02Ub510</idno>
          <rs type="number">Ub510</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub510/text</ref>
          <ref type="dokument_url_html">http://data.riksdagen.se/dokument/GV02Ub510</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub510</ref>
          <ref type="doc">http://data.riksdagen.se/fil/34209F10-B9D9-42DC-B8F1-CD5FC07471CA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WsjXfDKUne2cwNkhnwHh1d" type="signed"/>
        <correspContext corresp="i-WsjXfDKUne2cwNkhnwHh1d">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
        </correspContext>
        <correspAction type="referral" xml:id="i-3gr5ZLH8uPZSW53YNAyHJK">
          <date when="2007-10-16"/>
        </correspAction>
        <correspAction type="dismissal" xml:id="i-Fv8PtLqw5fVTL1UYpTYkPW">
          <date when="2007-10-16"/>
        </correspAction>
        <correspAction type="numbering" xml:id="i-YYHosGe9eq28c1LL71Ng9J">
          <date when="2007-10-09"/>
        </correspAction>
        <correspAction type="submission" xml:id="i-BZyi1mNsRCh7jKZjtEQghA">
          <date when="2007-10-05"/>
        </correspAction>
        <correspAction type="transfer" xml:id="i-2zjaiSgve2FW1xWn3tQrF1">
          <date when="2007-10-05"/>
        </correspAction>
        <correspAction type="assigned" xml:id="i-PoSrEPBgHF3u5bbhDAXZa5"/>
        <correspContext corresp="i-PoSrEPBgHF3u5bbhDAXZa5">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BA37KsYXCiSCzn53pxireg">
            Förslag till riksdagsbeslut
          </head>
          <list style="ol">
            <item xml:id="i-T8RxnfKYE6vXpRHKnmNSnB">
              Riksdagen tillkännager för regeringen som sin mening vad som
              anförs i motionen om att Sverige ska vara en ledande kunskapsnation.
            </item>
            <item xml:id="i-8baYYWeTdDWTnCEfgzAvd1">
              Riksdagen tillkännager för regeringen som sin mening vad som
              anförs i motionen om att höja utbildningskvaliteten genom tydligare
              profilering av utbildningsutbudet, ökad samverkan mellan och inom
              lärosäten och koncentration av vissa utbildningar.
            </item>
            <item xml:id="i-CWcovkSdWMMRFMyhan5mW7">
              Riksdagen tillkännager för regeringen som sin mening vad som
              anförs i motionen om ett nytt resurstilldelningssystem som möjliggör
              högkvalitativ utbildning och forskning i hela landet.
            </item>
            <item xml:id="i-JDLXHKSrEZHzvCpnu3bCn">
              Riksdagen tillkännager för regeringen som sin mening vad som
              anförs i motionen om att göra det möjligt för högskolor att bli
              prövade för rätten att utfärda doktorsexamen inom profilområden.
            </item>
            <item xml:id="i-B8LsqpBUC5CfXfEc1KpBPb">
              Riksdagen tillkännager för regeringen som sin mening vad som
              anförs i motionen om höjd kvalitet och omfattning på undervisningen.
            </item>
            <item xml:id="i-En8cdo3FTejBHNKzfvJ93T">
              Riksdagen tillkännager för regeringen som sin mening vad som
              anförs i motionen om breddad rekrytering och pedagogisk utveckling
              inom högre utbildning.
            </item>
            <item xml:id="i-LcrQzC9t1QqCczb1qyikfR">
              Riksdagen tillkännager för regeringen som sin mening vad som
              anförs i motionen om högskolors och universitets uppdrag att förbereda
              studenterna för arbetslivet och inlemma karriärplanering i utbildningen.
            </item>
            <item xml:id="i-RnrjA3zkQ33kWsgLP6ogQ6">
              Riksdagen tillkännager för regeringen som sin mening vad som
              anförs i motionen om att följa upp tidigare studenter för att
              höja utbildningskvaliteten och utbildningarnas arbetslivsrelevans.
            </item>
            <item xml:id="i-XX25juHAAXo258zuXouDeB">
              Riksdagen tillkännager för regeringen som sin mening vad som
              anförs i motionen om fler studieplatser på universitet och högskolor
              .
            </item>
            <item xml:id="i-ECeTaR3TKZnDLf4w8y5SAV">
              Riksdagen tillkännager för regeringen som sin mening vad som
              anförs i motionen om att arbetslivserfarenhet ska vara meriterande
              vid tillträde till högskola och universitet.
            </item>
            <item xml:id="i-5gEBw2qMhVwhgMjDGR4vEe">
              Riksdagen tillkännager för regeringen som sin mening vad som
              anförs i motionen om ett mångfaldsmål för högre utbildning.
            </item>
            <item xml:id="i-2Aujvjo8CqVPomfkvA4N8J">
              Riksdagen tillkännager för regeringen som sin mening vad som
              anförs i motionen om att premiera kvalitetsarbete också med avseende
              på jämställdhet och mångfald.
            </item>
            <item xml:id="i-28CHSX195pH7eNh8CTHeX6">
              Riksdagen tillkännager för regeringen som sin mening vad som
              anförs i motionen om att garantera allmänhetens intresse i högskolestyrelserna.
            </item>
            <item xml:id="i-QNHpoPjeJpMjGQVn5b8Fws">
              Riksdagen tillkännager för regeringen som sin mening vad som
              anförs i motionen om behovet av ett gemensamt ramverk för eftergymnasiala
              utbildningar utanför högskolan.
            </item>
          </list>
        </div>
        <div type="motContent">
          <head type="h1" xml:id="i-572ohPVB4SW4gLmc3ADrfU">
            Vår syn på högskola och universitet
          </head>
          <p xml:id="i-N8RNwKLVCHQb8Lw8jZDF8y">
            Sverige ska vara en ledande kunskaps- och forskningsnation. De
            människor och nationer som är bäst förberedda att möta den allt
            snabbare globaliseringen kommer att kunna hävda sig bättre i framtiden.
            Utbildning och forskning har därför central betydelse för välfärdens
            tillväxt och utveckling. Satsningar på utbildning på alla nivåer
            bryter väg för kunskapssamhället.
          </p>
          <p xml:id="i-AfMBWaZBBd9o6U5hr7T9LC">
            Vi menar att kunskap och bildning vidgar vyer och bidrar till
            personlighetsutveckling. För socialdemokratin handlar bildning
            bland annat om självständighet, kritiskt tänkande, problemformulering
            och reflektion. Det handlar också om att kunna söka och värdera
            kunskap på vetenskaplig nivå och att förmedla och utbyta kunskaper
            med andra. Bildningsbegreppet bör prägla all högskoleutbildning.
          </p>
          <p xml:id="i-6n3L7sS3XVmHEd45LdSByd">
            Utbildning är en avgörande förutsättning för att befästa demokratin
            och utjämna olikheter i fördelningen av välfärd, inflytande och
            möjligheter till att aktivt delta i samhället. Alla människors
            rätt till kunskap och utveckling är utgångspunkt för socialdemokratisk
            utbildningspolitik. Kunskapssamhället ska stå öppet för alla.
          </p>
          <p xml:id="i-G2NjUTUwBFunbksz9CNnHb">
            Kunskap blir inte mindre för att den delas av fler tvärtom. Tillväxt
            och välfärd förutsätter en hög utbildningsnivå i hela befolkningen.
            Kunskapssegregation innebär att samhället inte tar vara på alla
            de människor och de kunskaper som finns i samhället. Ojämlikheter
            i tillgången till utbildning betyder dessutom ojämlikheter i makt
            både över det egna livet och i samhället. Utbildningspolitiken
            är därför central för socialdemokratins fördelningspolitik i kunskapssamhället.
          </p>
          <head type="h1" xml:id="i-5s4iAQt4NXn1XwSUcvjumU">
            Historik
          </head>
          <p xml:id="i-7aSU2CFc4Sna5SRqw6cqei">
            Under den senaste tioårsperioden har Socialdemokraterna genomdrivit
            en radikal satsning på högre utbildning och forskning. Fyra högskolor
            har utvecklats till fullfjädrade universitet. Genom en målmedveten
            politisk satsning finns det i dag universitet och högskolor som
            fungerar som kraftcentrum för utvecklingen i varje enskilt län.
            Det har visat sig vara en mycket effektiv och tillväxtfrämjande
            politik.
          </p>
          <p xml:id="i-WyBs4BDpta2uPXSvSZCS51">
            Utbyggnaden och satsningen på högskolorna skedde dock inte utan
            politisk strid. Inte minst Moderaterna motarbetade satsningarna
            och kallade de nya högskolorna för bygdehögskolor.
          </p>
          <p xml:id="i-QuWTYyTbtendXUofPWPA52">
            För att säkerställa att all högskoleutbildning möter högt ställda
            kvalitetskrav byggdes ett nytt heltäckande system för kvalitetsutvärdering
            upp inom ramen för Högskoleverket.
          </p>
          <p xml:id="i-HTBpGLCGf7VieGX2GmhQMg">
            Den tidigare socialdemokratiska regeringen tillförde även högskolan
            stora resurser för att kunna utbilda fler. Över 100 000 nya studieplatser
            tillkom under en tioårsperiod. Samtidigt gjordes insatser för
            att stärka kvaliteten i utbildningen. Detta var en målmedveten
            politik för att bereda fler ungdomar med högskolebehörighet möjlighet
            att förverkliga sina utbildningsdrömmar och studera vidare på
            högskolan. Forskning visar att både samhället och de enskilda
            individerna tjänar på att höja kunskapsnivån.
          </p>
          <p xml:id="i-GGdZbdL2cy6ALq4kbCCNGv">
            Den kraftiga utbyggnaden av högskolan har öppnat möjligheten
            till studier för alltfler. Den har medfört att cirka hälften av
            alla studenter är barn till föräldrar utan högskoleutbildning.
            Det visar att det är möjligt att minska snedrekryteringen om den
            politiska viljan finns.
          </p>
          <head type="h1" xml:id="i-3affJ2ZygZjLPRxJpSXnDF">
            Högskoleutbildningarna måste hålla en hög kvalitet
          </head>
          <p xml:id="i-8rEr5DyhMNLPvDv4Jj6i87">
            Trots att Högskoleverkets kvalitetsuppföljningar visar att svenska
            universitet och högskolor överlag står sig väl vid en internationell
            jämförelse av utbildningskvaliteten finns kvalitetsproblem som
            måste hanteras.
          </p>
          <p xml:id="i-5G4uqSTciU7hk4UdE95uaw">
            Utvärderingarna visar att utbildningskvaliteten kan höjas nationellt
            genom tydligare profilering av utbildningsutbudet, ökad samverkan
            mellan och inom lärosäten och koncentration av vissa utbildningar.
          </p>
          <p xml:id="i-G6Ebj34oXsXxXZ6vNRJQzE">
            Vi socialdemokrater anser att det är viktigt att denna utveckling
            fortsätter men avvisar alla planer på att med politiska beslut
            tvinga högskolor att slås ihop eller att förespråka samverkan
            eller samgående enbart på geografiska grunder.
          </p>
          <head type="h1" xml:id="i-YWS6J9xP5Krfx7JK4hgZqU">
            Nytt resursfördelningssystem som stimulerar kvalitet
          </head>
          <p xml:id="i-TiNzpEJaR1FemwuuTNe9Zp">
            Vi socialdemokrater menar att det behövs ett förändrat resurstilldelningssystem
            som förstärker kvaliteten i den högre utbildningen. Den tidigare
            socialdemokratiska regeringen tillsatte därför en utredning med
            uppdrag att se över hur det nuvarande systemet för den grundläggande
            högskoleutbildningen fungerar. I sammanhanget skulle den ökade
            hänsyn som de senaste åren tagits till arbetsmarknadens behov
            av utbildad arbetskraft beaktas.
          </p>
          <p xml:id="i-4fLZsGLkkVfR8xg7C49Mjj">
            Enligt direktiven skulle utredaren utifrån sin översyn föreslå
            eventuella förändringar av resurstilldelningssystemet eller överväga
            andra åtgärder som skulle ge möjlighet att bl.a. bedriva utbildning
            av hög kvalitet, tillgodose lärosätenas behov av stabila ekonomiska
            förutsättningar samt bedriva utbildningssamverkan mellan universitet
            och högskolor.
          </p>
          <p xml:id="i-Mdyacz3fVHKj1r1af9q2wv">
            Vi anser att det är nödvändigt att det tas ett helhetsgrepp när
            det gäller förändringar i högskolans resurstilldelningssystem.
            Det nya systemet måste också innebära att det kan bedrivas högkvalitativ
            utbildning och forskning i hela landet.
          </p>
          <p xml:id="i-NeWLfkwtx6WG7LXgQpx8W1">
            Vi socialdemokrater vill göra det möjligt för högskolor att bli
            prövade för rätten att utfärda doktorsexamen inom ramen för det
            forsknings- och utbildningsområde som är högskolans profilområde.
            Ett sådant beslut skulle stimulera alla högskolor att åstadkomma
            spetsmiljöer för utbildning och forskning.
          </p>
          <head type="h1" xml:id="i-GFD3EC4dKPAGc1akxCoNum">
            Lärarnas utbildning och tid för undervisning
          </head>
          <p xml:id="i-8oMjSbFG2iyZE1huLxoKvq">
            Vi socialdemokrater ser allvarligt på de rapporter som lyfter
            fram utbildningar där antalet lärarledda lektioner är försvinnande
            få. Det finns dessutom en brist på disputerade lärare vid ett
            antal av landets högskolor. Andelen disputerade lärare inom svenska
            universitet och högskolor bör öka. För närvarande har i genomsnitt
            54 % av lärarna avlagt doktorsexamen. För att leva upp till krav
            på forskningsanknytning och att all högskoleutbildning ska vila
            på vetenskaplig grund bör ambitionsnivån höjas. Vi menar att det
            är i mötet mellan student och lärare som studenten kan utveckla
            de kunskaper som en akademisk utbildning ska innebära.
          </p>
          <head type="h1" xml:id="i-KuSAEamKrEw5uDDaJ7vsz7">
            Arbetslivskoppling
          </head>
          <p xml:id="i-TpLmiymYA5N5ou9r8tVZu5">
            En bättre arbetslivsanknytning ger en verklighetsförankring i
            utbildningen. Det innebär också att fler studenter får kunskap
            om vad de utbildar sig till samt att man därigenom kan göra mer
            välavvägda studieval. Arbetslivsanknytning ger förståelse för
            sammanhang och studiemotivation. Arbetslivsanknytning utjämnar
            skillnaderna i kontakter på arbetsmarknaden som är så viktiga
            för att få det jobb studenten strävar efter. Högskolor och universitet
            bör få ett tydligt uppdrag att förbereda studenterna inför arbetslivet.
            Samverkan med arbetslivet kan öka den verksamhetsförlagda utbildningen,
            t.ex. praktik av olika slag. Särskilt viktigt är detta för studenter
            som saknar kontakter och nätverk. Högskolor och universitet bör
            även få i uppdrag att inlemma karriärplanering för alla studenter
            tidigt i utbildningen.
          </p>
          <p xml:id="i-9dD9nBSioiTkAUpKkG5EWq">
            Samtliga universitet och högskolor bör ges i uppdrag att systematiskt
            följa upp tidigare studenter för att ytterligare höja kvaliteten
            i utbildningen. Högskoleverket har i en skrivelse till regeringen
            framhållit behovet av att högskolor och universitet genomför systematiska
            uppföljningar. Systematiska uppföljningar på lärosätesnivå skulle
            vara ett viktigt verktyg för utvecklingen av utbildningarna.
          </p>
          <p xml:id="i-Nif51Qr4WXVbBTNXub9Y8A">
            För det första är systematiska uppföljningar ett bra sätt för
            lärosätena att få en uppfattning om i vilken grad en utbildning
            är anpassad till arbetsmarknadens behov. För det andra kan informationen
            ge underlag för att skapa nya utbildningar eller vidareutveckla
            innehåll och kvalitet i existerande utbildningar. För det tredje
            kan resultat från uppföljningar användas för att ge studenter
            och sökande mer information om utbildningarna och vad de leder
            till. Dessutom kan resultaten nyttjas av lärosätena för att marknadsföra
            utbildningen. Om en nationell sammanställning görs kan resultaten
            också bli en viktig källa till övergripande information om utbildningarnas
            arbetslivsrelevans.
          </p>
          <p xml:id="i-6T33L1b7oVsJf9swQG8n3c">
            Socialdemokraterna efterlyser också reformer och åtgärder som
            gör att studenter kan komma ut på arbetsmarknaden tidigare. Ett
            förslag som borde övervägas i detta sammanhang är en övergång
            till ett treterminssystem inom högskolan. Ett sådant system skulle
            kunna öka genomströmningen och effektiviteten i högskolan, samtidigt
            som studenternas ekonomiska situation blir tryggare.
          </p>
          <p xml:id="i-B2epXjetQf2dQ9YEgygC8o">
            Den tidigare socialdemokratiska regeringen tillsatte en utredning
            i syfte att förenkla och förtydliga systemet för eftergymnasial
            yrkesutbildning samt till att underlätta prioritering och resursfördelning
            på nationell nivå. Syftet var bl.a. att säkerställa att uppföljning,
            utvärdering och kvalitetssäkring sker inom området. Vi socialdemokrater
            ser möjligheter med att sammanföra de eftergymnasiala yrkesutbildningarna
            utanför högskolan under ett gemensamt ramverk.
          </p>
          <head type="h1" xml:id="i-3fV5Wdwf8RXLFFo7fGv3Dx">
            Regeringen offrar en generation ungdomar
          </head>
          <p xml:id="i-MuyH35DjCMtLaUQpQNMAbJ">
            Den borgerliga regeringen gör nu ett huvudnummer av att säga
            nej till fler högskoleplatser och de motsätter sig konsekvent
            den socialdemokratiska regeringens 50-procentsmål 1 .
          </p>
          <p xml:id="i-8bn1D77jsp4XA2oLkUYoas">
            Ungdomskullarna ökar kraftigt. Från år 2006 till år 2010 ökar
            antalet 20-åringar som mest, från 112 400 till 132 800, dvs. med
            drygt 20 000 personer. Det innebär att det krävs ett tillskott
            av högskoleplatser enkom för att dessa ungdomar ska få samma möjligheter
            att läsa vidare som dagens ungdomar. Samtidigt ser vi att flera
            universitet och högskolor har utbildat fler studenter än de haft
            anslag för och har därför dragit ned på utbildningarna under senare
            tid. Med ett studentstopp, som regeringens politik i praktiken
            innebär, skulle tio års oavbruten ökning av övergången till universitet
            och högskolor på kort tid vändas i sin motsats. Med regeringens
            förslag att dra ned antalet högskoleplatser kommer andelen som
            påbörjar en högre utbildning att sjunka från knappt 44 till 38
            procent fram till 2010. Vi vill i stället öka antalet högskoleplatser
            med motsvarande 7 500 platser. Vi socialdemokraterna ser ett akut
            behov av att öka platserna på ett antal långa högskoleutbildningar
            inom vårdområdet för att förhindra att bristsituationen på arbetsmarknaden
            förvärras ytterligare.
          </p>
          <p xml:id="i-PNhidvRRrVs4he8s1iSxQR">
            Vi riskerar att få en förlorad generation ungdomar som inte kom
            in på högskolan trots att de har behörighet och intresse. I kombination
            med ett stelt och omodernt linjegymnasium och en nedrustad vuxenutbildning
            kommer den sociala snedrekryteringen till högskolan att öka påtagligt.
            En sådan utveckling med hårdare ransonerad högskoleutbildning
            avviker starkt från det internationella mönstret.
          </p>
          <head type="h1" xml:id="i-9qcT1Hc41MwCxJfEFuJHMz">
            Fortsatt internationalisering
          </head>
          <p xml:id="i-MrQpngf7yegTwmaS4EFRwq">
            Högskolepolitiken blir alltmer internationell. Vi jämför oss
            oftare mellan länder och formar viktiga delar av framtidens utbildningar
            efter gemensamma måttstockar. I kretsen av industriländer (OECD)
            ser vi mycket tydliga mönster av kraftig expansion av den högre
            utbildningen och kvalitetssatsningar för att möta konkurrensen
            i kunskapssamhället. Med regeringens politik går Sverige motsatt
            väg.
          </p>
          <p xml:id="i-KkMtbTC3JbzPD4vpQBB7sK">
            Vi ser behovet av att fortsatt öka utbildningens internationalisering
            och attraktivitet, att skapa tydlighet och jämförbarhet internationellt
            och nationellt och att bidra till höjd kvalitet. Syftet med internationaliseringen
            är att främja rörlighet, anställningsbarhet och ytterst också
            förbättra Europas konkurrenskraft som utbildningskontinent. Syftet
            med internationaliseringen är dock inte att likrikta utbildningar
            eller äventyra kvaliteten. Vi socialdemokrater ser allvarligt
            på att antalet svenska studenter som väljer att studera i andra
            länder har minskat.
          </p>
          <p xml:id="i-EjoyTWY8hz31pofifgVW3F">
            För oss är det viktigt att lärarutbildningen, liksom alla andra
            utbildningar, öppnas för en internationalisering och integreras
            i den s.k. Bolognaprocessen. Vi anser att all lärarutbildning
            ska hålla toppklass. För att nå dit måste lärarutbildningen vara
            sammanhållen. Kopplingen mellan forskning och själva lärandet
            måste finnas på alla nivåer. Även studenter som läser till lärare
            verksamma i förskola, förskoleklasser och fritidshem samt lärare
            som undervisar i hemspråk bör redan nu ges samma möjligheter som
            lärare med inriktning mot grundskolans tidigare år att välja studier
            på avancerad nivå. Alla studenter ska ha samma förutsättningar
            till forskningsbaserad undervisning och möjlighet att forska.
            Vi socialdemokrater ser det som självklart att en reformering
            av lärarutbildningen sker med stöd av en stabil politisk majoritet
            i Sveriges riksdag i syfte att skapa långsiktighet och bättre
            resultat.
          </p>
          <head type="h1" xml:id="i-53Z6v8FPiK6GbGoL1n6VdG">
            Den öppna högskolan
          </head>
          <p xml:id="i-MFtXoCC8mFQtq74DysGkDJ">
            Vi socialdemokrater menar att högskolan ska vara öppen för alla
            oavsett bakgrund, etnisk tillhörighet, bostadsort, könstillhörighet
            eller funktionshinder. Den mångfald som finns i samhället måste
            avspeglas också i högskolan, både när det gäller studenter, lärare
            och forskare. Vi socialdemokrater vill att kravet på högskolorna
            att arbeta med breddad rekrytering ska ersättas eller kompletteras
            med ett mångfaldsmål som också fokuserar på breddat deltagande
            och fullföljande av studierna.
          </p>
          <p xml:id="i-VkQy66CALwYaCVbdF9yrnk">
            En breddad rekrytering, ökad mångfald och mer blandade studentgrupper
            ökar utbildningens kvalitet. I en grupp där studenterna har skiftande
            bakgrund berikas utbildningen av att olika erfarenheter, perspektiv
            och uppfattningar bryts mot varandra. Men nya grupper på högskolan
            ställer också nya krav på stöd och pedagogisk utbildning.
          </p>
          <p xml:id="i-L5Z7UAC2L2iUZCyA82yrxY">
            Tyvärr har den borgerliga regeringen inga ambitioner på detta
            område utan föreslår i stället att allt det samordnande arbetet
            med breddad rekrytering och pedagogiskt utvecklingsarbete ska
            läggas ned. Vi socialdemokrater vill behålla medel för att slå
            vakt om breddad rekrytering och pedagogiskt utvecklingsarbete.
            För oss är detta en kvalitetsfråga och en rättvisefråga.
          </p>
          <p xml:id="i-NC4ozVzCyt6teh4LKZ5nza">
            Under senare delen av 1990-talet kan en viss minskning av den
            sociala snedrekryteringen noteras. Men den borgerliga regeringens
            stopp för högskoleutbyggnad, nya intagningsregler, förändrad gymnasieskola
            och kraftiga besparingar inom vuxenutbildningen kommer ofrånkomligen
            att öka den sociala snedrekryteringen igen.
          </p>
          <p xml:id="i-MyCKymVDgqssMvgYChMLT8">
            Vi socialdemokrater vill fortsatta att motverka snedrekryteringen.
            Det är djupt orättvist att familjebakgrunden spelar en så stor
            roll för valet att gå vidare till högskolan. Dagens snedrekrytering
            innebär att personer med goda förutsättningar att klara av högskolestudier
            inte studerar. Samhället utnyttjar därigenom inte sina begåvningsresurser,
            samtidigt som efterfrågan på personer med högre utbildning ökar.
            Snedrekryteringen är en misshushållning med mänsklig kompetens,
            erfarenhet och begåvning.
          </p>
          <head type="h1" xml:id="i-GVbK5btus6ovf5h4LNVkrv">
            Jämställdhet och genus
          </head>
          <p xml:id="i-XW9EpXe2aTYh57VfVGtyfz">
            Det är också viktigt, av både rättvise- och kvalitetsskäl att
            kvinnor kan påverka högskolans verksamhet i samma mån som män.
            Detta gäller alltifrån studentinflytande ur ett jämställdhetsperspektiv
            till att fler kvinnor finns på högre befattningar och med ledningsuppdrag.
            Vi socialdemokrater vill pröva möjligheten att inom ramen för
            det nya resurstilldelningssystemet premiera högskolor som arbetar
            aktivt med utbildningskvalitet också med tanke på jämställdhet
            och mångfald.
          </p>
          <p xml:id="i-HvyPnPJNesqdAtas91gESU">
            Ett konkret exempel på hur illa ställt det är med jämställdheten
            i högskolan är den låga andelen kvinnliga professorer, för närvarande
            17 %. Fortfarande är chansen att bli professor dubbelt så stor
            för manliga som för kvinnliga doktorer. Ett mer aktivt och målinriktat
            arbete krävs för att nå acceptabel könsmässig balans på toppositioner
            inom högskolan. Det finns dessutom en stor könsmässig skevhet
            mellan olika utbildningar.
          </p>
          <p xml:id="i-93ZjpC38pL6miUHMDZbuhh">
            Det är betydelsefullt att både kvinnor och män känner sig väl
            till rätta i undervisningssituationen. Därför bör lärare ha kunskap
            om genus och hur detta påverkar undervisningen.
          </p>
          <head type="h1" xml:id="i-K9msJLAsztzMFTEwenAuZC">
            Slå vakt om studentinflytandet
          </head>
          <p xml:id="i-FhKUKBZpp3aupYRZF8rk9A">
            Den borgerliga regeringen har tillsatt en utredning om att avskaffa
            kårobligatoriet.
          </p>
          <p xml:id="i-SjNenru8aYGyQ2SmdotbGM">
            Att studenter ska vara med i en studentkår är principiellt omdiskuterat,
            men har varit en viktig del för att Sveriges studenter ska kunna
            ha en stark röst runtom på Sveriges lärosäten.
          </p>
          <p xml:id="i-5fwAhZKLo4UBnTGpu94yVT">
            Vi socialdemokrater är skeptiska till idén om att först deklarera
            att det nuvarande systemet ska avvecklas för att sedan i efterhand
            försöka komma på hur det ska gå till. Under förra mandatperioden
            tillsattes en utredning om kårobligatoriet som kom fram till en
            rad olika förslag för ett reformerat system i syfte att stärka
            de enskilda studenternas inflytande och rättssäkerhet och legitimiteten
            hos studentkårer, nationer och de särskilda studentföreningarna.
          </p>
          <p xml:id="i-Fs3YrxTtnb5KkBab9GMeLp">
            Socialdemokraterna har emellertid inte motsatt sig en ny utredning
            om kårobligatoriet. Men vi kommer aldrig att acceptera en utveckling
            som leder till ett försvagat studentinflytande. Sverige har i
            dag inom ramen för vårt högskolesystem ett unikt studentinflytande
            på alla nivåer, från den enskilda kursen till den nationella arenan.
            Studenternas inflytande bidrar i stor utsträckning till att bevaka
            och utveckla kvaliteten i den högre utbildningen.
          </p>
          <p xml:id="i-Gm6LooR3UYRvxaofX2dqAV">
            Studentinflytandet på alla nivåer måste bevaras och legitimiteten
            för studentrepresentanterna värnas. Studentkårer och nationer
            måste även i framtiden kunna vara oberoende och fria gentemot
            högskolan. Utbildningsbevakningen för att utveckla kvaliteten
            i utbildningarna måste fortsätta. Det studiesociala arbetet och
            studenthälsan måste bibehållas och utvecklas ytterligare.
          </p>
          <head type="h1" xml:id="i-4zHYzZwx3LrhTX8bo1SGpm">
            En politik för livslångt lärande
          </head>
          <p xml:id="i-7hvT4CPCc53PE9jYfCWCTq">
            För socialdemokraterna är det en demokratisk fråga att alla ska
            få samma chans till utbildning. Olika typer av kunskaper och sätt
            att införskaffa kunskap ska värderas högt. I ett modernt samhälle
            är det viktigt att ett livslångt lärande gör det möjligt för människor
            att gå mellan arbetslivet och studier.
          </p>
          <p xml:id="i-EQvkgRuqoH3UBWnmaqe4Wx">
            Vuxenutbildningen måste därför förstärkas inte försvagas och
            möjligheterna att gå in och ut mellan studier och arbetsliv öka.
            Ett sätt att uppnå en breddad rekrytering till högskolan har varit
            den s.k. 25:4-regeln. Den innebär att om man är minst 25 år och
            har fyra års arbetslivserfarenhet får man högskolebehörighet.
          </p>
          <p xml:id="i-GyLdrfSA9DFsvpDzQ3fzDj">
            Den borgerliga utbildningspolitiken försvårar för många grupper
            i samhället att börja studera och göra nya val i livet. Förutom
            avskaffandet av 25:4-regeln har regeringen kraftigt skurit ned
            platserna i komvux, avvecklat rekryteringsbidraget för arbetslösa
            och funktionshindrade och avskaffat bidraget till korttidsstudier.
            På område efter område byggs återvändsgränder in i utbildningssystemet.
          </p>
          <head type="h1" xml:id="i-YajuejmEpwx3fRTj6fD1vg">
            Nya tillträdesregler till högskolan missgynnar många grupper
            och leder till taktikval
          </head>
          <p xml:id="i-Uy3Keh2fsGJTAu4fdEmk7t">
            Vi ställer oss i grunden positiva till förändringar av antagningsreglerna
            till högskolan. De behöver bli mer rättvisa, tydliga och förenklade
            samt signalera att goda kunskaper från gymnasieskolan lönar sig.
            Socialdemokraterna anser att det är viktigt att antagningsreglerna
            till högskolan premierar fördjupning i karaktärsämnen, språk och
            matematik. Regeringens nya tillträdesregler är dock illa utformade.
            Dessutom är det olämpligt att förändra tillträdesregler till högskolan
            innan Gymnasieutredningens arbete är avslutat. Regeringens olika
            initiativ skapar osäkerhet kring vilka regler som kommer att gälla
            i framtiden.
          </p>
          <p xml:id="i-J7UDBwA8Et5FMa9uH3VKh1">
            Riksdagens beslut om nya tillträdesregler till högskolan kommer
            att innebära att barn och ungdomar som gör fel val i ungdomsåren
            får svårare att ta igen det senare. Olika regler kommer att gälla
            beroende på vilket år man är född. I praktiken kommer språkvalen
            i årskurs 6, när barnen är 12 år, att påverka de maxpoäng man
            senare i livet ska söka in på högskolan på. Med den kommande gymnasiereformen
            blir denna återvändspolitik ännu tydligare. De som väljer yrkesinriktade
            program i gymnasiet ska inte längre få högskolebehörighet. Sedan
            tidigare vet vi att otydliga och skiftande regler är ett effektivt
            verktyg att stänga ute studerande från familjer utan studietradition
            från utbildning.
          </p>
          <p xml:id="i-KS4PVAdDwx5iRfq9sncGHn">
            Socialdemokraterna vill att fler unga människor ska få möjlighet
            att förverkliga sina utbildningsdrömmar. Framtidens arbetsmarknad
            kräver mer flexibilitet och livslångt lärande. Både mer av kvalificerade
            yrkesutbildningar och bra högskoleutbildningar behövs.
          </p>
          <head type="h1" xml:id="i-5J5mgW4qopiPkuegefQ2hB">
            Högskolor och universitet en del av samhället
          </head>
          <p xml:id="i-KF1qHxdmo72goGMTREnw7U">
            Universitet och högskolor är en del av samhället och har en viktig
            samhällelig uppgift. Staten måste kunna garantera en fri forskning
            och undervisning med hög kvalitet, oberoende av externa intressen
            och finansiärer. Därför finansierar staten universiteten och högskolorna
            med nästan 45 miljarder kronor per år. Besluten om den närmare
            inriktningen och uppläggningen av verksamheten beslutar i stort
            sett lärosätena själva om. Mot denna bakgrund är det rimligt att
            allmänheten representeras och har insyn i det arbetet. Det är
            naturligt att landets högskolor och universitetet har styrelser
            där ledamöterna har en bred förankring i det omgivande samhället.
            Av detta följer att personer från näringslivet och med politiska
            förtroendeuppdrag på nationell, regional eller lokal nivå utgör
            en naturlig rekryteringsbas för en del av lärosätenas styrelser.
          </p>
          <head type="h1" xml:id="i-7R5TSnyfiQxNkw1ox9dnPr">
            Kompletteringsutbildningar för utländska akademiker och yrkesutbildade
          </head>
          <p xml:id="i-Hh5hhLnSAdbJPMQDZHizeG">
            Under den förra mandatperioden genomförde vi socialdemokrater
            en försöksverksamhet med satsningar på kompletteringsutbildningar
            för lärare, jurister och högre förvaltningsutbildning för personer
            med utländska examina. Nu vill vi att dessa satsningar ska utvidgas,
            och föreslår att kompletterande utbildningar ska erbjudas på flera
            områden där det råder brist på arbetskraft, t.ex. byggnadsarbetare,
            förskollärare och tandläkare etc. Utbildningarna ska genomföras
            vid några utpekade högskolor/universitet och yrkeskomvux.
          </p>
        </div>
        <div type="motSignatures">
          <list>
            <item xml:id="i-MiYwA2YfHwnNVyCSKusnWz" who="i-3pb3B2MkmEoxSvMpXK9cHQ">
              Marie Granlund (s)
            </item>
            <item xml:id="i-TE7XWyoNTc81wNozKsDEHy" who="i-Spsbo7A5zikEeUY3JEYcNV">
              Mikael Damberg (s)
            </item>
            <item xml:id="i-SRyM7MgmZWhGR2fE7To6ca" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-YT4wdXnskRDvqVvj4Ze6nr" who="i-7AB63eqvrGXGCT1mpkEM3J">
              Louise Malmström (s)
            </item>
            <item xml:id="i-ECgKWB38emhSvmeuSGb1T3" who="i-KTYc2rBrcxPNyJRR5s4dQD">
              Peter Hultqvist (s)
            </item>
            <item xml:id="i-8DvNMoGuB1M52a6zoVA2QB" who="i-8AtQfc4p9Hm5yajEXEHtE5">
              Thomas Strand (s)
            </item>
            <item xml:id="i-CsQXEyLYrD2Ng4r6MquJ3F" who="i-YG3se2hZeuEdiGKSwKyaKF">
              Caroline Helmersson-Olsson (s)
            </item>
          </list>
        </div>
      </div>
    </body>
  </text>
</TEI>
