<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_297/mot_200405_MJ_297-0001.pdf"/>
      <pb facs="riksdagen-motions-pdf/data/200405/mot_200405_MJ_297/mot_200405_MJ_297-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ297 pnr: c004
          </p>
          <p>
            Motion till riksdagen 2004/05:MJ297
          </p>
          <p>
            av Maud Olofsson m.fl. (c)
          </p>
          <p>
            Konkurrenskraftigt svenskt jordbruk
          </p>
          <p>
            1 Innehållsförteckning
          </p>
          <p>
            Tone hö larber KIM anonser ns ERNA RONDEN NER 1 Förslag till
            riksdagsbeslut.. Inledning En internationell marknad.
          </p>
          <p>
            UU BWNH
          </p>
          <p>
            Lön för mödan
          </p>
          <p>
            5.1 — Lån- och riskkapital.. 5.2 Dieselskatten......... 5.3 Kväveskatten
            på handelsgödsel.. 5.4 Enklare regler. 5.5 Exportfrämjande åtgärder
            5.6 Särskilt utsatta områden... 5.7 Produktionsbortfall vid epizootiutbrott.
            5.8 Kompetensutveckling för de areella näringarna. 5.9 Tidpunkt
            för utbetalningar av ersättningar.. 5.10 Infrastruktur. 6 Levande
            landsbygd 6.1 Småskalig livsmedelsförädling.. 6.2 Integrera hästen
            i jordbrukspolitiken. 7 Mervärden av svenskt lantbruk. 7.1 God
            djuromsorg. 7.1.1 Djurtransporter. 7.1.2 Mobila slakterier och
            gårdsslakterier. 7.2 Säker mat. 7.2.1 Konsumentmakt...... 7.2.2
            Livsmedelssäkerhet 7.2.3 Salmonella — ett internationellt problem
            7.2.4 Antibiotika. 7.3 - Öppna landskap. 7.4 God miljöhänsyn.
            7.4.1 Minska näringsläckaget från jordbruket. 7.4.2 Ekologiskt
            lantbruk. 7.4.3 Lokalproducerade livsmedel. 8 Nyttja EU-medlemskapet...
          </p>
          <p>
            WWNNNEFEFRRERODSOPCAELLLRLLCCYNNYARPAUNUNURRPWNN
          </p>
          <pb facs="riksdagen-motions-pdf/data/200405/mot_200405_MJ_297/mot_200405_MJ_297-0002.pdf"/>
          <p>
            2004/05:MJ297
          </p>
          <p>
            2 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att stärka svenskt jordbruks konkurrenskraft
            på en global livsmedels- och energimarknad. 2. Riksdagen tillkännager
            för regeringen som sin mening vad i motionen anförs om att skapa
            förutsättningar för bättre villkor för lantbruksföretagaren och
            ökad lönsamhet i lantbruksföretagen. 3. Riksdagen tillkännager
            för regeringen som sin mening vad i motionen anförs om att livskraftiga
            jord- och skogsbruk är en förutsättning för en levande landsbygd.
            4. Riksdagen tillkännager för regeringen som sin mening vad i
            motionen anförs om att svenskt jord- och skogsbruk ger samhällsnyttor
            i form av god djuromsorg, säker mat, öppna landskap och god miljöhänsyn,
            som skall ersättas från samhällets sida.
          </p>
          <p>
            5. Riksdagen tillkännager för regeringen som sin mening vad i
            motionen anförs om att Sverige skall nyttja vårt EU-medlemskap
            optimalt för att skapa goda möjligheter för svenskt lantbruk.
          </p>
          <p>
            3 Inledning
          </p>
          <p>
            Centerpartiet vet att livskraftiga lantbruk är en motor för landsbygden.
            I denna motion beskrivs Centerpartiets visioner för en politik
            som skapar möjligheter för livskraftiga lantbruk i hela landet.
            Med ett konkurrenskraftigt lantbruk — följer också öppna landskap,
            livsmedelsförädlingsföretag, turistnäring, småskaligt skogsbruk
            och så vidare. Drygt fem procent av sysselsättningen i landet
            har jordbruket som grund (tio procent om man också inkluderar
            skogsbruket). Det krävs en modern jordbrukspolitik som uppmuntrar
            nya generationer att satsa på yrket, en modern jordbrukspolitik
            som tar hänsyn till att produktionsjordbruket måste balanseras
            med miljöanpassning och god djuromsorg. Att Sveriges konsumenter
            förstår och uppskattar nyttan och kvaliteten i svenska livsmedel
            är avgörande för näringens framtid. Konsumenterna måste ta sitt
            ansvar, om vi vill ha en fortsatt levande landsbygd. Även om basen
            också i framtiden kommer att vara livsmedelsproduktion finns det
            stora möjligheter för produktion för andra ändamål t ex energiråvara.
            Jordbruket och skogsbruket utgör också en viktig resurs för produktionen
            av råvaror till industrin. Vi anser att det är en självklarhet
            att våra lantbruksföretag skall kunna konkurrera på lika villkor.
            Detta gäller inte minst frågan om olika särskatter, som skatt
            på handelsgödsel. Lönsamheten hos de svenska lantbruksföretagen
            är alltför låg. Lantbruksbarometern har under de senaste åren
            visat en mycket oroande utveckling i lönsamheten hos lantbruksföretagarna.
            Sverige har en av världens främsta livsmedelssektorer, alltifrån
            hög kvalitet och säkerhet till god miljö- och djuromsorg. Det
            skall vi vara stolta
          </p>
          <pb facs="riksdagen-motions-pdf/data/200405/mot_200405_MJ_297/mot_200405_MJ_297-0003.pdf"/>
          <p>
            över och se som en chans för svenskt jordbruk att utgöra en god
            förebild för andra inom EU. Åren av medlemskap i EU har haft stor
            påverkan på jordbruket. EU:s reformerade jordbrukspolitik och
            dess implementering på nationell nivå ställer om möjligt ännu
            högre krav på att våra intressen tas tillvara av landets företrädare
            på EU-nivå samt att näringen inte drabbas av nationella särskatter,
            krångliga regler osv. I stället handlar det om att vi måste värna
            och stärka det svenska lantbruket maximalt, utifrån vad det internationella
            samarbetet medger. Svenskt jordbruk är, precis som skogsbruket,
            en oumbärlig del i omställningen mot ett ekologiskt hållbart samhälle.
            För att främja den biologiska mångfalden är det av avgörande betydelse
            att bevara det öppna landskapet. Miljöanpassningen av jord- och
            skogsbruket har gått fort fram men det är viktigt att utvecklingen
            inte stannar av. Ett långsiktigt hållbart jordbruk kräver ett
            ansvarstagande generellt och inte enbart hos vissa företagare
            som tar ett stort ansvar och ”nischar in sig” på miljöanpassat
            brukande. I framtiden skall konsumenter som väljer miljöanpassade
            produkter vara normen och ett ohållbart brukande skall vara undantaget,
            som man får leta efter och betala extra för.
          </p>
          <p>
            4 En internationell marknad
          </p>
          <p>
            Livsmedelsproduktion är inte längre enbart en nationell angelägenhet.
            Jord- och skogsbruk påverkas av internationella konventioner och
            ersättningar, varför det är viktigt att vi anpassar den svenska
            jordbrukspolitiken efter dessa. Sverige spelar inte bara en roll
            i EU:s livsmedelsförsörjning utan ingår även i ett större sammanhang.
            En översyn och avreglering av jordbrukspolitiken ska inom de flesta
            områden göras parallellt med USA och andra WTO-partners, för att
            främja konkurrens på lika villkor. En avreglering av stöd måste
            ske globalt, i annat fall kan europeiska bönder missgynnas i konkurrensen.
          </p>
          <p>
            En nyligen publicerad Temo-undersökning visar att nästan varannan
            konsument tycker att uppgifter om varans ursprung är den absolut
            viktigaste informationen vid livsmedelsinköpen. Matens fett- eller
            sockerhalt värderas som betydligt mindre viktig. Det är alltså
            viktigt även för konsumenterna att känna till var och hur ett
            livsmedel är producerat, vilket torde gynna våra inhemska producenter.
            Det svenska jord- och skogsbruket utgör också en viktig länk i
            omställningen av energisystemet. Det finns stor potential för
            Sverige att genom produktion och vidareförädling utveckla nya
            marknader för bioråvaror. Jord- och skogsbruket kan rätt utnyttjat
            producera en betydande del av framtidens energibehov. Därför är
            det av största vikt att använda denna sektor och se den som en
            viktig resurs i miljöarbetet. I vår motion Drivmedelsbyte skriver
            vi mer om detta och där finns också yrkanden.
          </p>
          <p>
            2004/05:MJ297
          </p>
          <pb facs="riksdagen-motions-pdf/data/200405/mot_200405_MJ_297/mot_200405_MJ_297-0004.pdf"/>
          <p>
            2004/05:MJ297
          </p>
          <p>
            Från samhällets sida är det också av största vikt att stödja
            näringens arbete med utbildning och rådgivning, vilket krävs för
            att förbättra och stärka företagarna i deras företagarroll. Regeringen
            ska tillsammans med ”bas- och verkstadsindustri” gemensamt utarbeta
            ett program för trä/skog, metallurgi och fordonsindustri. Ett
            sådant program/åtgärdspaket skulle också skyndsamt behöva utarbetas
            tillsammans med jordbruket och livsmedelsindustrin. Ett sådant
            programarbete skulle självklart innefatta vad staten kan göra
            och aktivt bidra med, och även hur Sverige bör agera i EU-samarbetet
            för att inte den svenska livsmedelsproduktionen ska missgynnas.
            Vad som ovan anförts om att stärka svenskt jordbruks konkurrenskraft
            på en global livsmedels- och bränslemarknad bör ges regeringen
            till känna.
          </p>
          <p>
            5 Lön för mödan
          </p>
          <p>
            För att stärka konkurrenskraften för jordbruket måste lika villkor
            råda, vilket innebär att skatter och regelverk måste underlätta
            en likvärdig konkurrens. Det är nödvändigt att Sveriges lantbrukare
            ges förutsättningar att fortsätta bedriva sina verksamheter och
            utveckla livskraftiga lantbruksföretag. Lantbrukarnas delaktighet
            i målet om en hållbar utveckling får inte underskattas och undanröjas
            av tunga ekonomiska pålagor. Att jordbruket upplevs som en framtidsnäring
            är naturligtvis viktigt för att yngre människor ska våga satsa
            på näringen. Detta understryker ytterligare behovet av att svenskt
            lantbruk ges villkor likvärdiga med sina konkurrenters. Regeringens
            dåliga behandling av svenskt jordbruk är således inte bara ett
            hot mot aktiva lantbrukare utan också mot framtida lantbrukare.
            Utan rimliga arbetsvillkor och rimlig lön för mödan är risken
            stor att många kommer att se sig om efter andra yrken. Risken
            är stor för att den svenska livsmedelsproduktionen kommer att
            minska betydligt de närmaste åren, en livsmedelsproduktion med
            stora mervärden och av hög kvalitet. Det beror dels på det mycket
            pressade lönsamhetsläget inom både den svenska = växtodlings-
            och animalieproduktionen, dels på att EU:s frikopplingsreform
            ger bonden valfrihet att producera eller ej. Eftersom EU med reformen
            bl a vill minska matproduktionen är det en uppenbar risk att just
            svenska bönder, som har bland de lägsta ekonomiska resultaten
            inom EU, i betydande utsträckning kommer att upphöra med sin produktion
            eller starkt extensifiera den, samtidigt som investeringarna kan
            sjunka kraftigt. Även från myndighetshåll förs nu dessa farhågor
            fram. Vad som ovan anförs om att skapa förutsättningar för bättre
            villkor för lantbruksföretagaren och ökad lönsamhet i lantbruksföretagen
            bör ges regeringen till känna.
          </p>
          <pb facs="riksdagen-motions-pdf/data/200405/mot_200405_MJ_297/mot_200405_MJ_297-0005.pdf"/>
          <p>
            5.1 Lån- och riskkapital
          </p>
          <p>
            I tider då alltfler små lantbruk läggs ned försvåras möjligheterna
            för unga människor som vill bli lantbrukare att kunna starta egen
            verksamhet. De som inte kan ta över en gård från någon i sin släkt
            kan ha svårt att finna inansiering för köp av de större enheter
            som nu växer fram. Denna utveckling är oroande om man ser till
            framtidens behov av yngre människor i antbruksnäringen. Startstöd
            och andra liknande inslag har en viktig roll att ylla för att
            garantera återväxten. Det är viktigt att dessa funktioner inte
            urholkas. Det maximala beloppet för startstöd bör höjas till samma
            nivå som EU-förordningen anger. Det finns en stark vilja hos dagens
            och morgondagens lantbrukare och ivsmedelsindustri att vilja producera
            vidare och investera. Risken att göra detta har dock ökat kraftigt
            med de sjunkande och fluktuerande prisnivåerna. Upplever man därtill
            som småföretagare att Sverige har ett högt kostnadsläge, mycket
            krånglig och fördyrande byråkrati, högt skatte- och avgiftstryck
            från öneskatter till ökande kommunala avgifter samt en ovilja
            att utnyttja EU:s ersättningssystem likt andra länder, är det
            tyvärr begripligt att investeringsviljan sjunker och därmed produktionen.
            De nya reglerna att banken inte får ta säkerhet i maskiner inom
            antbruksföretagen skapar problem. I och med att lantbruket blir
            alltmer teknikintensivt, krävs det också investeringar i en maskinpark
            som kan
          </p>
          <p>
            behöva belånas. Det råder också en orimlighet i de regler som
            råder för återbetalning av stöd. Enligt 1 kap 14 8 LBU-förordningen
            har länsstyrelsen rätt att kräva tillbaka — stödet inom tio år
            efter att utbetalningen skett. Återbetalningsskyldigheten gäller
            då dessutom hela stödperioden. Trots modern teknik i form av satellitfoton
            och GIS, ska företagaren alltså behöva kalkylera för denna återbetalningsrisk
            i hela tio år.
          </p>
          <p>
            5.2 Dieselskatten
          </p>
          <p>
            Allt tyder på att det nu äntligen råder en stor politisk enighet
            om att lyfta av jord- och skogsbruket dess ”ryggsäck” i form av
            dieselskatten för arbetsmaskiner. Centerpartiet har länge krävt
            att skattebördan ska ner till jämförbar EU-nivå, för att lika
            konkurrensvillkor skall råda. Därför är det glädjande att skatten
            nu sänks till viss del men samtidigt är det mycket trist att sänkningen
            blir för liten, samt att den i allt väsentligt finansieras av
            samma näringar som den var tänkt att avlasta. Centerpartiet förordar
            en dieselskatt för jord- och skogsbrukets arbetsmaskiner på 1
            kr/liter. Det skulle alltså motsvara en sänkning med 2,33 kr (2,63
            kr efter regeringens budgetproposition 2004). För yrkande i detta
            ärende hänvisas till Centerpartiets skattemotion.
          </p>
          <p>
            2004/05:MJ297
          </p>
          <pb facs="riksdagen-motions-pdf/data/200405/mot_200405_MJ_297/mot_200405_MJ_297-0006.pdf"/>
          <p>
            2004/05:MJ297
          </p>
          <p>
            5.3 Kväveskatten på handelsgödsel
          </p>
          <p>
            En betydande del av den ryggsäck som svenska bönder bär på är
            kväveskatt på handelsgödsel. Sverige är det enda land i EU som
            har en sådan skatt. Visserligen är det sagt att skatten ska återföras
            till jordbruket, vilket har gjorts genom stöd för lantbrukare
            med växtodlingsplan samt till jordbruksforskning. En modell med
            att återföra inkomsterna från kväveskatten till jordbruket är
            att gå en omväg anser vi. Den miljöstyrning som man försöker uppnå
            är marginell och går att uppnå genom andra metoder. Dessutom har
            återföringen visat sig vara krånglig att genomföra inom ramen
            för EU:s politik. Det absolut enklaste är att göra en ren skattesänkning,
            vilket inte innebär administration av det slag som regeringens
            modell ger upphov tilloch inte heller kräver samma procedur i
            EU. Centerpartiet förordar denna modell där kväveskatten om 180
            öre/kg tas bort. Det brukar anföras att en skattesänkning eller
            slopande av kväveskatten innebär en förlorad miljöstyrning. I
            syfte att detta inte ska ske avsätter Centerpartiet budgetmedel
            för att förstärka arbetet med odling i balans. Förbättrat arbete
            med växtnäringsbalanser ska drivas med kraft. För yrkande beträffande
            slopande av kväveskatten på handelsgödsel hänvisas till Centerpartiets
            skattemotion.
          </p>
          <p>
            5.4 Enklare regler
          </p>
          <p>
            Under de senaste åren har ett stort antal översyner och försök
            till regelförenklingar för jordbruksföretagare gjorts. De har
            dock inte lett fram till några i realiteten stora förenklingar
            för företagarna och flera av de översyner som gjorts har haft
            utgångspunkten att förenklingarna skall vara kostnadsneutrala
            för staten. Detta är ett underligt synsätt och dessutom kortsiktigt.
            Förenklade regler kan förbättra möjligheterna för företagen att
            nå lönsamhet och på så sätt bidra med högre skatteinkomster för
            staten. Ibland kan det också handla om att behöva anpassa regler
            efter lokala förutsättningar i vårt avlånga land.
          </p>
          <p>
            5.5 Exportfrämjande åtgärder
          </p>
          <p>
            En medveten satsning på exportfrämjande åtgärder för olika former
            av nischprodukter som har sitt ursprung i de areella näringarna
            skulle betyda mycket för företagsamheten och sysselsättningen
            främst på den svenska landsbygden. Olika exportfrämjande åtgärder
            med hjälp av statliga insatser är särskilt viktigt för de mindre
            producenterna som saknar de större företagens säljorganisationer,
            marknadsföringsmöjligheter och kapital.
          </p>
          <pb facs="riksdagen-motions-pdf/data/200405/mot_200405_MJ_297/mot_200405_MJ_297-0007.pdf"/>
          <p>
            5.6 Särskilt utsatta områden
          </p>
          <p>
            Centerpartiet anser att det är viktigt att särskilt utsatta jord-
            och skogsbruksområden samt skärgårdsmiljöer ges förutsättningar
            att utvecklas. Norrlandsjordbruket, den svenska skärgården och
            det sydsvenska höglandet är några exempel på jordbruksområden
            med speciella förutsättningar. Långa avstånd och ett utsatt klimat
            gör att förutsättningarna ser annorlunda ut än på andra håll i
            Sverige och EU, vilket medför merkostnader. Det här är områden
            som behöver stöd från samhället för att vi ska upprätthålla produktionen
            på dessa marker.
          </p>
          <p>
            5.7 Produktionsbortfall vid epizootiutbrott
          </p>
          <p>
            Att bekämpa smittsamma djursjukdomar är viktigt ur flera synvinklar.
            Djuren ska inte lida. Det handlar även om ekonomiska aspekter
            och förtroendet för hela näringen. För vissa sjukdomar, bland
            annat gruppen TSE (transmissible spongiform encephalopathy) samt
            mul- och klövsjuka, är ersättningen för produktionsbortfall 100
            96. Ersättningen för produktionsbortfall vid epizootiutbrott är
            dock endast 50 246 (särskilt allvarliga epizootiska sjukdomar
            berättigar till full ersättning). Den låga ersättningsgraden på
            50 96 innebär en risk för att icke seriösa lantbrukare försöker
            dölja sjukdomar hos sina djur. Centerpartiet anser att det är
            mer korrekt att utforma ersättningsreglerna så att örebyggande
            arbete stimuleras. Ersättningsnivåerna bör kopplas till om djurägaren
            har anslutit sig till ett kontrollprogram eller inte. Ersättning
            för produktionsbortfall bör utgå till 100 26 för besättningar
            som är anslutna till kontrollprogram som drabbats av = epizootiutbrott.
            Ersättning «för produktionsbortfall bör utgå med 70 946 för besättningar
            som inte är anslutna till kontrollprogram. Det är också viktigt
            att utbetalningarna av ersättningarna enligt zoonosförordningen
            sker omgående till den berörda företagaren. Det får inte bli som
            vid fallen av salmonella i Östergötland, sommaren 2003, då öretagarna
            fick vänta orimligt länge på ersättningarna.
          </p>
          <p>
            5.8 Kompetensutveckling för de areella näringarna
          </p>
          <p>
            Under senare år har allt färre av de studerande vid naturbruksgymnasierna
            valt utbildningar med jordbruksinriktning. Detta kan i förlängningen
            leda till problem med nyrekrytering inom jordbruket och dessutom
            försvåra möjligheterna att anställa kompetent personal inom näringen.
            För att vända den negativa utvecklingen är det viktigt att inställningen
            = till jordbruksföretagande förändras. Många gånger gör människor
            idag ett senare val av yrkesväg än vad man gjorde tidigare. Det
            kan innebära att man efter genomförd gymnasieutbildning kanske
            arbetar eller studerar vidare för att sedan upptäcka att det är
            inom lantbruket man vill förlägga sin yrkeskarriär. Många gånger
            kan då denna väg vara stängd då man sedan tidigare har en utbildning
            som förhindrar att man
          </p>
          <p>
            2004/05:MJ297
          </p>
          <pb facs="riksdagen-motions-pdf/data/200405/mot_200405_MJ_297/mot_200405_MJ_297-0008.pdf"/>
          <p>
            2004/05:MJ297
          </p>
          <p>
            går ytterligare en utbildning. Det är därför, särskilt inom denna
            sektor, av stor betydelse att behovet av ett sent yrkesval med
            tillgång till yrkesinriktad grund- och vidareutbildning inom lantbrukssektorn
            garanteras, oberoende av individens tidigare val av gymnasieutbildning.
          </p>
          <p>
            5.9 Tidpunkt för utbetalningar av ersättningar
          </p>
          <p>
            Centerpartiet har länge kritiserat ryckigheten kring utbetalningarna
            av ersättningar från EU:s budget. Nu senast har också jordbrukarnas
            ersättningar blivit en ”säkerhetsventil” för regeringen att kunna
            hålla utgiftstaket i statens finanser: ett hyckleri med siffror
            på bekostnad av de enskilda företagarna! Årets senarelagda utbetalningar
            beräknas kosta jordbrukarna ränteförluster i storleksordningen
            30-50 miljoner. Dessa osäkra premisser från den svenska regeringens
            sida innebär att mottagaren av stöden får en näst intill ohållbar
            situation i planeringsarbetet, i all synnerhet då stöden betalas
            ut kring årsskiftet — den tidpunkt då de flesta lantbruksföretagare
            har årsbokslut. Centerpartiet anser att arealstöd och djurbidrag
            ska utbetalas senast den 30/11 för stödåret.
          </p>
          <p>
            5.10 Infrastruktur
          </p>
          <p>
            En god infrastruktur är en grundförutsättning för företagande
            och boende i alla delar av landet. Jord- och skogsbruk är precis
            som alla andra företag beroende av en väl fungerande infrastruktur
            för sin fortlevnad. Dålig vägstandard hotar framkomligheten för
            transporter. Ett väl fungerande nät av enskilda vägar är otroligt
            viktiga för fast- och fritidsboende, turister, företag och hela
            näringsgrenar. Jord- och skogsbruksnäringen, turistnäringen m.m.
            är på sina håll i landet mycket dominerande varför ett eftersatt
            underhåll av det enskilda vägnätet kan få mycket stora negativa
            regionala och sociala effekter. En lösning om staten har problem
            med skötseln av sina vägar är att staten behåller ägandet men
            i ökad utsträckning köper skötselansvaret från närliggande enskilda
            vägsamfälligheter. IT och utbyggnaden av 3 G får en allt viktigare
            roll för det svenska jord- och skogsbruket. Tillgång till snabb
            och säker kommunikation är oerhört viktigt. Samtidigt är det lätt
            att konstatera att regeringens IT-politik är ett fiasko. Alla
            delar av landet kommer inte att få bredband och främst är det
            landsbygden som drabbas. Centerpartiet arbetar för att alla delar
            av landet ska få del av den nya tekniken.
          </p>
          <p>
            6 Levande landsbygd
          </p>
          <p>
            Livskraftiga jord- och skogsbruk är en motor för landsbygden.
            Med ett konkurrenskraftigt lantbruk följer också öppna landskap,
          </p>
          <pb facs="riksdagen-motions-pdf/data/200405/mot_200405_MJ_297/mot_200405_MJ_297-0009.pdf"/>
          <p>
            livsmedelsförädlingsföretag, turistnäring, småskaligt skogsbruk
            och så vidare. Tio procent av sysselsättningen i landet har jord-
            och skogsbruket som grund. Det är alltså avgörande med en sund
            jord- och skogsbrukspolitik om hela landet ska kunna leva och
            bidra till den gemensamma tillväxten och välfärden.
          </p>
          <p>
            6.1 Småskalig livsmedelsförädling
          </p>
          <p>
            Småskalig = livsmedelsförädling är en = betydelsefull del av
            landsbygdsutvecklingen. Det höjer = förädlingsvärdet och = förbättrar
            möjligheten till sysselsättning på landsbygden. Utöver detta bidrar
            den småskaliga förädlingen till att höja intresset för och statusen
            på svensk mat från svenska råvaror generellt. Det är viktigt att
            regel- och kontrollsystem utformas på ett sätt som gynnar utvecklingen
            på detta område. Resurscentra som stödjer entreprenörer att utveckla
            sina produkter och företag inom småskalig livsmedelsförädling
            har stor betydelse. Det visar sig ofta att relativt små investeringsvolymer
            ger bra återbetalning i form av antal arbetstillfällen per insatt
            krona.
          </p>
          <p>
            6.2 Integrera hästen i jordbrukspolitiken
          </p>
          <p>
            Hästen blir ett allt viktigare inslag i jordbruket och på den
            svenska landsbygden. Det är positivt att jordbrukets bas på olika
            sätt breddas. Likaså är det ökande antalet hästar positivt för
            det öppna landskapet och därmed den biologiska mångfalden. Vi
            anser att detta bör visa sig i jordbrukspolitiken. Det är hög
            tid att betrakta den moderna hästnäringen som en betydande resurs
            när det gäller att utveckla jordbruket, landsbygden och miljön.
            Hästen är en motor för ekonomisk utveckling på landsbygden, vilket
            måste tydliggöras och erkännas. Vad som ovan anförts om att livskraftiga
            jord- och skogsbruk är en förutsättning för en levande landsbygd
            bör ges regeringen till känna.
          </p>
          <p>
            7 Mervärden av svenskt lantbruk
          </p>
          <p>
            7.1 God djuromsorg
          </p>
          <p>
            Djurskyddet i Sverige och många andra länder har med all rätt
            flitigt debatterats de senaste åren. Självklart ska djur behandlas
            väl och skyddas från lidande. Konsumenter ska kunna känna sig
            trygga med vetskapen om att djur behandlas väl under hela sin
            livstid, från födsel till slakt. Djurskyddet är även viktigt för
            en god livsmedelskvalitet. I EU:s grundfördrag görs ingen skillnad
            mellan djur och andra varor. Det är viktigt att inte denna syn
            blir Sveriges,
          </p>
          <p>
            2004/05:MJ297
          </p>
          <pb facs="riksdagen-motions-pdf/data/200405/mot_200405_MJ_297/mot_200405_MJ_297-0010.pdf"/>
          <p>
            2004/05:MJ297
          </p>
          <p>
            10
          </p>
          <p>
            utan att vi fortsätter att ständigt debattera djurskyddsfrågor
            och förbättra lagar och regler i Sverige och även påverka synen
            på djurskydd inom EU. Människan har genom sin unika ställning
            ett särskilt ansvar för att djuren behandlas väl. Sverige har
            ett väl utvecklat djurskydd och en stark djurskyddslag. Den svenska
            djurskyddslagen ger ett starkare skydd för djuren än de flesta
            andra länders lagstiftning. Djurskyddslagstiftningen måste dock
            ständigt debatteras för att om så behövs förbättras. Att lagen
            inte alltid efterlevs är mycket olyckligt och ger upphov till
            lidande hos djuren samtidigt som seriösa lantbrukare med god djurhållning
            riskerar att ”dras över samma kam”.
          </p>
          <p>
            7.1.1 Djurtransporter
          </p>
          <p>
            Intimt förknippat med djurskyddslagstiftning är transporterna
            av levande djur. Såväl slaktdjur som livdjur transporteras och
            far många gånger väldigt illa under transporten. EU:s direktiv
            för djurtransporter måste ändras så att reglerna för transporter
            av levande djur skärps. Exempelvis måste såväl slakt- som livdjur
            omfattas av direktivet, regler för transporter av ungdjur och
            dräktiga djur måste införas och djurtransporter bör beläggas med
            avgifter för att motverka onödigt lidande. Samtidigt måste exportstöd
            till transport av levande djur upphöra i EU. Det måste även etableras
            kontrollfunktioner i direktivet, så att de regler som finns också
            efterlevs.
          </p>
          <p>
            7.1.2 Mobila slakterier och gårdsslakterier
          </p>
          <p>
            Den nuvarande svenska tillämpningen av EU:s regelverk vad gäller
            småskalig vidareförädling av livsmedel innebär avsevärda svårigheter
            för bl.a. mindre slakterier och andra livsmedelsförädlare. En
            positiv utveckling inom denna bransch förutsätter att regelverket
            omgående förenklas. Det finns många lantbrukare som gärna ser
            att möjligheten till slakt på gården via mobila slakterier eller
            närliggande gårdsslakterier blir verklighet. Det finns flera fördelar
            med mobila slakterier. De främsta fördelarna är att transporter
            av levande djur kan kortas och t.o.m. undvikas, vilket i sin tur
            minskar stressen för djuren. Regelverket måste förenklas och utformas
            så att dessa slaktformer underlättas.
          </p>
          <p>
            7.2 Säker mat
          </p>
          <p>
            Sunda och säkra livsmedel är mycket viktigt för människors hälsa
            och välbefinnande, inte minst för våra barn. Livsmedel framställda
            på ett etiskt och ekologiskt riktigt sätt är en livskvalitetsfråga.
            Den ständigt pågående debatten kring livsmedelssäkerhet visar
            att ett förebyggande livsmedelsarbete måste prioriteras. I en
            tid då jordbruksnäringen internationaliseras kommer människor
            allt längre från produktionen, vilket medför att människor inte
            vet hur den mat de äter produceras. Banden mellan konsumenter
            och producenter måste stärkas så att förtroendet för livsmedelsproduktionen
            främjas.
          </p>
          <pb facs="riksdagen-motions-pdf/data/200405/mot_200405_MJ_297/mot_200405_MJ_297-0011.pdf"/>
          <p>
            7.2.1 Konsumentmakt
          </p>
          <p>
            Livsmedel skiljer sig från andra produkter genom sin tydliga
            koppling till djur, miljö, hälsa och livskvalitet. Det är därför
            viktigt att utbilda och informera konsumenterna och på så sätt
            stärka konsumentmakten. Konsumenter som gör aktiva val i livsmedelsbutiker,
            på arbetsplatser, i skolor etc. kan tillsammans påverka utvecklingen.
            De kommuner och landsting som vill servera lokalt producerad mat
            ska kunna göra det. När det gäller offentlig upphandling är det
            viktigt att EU:s upphandlingsregler för livsmedel möjliggör att
            produktionsmetoder kring djur- och miljöomsorg får beaktas. För
            att främja valfriheten vill vi att konsumenter ska ges rätt till
            information och konsekvent märkning av livsmedel beträffande produktionsland,
            produktionsmetoder, förekomsten av genmodifierade produkter, antibiotika,
            hormoner, bestrålning, färgämnen och andra tillsatser.
          </p>
          <p>
            7.2.2 Livsmedelssäkerhet
          </p>
          <p>
            Livsmedelskontroll är mycket viktigt vad gäller dels kvalitetssäkring,
            dels konsumenternas förtroende för producenter och efterföljande
            led som hanterar de olika produkterna. I tider då livsmedelsmarknaden
            blir alltmer internationell är det viktigt att vi driver på för
            att andra länder ska sköta sin livsmedelskontroll på ett lika
            framgångsrikt sätt som i Sverige. Samtidigt har det på senare
            år blivit svårt för många kommuner att hinna med en tillfredsställande
            tillsyn, något som kan vara följden av att vi årligen importerar
            stora mängder livsmedel. Ansvaret för att t.ex. salmonellasmittade
            produkter inte når fram till konsumenterna ligger i sista hand
            på kommunernas livsmedelsinspektörer. Den kommunala livsmedelstillsynen
            behöver på många håll tilldelas mer resurser. Även Livsmedelsverket
            bör få mer resurser för att göra fler stickprovskontroller. Vi
            vill dock se att en fortsatt kommunal livsmedelstillsyn bedrivs.
            Det är viktigt för att främja kontakterna mellan tillsynsmyndighet
            och näringsidkare.
          </p>
          <p>
            7.2.3 Salmonella — ett internationellt problem
          </p>
          <p>
            Internationellt sett har Sverige en mycket låg förekomst av salmonella.
            Mindre än en procent av alla djur och livsmedel är smittade. Det
            var också därför EU, inför Sveriges inträde i unionen, gick med
            på det svenska kravet på salmonellakontroll av exporten hit. Detta
            har gett Sverige rätt att kräva att kött av nöt, svin och fjäderfä
            skall vara salmonellaundersökt före införsel till Sverige. Numera
            har vi dock inte längre krav på obligatorisk egenkontroll av salmonella
            i köttberedningar införda från annat EU-land. Med köttberedningar
            avses exempelvis marinerad kyckling, kebab, malet kött med kryddor
            samt saltat och rimmat kött. Detta är en stor brist i salmonellasäkerheten,
            varför Sverige skall verka för att även krav på salmonellakontroll
            i köttberedningar skall ingå i kontrollen inom EU, inte minst
            för att inte svenska producenter skall missgynnas i konkurrensen.
            Det krävs framför allt att problemet åtgärdas vid källan och det
            är därför av
          </p>
          <p>
            2004/05:MJ297
          </p>
          <p>
            21
          </p>
          <pb facs="riksdagen-motions-pdf/data/200405/mot_200405_MJ_297/mot_200405_MJ_297-0012.pdf"/>
          <p>
            2004/05:MJ297
          </p>
          <p>
            12
          </p>
          <p>
            stor vikt att ambitionsnivån för att bekämpa problemet med salmonella
            höjs inom EU.
          </p>
          <p>
            7.2.4 Antibiotika
          </p>
          <p>
            Antibiotikaresistensen ökar dramatiskt i den västliga delen av
            världen. Än är läget bra i Sverige, d.v.s. låg förekomst av antibiotikaresistens.
            Det är oerhört viktigt att detta goda läge bibehålls, och det
            är därför viktigt att tillsynen beträffande användningen av antibiotika
            och antibiotikaliknande medel t.ex. koccidiostatika ökas.
          </p>
          <p>
            7.3 Öppna landskap
          </p>
          <p>
            Utan bönder inget öppet landskap! Bonden och jordbruket är förutsättningen
            för bevarandet av det öppna landskapet och den biologiska mångfalden
            i odlingslandskapet. Utan ”betande mular” kommer vi inte att klara
            miljömålet ”Ett rikt odlingslandskap”. Ängar och naturbetesmarker
            av olika slag, diken och våtmarker, stenmurar, alléer, åkerholmar
            och odlingsrösen är viktiga livsmiljöer för många växt- och djursamhällen.
            Vissa arter är helt beroende av dessa miljöer och många av våra
            rödlistade arter finns just i dessa hotade miljöer. Det öppna
            landskapet spelar också en stor roll för människors välbefinnande.
            För många är det en avgörande faktor för var man väljer att bosätta
            sig och man ser också det öppna landskapet som en del av sin identitet.
          </p>
          <p>
            7.4 God miljöhänsyn
          </p>
          <p>
            Ekologiska och lokalproducerade livsmedel blir alltmer efterfrågade
            av konsumenter. Alltfler vill köpa mat från lokala producenter
            som de känner igen och ha möjlighet att bidra till minskade transporter
            för djurens och miljöns skull. Denna trend sätter helt nya krav
            på regelverk och lagstiftning så att denna form av livsmedelsproduktion
            inte missgynnas. För att miljömålen skall kunna nås och djurhållningen
            förbättras krävs en generell miljöanpassning inom jordbruket.
            Samtidigt är det viktigt att den KRAV- märkta produktionen kan
            gå före och driva utvecklingen framåt.
          </p>
          <p>
            7.4.1 Minska näringsläckaget från jordbruket
          </p>
          <p>
            En betydande del av EU:s miljöstöd bör inriktas på att minska
            läckaget av närsalter från jordbruksmark. Inriktningen bör vara
            att stimulera användning av fånggrödor samt minska kvävegivorna
            genom rådgivning och ökad användning av växtnäringsbalanser. Att
            odla fånggrödor är en enkel och kostnadseffektiv åtgärd för att
            minska näringsläckaget från jordbruket utan att för den skull
            tappa i avkastning och bör därför stöttas i de delar av landet
            där det är ett effektivt sätt att minska näringsläckaget.
          </p>
          <pb facs="riksdagen-motions-pdf/data/200405/mot_200405_MJ_297/mot_200405_MJ_297-0013.pdf"/>
          <p>
            7.4.2 Ekologiskt lantbruk
          </p>
          <p>
            Riksdagens mål om ekologisk odling och djurhållning kommer förhoppningsvis
            att kunna nås, tack vare att jordbrukare har arbetat hårt med
            att ställa om sin produktion och att konsumenternas efterfrågan
            på ekologiska livsmedel har ökat. Totalt för riket är nästan 15
            procent av åkerarealen ansluten till miljöstöd för ekologiska
            produktionsformer och under de senaste sex sju åren har marknaden
            för ekologiska livsmedel regelbundet ökat med i genomsnitt 30
            procent per år (målet är 20 26 år 2005). Målen avseende den ekologiska
            djurproduktionen är nästan uppfyllda (år 2005 bör 10 96 av mjölkkor
            och slaktdjur av nöt och lamm finnas i ekologisk produktion).
            För att målen verkligen skall nås och produktionsmetoderna utvecklas,
            måste forskningen inom detta område utökas. Centerpartiet månar
            om det ekologiska jordbruket som ett komplement till ett alltmer
            miljöanpassat konventionellt jordbruk.
          </p>
          <p>
            7.4.3 Lokalproducerade livsmedel
          </p>
          <p>
            För att tillmötesgå konsumenternas efterfrågan på lokalproducerade
            livsmedel och producenternas behov av alternativa marknader, krävs
            nya former av distributionskanaler som komplement till de sedvanliga.
            Genom att upprätta kanaler mellan producenter och privatpersoner,
            storkök samt restauranger, kan jordbruket trygga avsättningen
            för sina produkter. Man bör också satsa på lokala varumärken där
            lokala mattraditioner samordnas med turismen. Vad som ovan anförts
            om att svenskt jord- och skogsbruk ger samhällsnyttor i form av
            god djuromsorg, säker mat, öppna landskap och god miljöhänsyn,
            som skall ersättas från samhällets sida, bör ges regeringen till
            känna.
          </p>
          <p>
            8 Nyttja EU-medlemskapet
          </p>
          <p>
            I och med beslutet om EU:s långtidsbudget för perioden 2000-2006
            slogs regelverket för stöd till mindre gynnade områden, miljöersättningsprogrammen
            samt andra kompletterande åtgärder samman till en landsbygdsagenda
            i en särskild landsbygdsförordning. Landsbygdsagendan är, till
            skillnad från jordbrukspolitiken, ett till stora delar frivilligt
            och delfinansierat program. När dessa medel fördelades länderna
            emellan erhöll Sverige en mycket dålig tilldelning av EU-resurser.
            Sveriges tilldelning av EU-medel blev cirka 1,3 miljarder kr/år
            d v s cirka 3,4 procent av den totala budgeten. För svensk del
            innebär det att vi förlorar cirka 0,5 miljarder kr/år i utebliven
            EU-finansiering. Länder jämförbara med Sverige har erhållit ett
            väsentligt bättre utfall, till exempel Finland 2,5 miljarder kr/år
            och Österrike 3,7 miljarder kr/år. Med hänsyn till att beslutet
            om fördelning är kopplat till en sjuårsbudget blir de ackumulerade
            effekterna avsevärda om inte särskilda åtgärder vidtas. Konsekvenserna
            blir att ambitionen i det svenska miljöprogrammet för jordbruket
            dras ned, vilket innebär minskade möjligheter att hålla landskapet
            öppet och därmed bevara den biologiska
          </p>
          <p>
            2004/05:MJ297
          </p>
          <p>
            13
          </p>
          <pb facs="riksdagen-motions-pdf/data/200405/mot_200405_MJ_297/mot_200405_MJ_297-0014.pdf"/>
          <p>
            2004/05:MJ297
          </p>
          <p>
            14
          </p>
          <p>
            mångfalden i - jordbrukslandskapet. Det innebär = vidare = att
            konkurrensförhållandet för svenska bönder och den svenska landsbygden
            försämras ytterligare. Centerpartiet har tidigare påpekat de negativa
            effekterna av det klena svenska förhandlingsresultatet. Då behovet
            fortfarande finns avser vi att försöka verka konstruktivt för
            att mildra effekterna av det dåliga utfallet för svensk del. För
            att mildra utfallet av det klena förhandlingsresultatet gällande
            landsbygdsförordningen och = miljöstödsprogrammen = bör nationella
            budgetmedel tillföras. Det är självfallet också viktigt att misstaget
            inte återupprepas i de kommande förhandlingarna och framtagandet
            av de nya LBU-programmen. En viktig princip är dessutom att näringen
            inte själv skall betala medfinansieringen till sina EU-ersättningar
            (en för EU i övrigt okänd metod och därmed inte konkurrensneutral).
            Principen måste vara att allmänna samhällsintressen skall betalas
            av samhället, inte av enskilda näringar. Som regeringen nu föreslår
            kommer handelsgödselskatten att återföras till jordbruksnäringen
            via LBU-stöden. Detta är ersättningar som till största delen handlar
            om allmänna samhällsintressen, som t ex bevarande av det öppna
            landskapet, och borde således också betalas av det allmänna. Den
            stundande reformeringen av EU:s jordbrukspolitik kommer att ha
            stor påverkan på jordbruket. Även om reformen är nödvändig och
            bra på lång sikt .ommer det oundvikligen att finnas enskilda företagare
            som står inför stora ekonomiska omställningar. Hur svenska företagare
            kommer att drabbas beror till stor del också på hur övriga länder
            väljer att genomgöra den nationella implementeringen. Säkert är
            i vilket fall, att det kommer att finnas enskilda öretagare som
            kommer att drabbas oskäligt hårt. Centerpartiet anser, att det
            krävs en rimlig övergångsperiod för att inte enskilda företagare
            eller produktionsgrenar skall slås ut. Exempelvis bör de nötköttsproducenter
            som örlorar betydande belopp av sina EU-ersättningar kompenseras.
            Vad som ovan anförts om att Sverige skall nyttja vårt EU-medlemskap
            optimalt för att skapa goda möjligheter för svenskt lantbruk bör
            ges regeringen till känna.
          </p>
          <p>
            Stockholm den 27 september 2004 Maud Olofsson (c)
          </p>
          <p>
            Åsa Torstensson (c) Kenneth Johansson (c) Sofia Larsen (c) Roger
            Tiefensee (c) Margareta Andersson (c) Eskil Erlandsson (c)
          </p>
        </div>
      </div>
    </body>
  </text>
</TEI>
