<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00327">
  <teiHeader>
    <fileDesc>
      <titleStmt>
        <title>Avskaffande av laglottssystemet</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avskaffande av laglottssystemet</title>
          <idno type="rdwebb">H002C327</idno>
          <rs type="number">C327</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C327/text</ref>
          <ref type="dokument_url_html">http://data.riksdagen.se/dokument/H002C327</ref>
          <ref type="dokumentstatus_url_xml">http://data.riksdagen.se/dokumentstatus/H002C327</ref>
          <ref type="doc">http://data.riksdagen.se/fil/501E7BDF-95AE-4D10-8FC3-EC849F0A8DD6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M7rKYE5DyHvTjgRYN7PfQk" type="signed"/>
        <correspContext corresp="i-M7rKYE5DyHvTjgRYN7PfQk">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction xml:id="i-B9NKf519wiyPXVpfdpDaDF" type="numbering">
          <date when="2012-10-05"/>
        </correspAction>
        <correspAction xml:id="i-6obVGxYmVqqmZoLzCdN42o" type="submission">
          <date when="2012-10-04"/>
        </correspAction>
        <correspAction xml:id="i-8WKKMkAsVSDaWTkLq5LvUg" type="transfer">
          <date when="2012-10-04"/>
        </correspAction>
        <correspAction xml:id="i-CidbGRucLx8YdbQ7JL4JGc" type="assigned"/>
        <correspContext corresp="i-CidbGRucLx8YdbQ7JL4JGc">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-JytthvZM8CjJiZHv1yYFvf">
            Förslag till riksdagsbeslut
          </head>
          <p xml:id="i-91kYW9EpfpMsVTgvJaA9c7">
            Riksdagen tillkännager för regeringen som sin mening vad som
            anförs i motionen om att se över laglottssystemet.
          </p>
        </div>
        <div type="motContent">
          <head xml:id="i-L7VDxeXE42KwGpJjCdjdDS" type="h1">
            Motivering
          </head>
          <p xml:id="i-UrTkt8HkuKMtmHL2FL1uHC">
            Det svenska laglottssystemet innebär att bröstarvingar äger rätt
            till sina föräldrars kvarlåtenskap även när detta är emot den
            avlidnes vilja. Laglottens storlek är hälften av arvslotten och
            är alltså omöjlig att testamentera bort. Det kan utan närmare
            eftertanke te sig sympatiskt att bröstarvingar genom laglottssystemet
            skyddas från att bli arvlösa men dagens lagstiftning strider rimligen
            mot den grundlagsskyddade rätten att disponera sin egen egendom.
          </p>
          <p xml:id="i-ANHJ7dBSfnf2WquBZ5FoG6">
            I 2 kap. 18 § regeringsformen står att läsa att Vars och ens
            egendom är tryggad genom att ingen kan tvingas avstå sin egendom
            till det allmänna eller till någon enskild genom expropriation
            eller något annat sådant förfogande eller tåla att det allmänna
            inskränker användningen av mark eller byggnad utom när det krävs
            för att tillgodose angelägna allmänna intressen. För att laglottssystemet
            ska anses vara förenligt med regeringsformen förutsätts alltså
            att systemet krävs för att tillgodose angelägna allmänna intressen.
            Vilka dessa intressen skulle vara ter sig inte alldeles självklart.
          </p>
          <p xml:id="i-GDFrsTjFXniPVaGGjHsvpu">
            Ett intresse som skulle kunna betraktas som allmänt och angeläget,
            i alla fall när systemet tillkom för 150 år sedan, är bröstarvingarnas
            försörjning och möjlighet till utbildning. När laglottssystemet
            tillkom var medelåldern i Sverige betydligt lägre och de allmänna
            utbildnings- och trygghetssystemen var minst sagt grovmaskiga.
            Då var det vanligt att arvlåtaren efterlämnade omyndiga barn utan
            möjlighet till egen försörjning. Därför var laglotten viktig.
            Utifrån den kontexten ter sig laglottssystemet rimligt men i dagens
            samhälle utgör systemet ingenting annat än en förlegad och principiellt
            förkastlig lagstiftning.
          </p>
          <p xml:id="i-28KsduSF1AxwbNP4Fpcict">
            I dag ärver de flesta sina föräldrar när de själva är i medelåldern
            och då förhoppningsvis har en stabil egen ekonomi. Tack vare Sveriges
            generösa trygghetssystem behöver ingen heller vara beroende av
            laglotten för sin försörjning även i händelse av sjukdom eller
            arbetslöshet. Däremot kan dagens laglottssystem leda till stora
            negativa konsekvenser för en efterlevande make eller maka. Särkullbarn
            har nämligen rätt att få ut sin laglott genast och behöver inte
            ens vänta på att styvföräldern har avlidit. I praktiken kan detta
            innebära att tvångsarvet, genom laglottssystemet, också tvingar
            den avlidnes make eller maka från deras gemensamma bostad. Att
            inskränka någons rätt att fritt disponera sin egen egendom på
            detta sätt kan knappas betraktas som ett angeläget allmänt intresse.
            Det nuvarande laglottssystemet är helt enkelt en stötande kvarleva.
            Tvångsarv hör inte hemma i en modern liberal rättsstat.
          </p>
          <p xml:id="i-HWqz3ZFagR2U7MzBUQxJVZ">
            Med anledning av ovan bör regeringen se över laglottssystemet
            i enlighet med motionens intentioner. Rimligt är dock att omyndiga
            barn även i fortsättningen genom lag tryggas en del av sina föräldrars
            eventuella kvarlåtenskaper.
          </p>
        </div>
        <div type="motSignatures">
          <list>
            <item xml:id="i-GRW7G6fSTDBeZpjzWPY1Xf">
              Johan Hultberg (M)
            </item>
          </list>
        </div>
      </div>
    </body>
  </text>
</TEI>
