<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00010">
  <teiHeader>
    <fileDesc>
      <titleStmt>
        <title>med anledning av prop. 2008/09:170 En sammanhållen svensk havspolitik</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:170 En sammanhållen svensk havspolitik</title>
          <idno type="rdwebb">GW02MJ10</idno>
          <rs type="number">MJ10</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ10/text</ref>
          <ref type="dokument_url_html">http://data.riksdagen.se/dokument/GW02MJ10</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ10</ref>
          <ref type="doc">http://data.riksdagen.se/fil/E827A68F-97A1-4E5F-B15D-BAD6771BEDD7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-82JYkSfoXnEHz2Cm1hUTA2</idno>
            <name>Aleksander Gabelic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LeNjuGsCW5SNSNvX3s8V4S" type="basedOn"/>
        <correspContext corresp="i-LeNjuGsCW5SNSNvX3s8V4S">
          <ref>Proposition 2008/09:170</ref>
        </correspContext>
        <correspAction xml:id="i-WGhqeUnvV2tDXFwyTAhw5B" type="signed"/>
        <correspContext corresp="i-WGhqeUnvV2tDXFwyTAhw5B">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-HxcQkHC9fDSzkJWgvdhDEF"/>
          <note type="signatory" corresp="i-82JYkSfoXnEHz2Cm1hUTA2"/>
          <note type="signatory" corresp="i-MKm68HiDPih8eisvsh6GJg"/>
        </correspContext>
        <correspAction xml:id="i-W5NYz7439fAtRa3SLPSHSj" type="referral">
          <date when="2009-04-03"/>
        </correspAction>
        <correspAction xml:id="i-7T7xAmHEDbWGjfDo32prpa" type="dismissal">
          <date when="2009-04-02"/>
        </correspAction>
        <correspAction xml:id="i-QnE2m3XQQxg3iw2QnXhCsM" type="dismissal">
          <date when="2009-04-02"/>
        </correspAction>
        <correspAction xml:id="i-9uiwmjWjpoDT3pHPVd2khS" type="submission">
          <date when="2009-04-01"/>
        </correspAction>
        <correspAction xml:id="i-9b9hD551bnbBvGGbwMyGVe" type="transfer">
          <date when="2009-03-31"/>
        </correspAction>
        <correspAction xml:id="i-Hh8NRJ49e1mHuhaf5ko2uD" type="assigned"/>
        <correspContext corresp="i-Hh8NRJ49e1mHuhaf5ko2uD">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VUeTcbCK3dZvpuqRKDKo5Z">
            Förslag till riksdagsbeslut
          </head>
          <list style="ol">
            <item xml:id="i-48eBEUwSfn8BRzRF5voJFB">
              Riksdagen tillkännager för regeringen som sin mening vad som
              anförs i motionen om åtgärder för att minska övergödningen av
              Östersjön och Västerhavet.
            </item>
            <item xml:id="i-ALhZWp8rT7BWJDcbLbunH5">
              Riksdagen tillkännager för regeringen som sin mening vad som
              anförs i motionen om åtgärder för att trygga fiskbeståndens fortlevnad
              och ge fiskenäringen de långsiktiga förutsättningar som den behöver.
            </item>
            <item xml:id="i-RUrEjxHzRLbpP22YpWDZh7">
              Riksdagen tillkännager för regeringen som sin mening vad som
              anförs i motionen om åtgärder för att minska transporternas negativa
              effekter på havsmiljön.
            </item>
            <item xml:id="i-QikHaHgTSmrF1SyjMKtz1k">
              Riksdagen tillkännager för regeringen som sin mening vad som
              anförs i motionen om åtgärder för att komma till rätta med giftproblemen
              i våra hav.
            </item>
          </list>
        </div>
        <div type="motContent">
          <head xml:id="i-T3Vd6xRWeMsBWTijbzfBAd" type="h1">
            Motivering
          </head>
          <p xml:id="i-NrHtMawRqvyjHGwGCfDzWG">
            Vår havsmiljö är i kris det är i dag en väl etablerad sanning.
            En inte lika vedertagen, men nog så viktig, tankegång är att om
            vi kunde se ned i havsdjupen och uppfatta ekosystemets mångfald
            på samma sätt som vi gör vid en promenad i skogen, skulle åtgärder
            för att förbättra havsmiljön ha påbörjats för länge sedan. Det
            katastrofala utnyttjandet av havet som avfallsplats skulle ha
            förhindrats.
          </p>
          <p xml:id="i-VuydLBwce4by4kVd4sHjPL">
            Utsläpp från jordbruk, avlopp och trafik, såväl till sjöss som
            till lands, har i drygt 100 år tillåtits påverka havens ekosystem
            i ett ständigt ackumulerande förlopp. Ett långvarigt överfiske
            har därtill minskat havens bestånd. Det är inte längre rimligt
            att tro att vi kan återskapa de svenska havsmiljöernas ekosystem
            till sina ursprungliga förhållanden. Vad vi kan göra är att hejda
            försämringarna och skapa utrymme för förbättringar. Vårt mål måste
            vara att återställa ekosystemen i ett tillstånd där de kan fungera
            på ett långsiktigt hållbart sätt.
          </p>
          <p xml:id="i-PM9Jak5xLGNRtp3gnvKesT">
            Detta kräver omedelbara och kraftfulla åtgärder vad gäller både
            utnyttjandet och bevarandet av våra hav. Ett ökat samarbete är
            nödvändigt mellan de myndigheter som har ansvaret för fiske- och
            miljöfrågorna. En samordnande instans bör ta helhetsansvaret för
            frågorna och skapa en effektiv förvaltning. Den havsmiljöutredning
            som den socialdemokratiska regeringen tillsatte 2006 föreslog
            i sitt slutbetänkande två år senare att en ny havsmyndighet skulle
            inrättas. Utredningen presenterade en mängd konkreta förslag,
            bl.a. att havsmyndigheten skulle genomföra en fysisk planering
            av Sveriges hela havsområde och samordna de skilda intressen och
            undanröja konfliktrisker som där finns. En havsmyndighet bör också
            ha ett särskilt ansvar för Sveriges ekonomiska zon.
          </p>
          <head xml:id="i-NwBJBcZh55rRta2vTBzzsk" type="h2">
            Östersjön
          </head>
          <p xml:id="i-VCDgMbVzh9T2MSqJmvLFc8">
            Östersjön är ett mycket känsligt innanhav. Ur ett internationellt
            perspektiv är det unikt. Det är grunt, vattnet är bräckt och vattenomsättningen
            är långsam. Här finns sällsynta biotoper med få och utsatta arter.
            Den långsamma till- och frånströmningen gör Östersjön extra utsatt
            vad gäller tillförsel av näringsämnen från land. Det finns i dag
            34 miljoner hektar jordbruksmark inom Östersjöns avrinningsområde.
            Samtidigt vet vi att det tar cirka trettio år för Östersjöns vatten
            att förnyas; det salta och tunga bottenvattnet blandas mycket
            sakta med det lätta, syrerika och snabbt utbytta ytvattnet.
          </p>
          <p xml:id="i-TLpXGcpwodWBTkxEUSfgUQ">
            Den makliga vattenomsättningen kan vara en orsak till att tidigare
            regeringarnas åtgärder för att minska övergödningen inte har gett
            förväntad effekt. Upplagrade ämnen i vattnet kan också läcka under
            lång tid. En mer dystopisk teori är att Östersjöns ekosystem kan
            ha bytt jämviktsläge. Havet kan ha fastnat i ett övergött tillstånd.
          </p>
          <p xml:id="i-UA9A5Wirao3j2HoUhTkL4v">
            Östersjön är ett av världens mest trafikerade havsområden. Den
            ständigt ökande sjöfarten måste regleras hårt för att inte orsaka
            ytterligare skador på den marina miljön. Oavsiktliga eller illegala
            oljeutsläpp är extra allvarliga i Östersjön eftersom nedbrytningen
            av oljespill går mycket långsamt i det kalla vattnet.
          </p>
          <head xml:id="i-VfL1VTH3ggiJX4oZ9QaTGe" type="h2">
            Västerhavet
          </head>
          <p xml:id="i-AVAwNpwMYkGEfGEqhhBeZv">
            Medan miljöproblemen i Östersjön är som störst ute på havet,
            koncentreras övergödningen i Västerhavet till skärgårdens vikar.
            Många vikar fylls med algmassor som kväver de naturliga systemen
            bestående av fiskyngel och bottendjur. Förekomsten av syrefria
            bottnar är vanligast i södra Kattegatt, där badlivet drabbas och
            i förlängningen också turistnäringen.
          </p>
          <p xml:id="i-HjUsApHiXiEhkr9ny4hzyS">
            Det kraftiga överfisket har minskat bestånden av plattfisk och
            torsk i Västerhavet. På en del platser har lokala bestånd helt
            försvunnit. I Skagerrak finns dock positiva tecken på att andelen
            bifångster i fisket håller på att minska. Där finns också livskraftiga
            bestånd av knubbsäl. Förekomsten av giftiga ämnen från båtbottenfärger
            är dock påtaglig och visar att nuvarande förbud mot färgerna inte
            ger en önskad verkan. 1
          </p>
          <head xml:id="i-4L6sWwjjyJRWiSPKGwLzzb" type="h2">
            Övergödningen
          </head>
          <p xml:id="i-87fbgEB47Vxnah3veDEQ4H">
            Drygt 85 miljoner människor bor runtom Östersjön. Det är vad
            alla dessa individer gör på land som påverkar det ömtåliga innanhavet.
            Tillförseln av vatten, och därmed näringsämnen, sker från vattendrag
            runt hela Östersjön och längs Västerhavets kuster.
          </p>
          <p xml:id="i-XLpsriQbk6cE2V3BUdzXti">
            Det traditionella jordbruket är en kraftigt bidragande orsak
            till övergödningen i Östersjön och Västerhavet. Här har den gemensamma
            jordbrukspolitiken inom EU en stor uppgift framför sig att arbeta
            för ett minskat läckage från djurbesättningar och åkermark. Men
            också trafiken, industrierna och hushållen medverkar till den
            oupphörliga strömmen av föroreningar.
          </p>
          <p xml:id="i-7z8DHJZHA61oQXZiAfovvr">
            Våtmarker och buffertzoner bidrar till att förhindra utflödet
            av näringsämnen från jordbruket. Mellan 1995 och 2006 skapades
            närmare 10 000 hektar våtmarker i Sverige, vilket bör ha minskat
            nytillskottet av kväve från jordbruksmark med åtskilliga hundra
            ton per år. Den socialdemokratiska regeringen hade som mål att
            ytterligare 12 000 hektar våtmark skulle anläggas fram till 2012
            med statligt stöd inom ramen för landsbygdsprogrammet. Den nuvarande
            regeringen bör fullfölja den strategin och öka fokus på våtmarkernas
            placering för att skapa största möjliga effektivitet.
          </p>
          <p xml:id="i-QN47VG9jWC49rj9ypJ3YbL">
            Vi anser att regeringen är för otydlig i sina förslag till åtgärder
            för minskad övergödning. Förutom strängare regler för spridning
            av stallgödsel vill vi införa obligatoriska skyddszoner kring
            den odlade marken, odling av fånggrödor och förbud mot dränering
            av vattendrag och våtmarker för jordbruksproduktion. Vi anser
            att en noggrannare planering måste genomföras av djurbestånden
            i läckagekänsliga områden. Utökad rådgivning till lantbrukare
            har stor betydelse. Projektet Greppa Näringen har bedrivit ett
            framgångsrikt arbete med att ge lantbrukare råd och stöd om t.ex.
            lämpliga tidpunkter för gödselspridning. 2
          </p>
          <p xml:id="i-XmisyH4KHHPU4PjFPCdi6s">
            De skilda havsområdena från Bottenvikens bräckta vatten där isen
            ligger fem, sex månader om året till Skagerraks salta hav där
            isen aldrig lägger sig kräver olika reningsåtgärder. Vilka åtgärder
            som ska användas var har länge debatterats. I Bottenhavet är det
            fosfor som begränsar tillväxten, i egentliga Östersjön och Västerhavet
            är det kväve som hämmar tillväxten under större delen av året.
            Utifrån ett helhetsperspektiv ytterligare en uppgift för en samordnande
            instans skapar de olika åtgärderna nya problem; vad som är bäst
            för sjön eller älven är inte alltid bäst för det kustavsnitt som
            älven når fram till eller för havet som helhet. Arbetet på att
            förbättra havsmiljön måste därför hela tiden ske ur både en regional
            synvinkel och ur ett helikopterperspektiv.
          </p>
          <p xml:id="i-BZA8NZwJ9fWcivZjiktcjs">
            De svenska avloppsreningsverken har under senare decennier byggts
            ut med en effektiv teknik som radikalt minskar utsläppen av fosfor,
            kväve och andra syreförbrukande substanser. Verken tar i dag hand
            om ca 95 % av den inkommande fosforn. Men det räcker inte. Det
            finns i dag ca 300 000 undermåliga enskilda avlopp i vårt land.
            I praktiken strider dessa avlopp mot lagen. Lagöverträdelserna
            sker framför allt i sommarhusområden längs våra kuster där en
            betydande del av utsläppen sker.
          </p>
          <p xml:id="i-BgHMSDXLi17Fa9mQZQ2jtH">
            Regeringen förutsätter i sin proposition att förslaget om ROT-arbete
            kan öka takten betydligt i arbetet med att åtgärda problematiken
            kring enskilda avlopp i landet. Vi ser det som en from förhoppning,
            som på intet sätt är tillräcklig. Vi menar att högre krav bör
            kunna ställas på enskilda husägare att ställa om från enskilda
            avlopp. Vi anser också att även statliga investeringsåtgärder
            krävs för att åstadkomma förbättrade avloppslösningar.
          </p>
          <p xml:id="i-Wdhkk9Cec2BkFvo6rAXWXW">
            Även utfiskningen bidrar till övergödningen. Nya forskarrapporter
            hävdar att de årliga algblomningarna mer beror på brist på torsk
            än på tillgång till gödningsämnen. Torsken har en avgörande betydelse
            för hela näringskedjan; näringsämnena i vattnet göder mikroskopiskt
            växtplankton, växtplankton äts av knappt synliga djurplankton,
            djurplankton äts av små fiskar som sill och skarpsill, små fiskar
            äts av större fiskar som lax och torsk. Det är ett självreglerande
            system som varierar från år till år, men som i stort sett är stabilt.
            När torskbeståndet minskar på grund av utfiskning gynnas skarpsillen.
            En dominans av skarpsill minskar antalet djurplankton. Minskad
            förekomst av djurplankton skapar gynnsamma förhållanden för växtplankton.
            Algblomningen är ett faktum.
          </p>
          <p xml:id="i-8K3aUfbKHj5MvkNyVSyACt">
            Vi noterar att regeringen har anammat idén om musselodlingar
            som en effektiv åtgärd för att minska närsalterna längs kusterna.
            Musslorna tar upp kväve och fosfor och binder ämnena i sin kroppsvävnad.
            Att skörda musslor innebär sålunda att effektivt plocka näringsämnen
            ur havet, vilket redan sker i stor skala i Bohuslän. Musslor kan
            därtill ingå som näringsunderlag för en framtida biogasproduktion.
            Vi stöder alltså vårt gamla förslag om att utvidga odlingarna
            till ostkusten.
          </p>
          <p xml:id="i-33rUo5REfp8aCLfpEG22v5">
            Vi stöder också förslaget om fosfatförbud för samtliga tvätt-
            och rengöringsmedel, med det viktiga tillägget att förbudet ska
            vara generellt och därmed gälla alla, även industrin.
          </p>
          <p xml:id="i-3UkoPcvvh8u3PCfmjAKp4v">
            Den nuvarande regeringen drev i opposition kravet på bildandet
            av en Östersjöregering. När den väl satt vid makten försvann dock
            förslaget från dagordningen. Det behöver knappast sägas att en
            extra Östersjöregering vore alltför tungrott. Ett mer realistiskt
            krav är lyfta havsmiljöarbetet inom Helsingforskommissionen (Helcom)
            till statsministernivå. Risken är annars stor att intressekonflikter
            mellan olika fackministrar i Östersjöstaternas regeringar överskuggar
            de långsiktiga målen om ett friskt innanhav. En gemensam nordisk
            kraftsamling skulle också ha stor betydelse i arbetet på att rädda
            havsmiljön och fiskenäringen inom de nordiska länderna. Vi efterlyser
            även en vetenskaplig panel för Östersjön, efter modell från FN:s
            klimatpanel IPCC (Intergovernmental Panel on Climate Change).
          </p>
          <p xml:id="i-VS8BtCx4Q78u4Krc4ZDfq5">
            Den socialdemokratiska regeringens förslag att göra Östersjön
            till ett pilotområde för miljöarbetet inom EU har införlivats
            i den nuvarande regeringens strategi för området. En harmoniserad
            lagstiftning i Östersjöns hela avrinningsområde kan t.ex. förhindra
            handel med jordbruksprodukter mellan länder med olika strikt miljölagstiftning.
            Flytt av näringsläckage från ett område till ett annat kan förhindras.
          </p>
          <p xml:id="i-3K5AtuErgUMnCEMNnRC2wQ">
            Slutligen efterlyser vi en brett upplagd informationskampanj
            som beskriver havets miljö under ytan. Vi måste förändra bilden
            av havet såsom en plats med oändlig kapacitet för att ta emot
            det vi människor inte vill ha.
          </p>
          <head xml:id="i-Fjf51evwaFwTo2et1nhQHd" type="h2">
            Fisket
          </head>
          <p xml:id="i-LSFYq1nUkVgfWuzJzUGJaZ">
            Det alltför omfattande fisket i Östersjön och Västerhavet har
            medfört att torskbestånden har minskat eller försvunnit, skarpsillen
            har tagit torsken plats och blivit den dominerande fisken i Östersjön,
            fiskarter som ål och plattfisk har minskat kraftigt, trålningen
            har skadat bottenfaunan och stora mängder bifångster har slängts
            överbord. Även andra djurarter, marina däggdjur och fåglar har
            störts i sin reproduktion.
          </p>
          <p xml:id="i-B4eVxrZjA5tranu15zHgnA">
            Fiskenäringen har under alltför lång tid präglats av en kortsynt
            vinningslystnad. Fortfarande finns dock en chans att säkerställa
            ett framtida fiske i Östersjön och Västerhavet. Ett första krav
            är att Sverige följer de rekommendationer som forskarna vid Internationella
            havsforskningsrådet (Ices) ger. Med de vetenskapliga råden som
            grund finns det en möjlighet att trygga de olika fiskebeståndens
            fortlevnad och ge fiskenäringen de långsiktiga förutsättningar
            som den nu behöver.
          </p>
          <p xml:id="i-SfkTWtouM4c5vkZKKK5sGf">
            En samordnande havsmyndighet får i detta sammanhang en mycket
            viktig uppgift att koordinera fiskefria zoner i Östersjön, Skagerrak
            och Kattegatt. Skilda områden ska kunna fredas under olika tidsperioder
            och få en möjlighet till återhämtning.
          </p>
          <p xml:id="i-5PktJVTdgzuionsdbQJgMm">
            Vårt andra krav i fiskefrågan är att regeringen gör sitt jobb
            och driver på inom EU för att också övriga medlemsstater ska följa
            rekommendationerna fullt ut. Besluten om fiskekvoter ska obestridligen
            vara baserade på vetenskapliga bedömningar.
          </p>
          <p xml:id="i-7NQS3eb5fJnUduvdZ5oJUS">
            Därtill ska minimimåttet på torsk ökas från 30 till 45 centimeter
            i alla EU-vatten och fiskedumpningen ska stoppas, liksom EU:s
            subventionering av fiske i vatten utanför EU. Vi vill också införa
            ett k rav på certifierad utbildning i miljö och ekologi för att
            få licens som yrkesfiskare.
          </p>
          <p xml:id="i-AykweRNSQ5kB71w5CqFZ6j">
            Det övergripande målet för EU:s gemensamma fiskepolitik är ett
            ekonomiskt, socialt och ekologiskt hållbart fiske. Det är ett
            mål som kräver en radikal minskning av EU:s fiskeflotta, så även
            den svenska. Framtidens fiskbestånd räcker inte till för att ge
            arbete och inkomst till alla svenska fiskare. Vi anser att ett
            strukturstöd till fisket är nödvändigt under en period, för en
            omställning av fiskeflottan. Men det är inte rimligt att det statliga
            stödet går till fiske av hotade arter. De fiskar och skaldjur
            som enligt forskarna är hotade ska inte fångas med bidrag från
            staten. Statligt stöd till fiskeverksamhet som är miljömässigt
            ohållbar ska slopas.
          </p>
          <p xml:id="i-GHhmm92Tz9Sfx5EdCwycXQ">
            Främmande djurarter som etablerar sig i de svenska havsområdena
            kan ge allvarliga störningar i våra ekosystem. Ett tidigare tämligen
            isolerat Östersjön förses med nya arter via barlasttankar och
            fartygsskrov. Nya växter, nya fiskarter, nya maskar riskerar att
            konkurrera ut den ursprungliga faunan. Vi förutsätter att regeringen
            tar fram metoder för att förhindra spridningen av främmande organismer
            i Östersjöns ekosystem.
          </p>
          <p xml:id="i-LW1NW7W8ZKHDuQmUrXYi5Q">
            Vi förutsätter också att regeringen fortsätter på tidigare regeringars
            linje att skapa marina naturreservat för att skydda känsliga livsmiljöer
            och utsatta djur- och fågelarter.
          </p>
          <p xml:id="i-Cidrraz2N5QPU1FDBu1kvY">
            Ett internationellt forskningscentrum för utbildning kring liv
            och miljö i Östersjön bör skapas.
          </p>
          <head xml:id="i-9otH2dUqfGYxcbW2ePbw6k" type="h2">
            Sjöfarten
          </head>
          <p xml:id="i-X6GF8tRQx4YcgMRjpwdg3A">
            Sjöfarten har länge ansetts som ett relativt rent och kostnadseffektivt
            transportmedel. Men nyare information till FN:s klimatpanel visar
            att koldioxidutsläppen från sjöfarten är tre gånger högre än vad
            man tidigare har förmått uppskatta. Från en nivå på ca 400 miljoner
            ton koldioxid per år har siffrorna nu ökat till 1,12 miljarder
            ton utsläpp per år. 3 Det är FN:s sjöfartsorganisation IMO som
            står bakom uppgifterna. Organisationen har nu, sent omsider, själv
            beslutat att kraftigt skärpa kraven för bränsle och avgaser.
          </p>
          <p xml:id="i-SR4jCbDNG2FbcUjJWWmJKJ">
            Varken sjöfart eller flyg finns med i den internationella handeln
            med utsläppsrätter. Detta måste ändras, samtidigt som miljökraven
            på sjöfartsnäringen måste öka. Att minska utsläppen av svaveldioxider
            och kväveoxider kan endast anses som ett första steg. Den svenska
            export- och importindustrin har i några fall gått före och börjat
            ställa krav på fartygens drivmedel. Här bör staten följa efter,
            med krav på högsta kvalitet på drivmedlen. Kraven ska vara konkurrensneutrala
            i förhållande till lastbilstrafiken.
          </p>
          <p xml:id="i-A1DG98eKcZ75KUN1zvpQrg">
            Reglerna för fartygens luftutsläpp måste också skärpas liksom
            kraven på reningsutrustning på passagerarfärjorna. Rederierna
            måste utveckla mer energieffektiva fartyg med fokus på skrov,
            propellrar och motorer. En tänkbar åtgärd är att sänka hastigheten
            på fartygen för att spara energi.
          </p>
          <p xml:id="i-5zf5XiYSGbqPSTWjwTczWC">
            Begreppet Clean Ship diskuteras inom sjöfartsnäringen, men knappast
            utanför. Vi vill att regeringen via FN:s sjöfartsorgan IMO uppmanar
            till den miljöindexering av fartyg som begreppet innebär. Fraktköpare
            ska kunna inhämta bättre information om de fartyg de anlitar och
            därmed ha en chans att främja hållbar sjöfart.
          </p>
          <p xml:id="i-8WNgowoaU9SZFHmJMseVAE">
            Sjötrafiken över Östersjön och Västerhavet ökar kontinuerligt.
            De prognoser för Östersjötrafiken som Helcom ställde i början
            av 2000 är sedan länge överspelade. Oljeexporten från ryska och
            baltiska hamnar genom Östersjön och ut i Västerhavet har mer än
            trefaldigats sedan 1995. Dessvärre är många av de fartyg som trafikerar
            haven undermåliga och fortsätter att vara så fram till 2010 då
            EU förbjuder fartygstrafik med s.k. enkelskrov. För internationell
            frakt gäller att enkelskroven ska vara utfasade 2015.
          </p>
          <p xml:id="i-XAmdxvUii54ebvSjJYHQ59">
            Vi vill öka takten i det globala arbetet för marint miljöskydd
            (inom IMO:s ram) så att alla fartyg som seglar in i Östersjön
            uppfyller samma höga miljö- och säkerhetskrav.
          </p>
          <p xml:id="i-4Qn5qjx3LZtgkc4CYThkaq">
            Straffen för de fartyg och rederier som fortsätter att släppa
            ut olja i Östersjön och Västerhavet måste skräpas kraftfullt.
            Harmoniseringen av VTS (Vessel Traffic Services) för hela Östersjön
            måste snabbas på. VTS-programmet är under utveckling till en satellitbaserad
            och emissionsrelaterad övervakning av fartyg. Åtgärdsplanen för
            Östersjön, Baltic Sea Action Plan, måste implementeras och nationella
            åtgärdsprogram utvecklas inför Helcoms ministermöte 2010.
          </p>
          <p xml:id="i-67nAuNPjeWdf1Z8w8joRAC">
            Den tidigare socialdemokratiska regeringen bidrog till att få
            Östersjön klassat som ett särskilt känsligt havsområde (PSSA,
            Particularly Sensitive Sea Area). Klassningen ställer hårdare
            krav på fartygstrafiken, t.ex. nya ruttsy-stem och trafikseparering.
            Den djupgående sjötrafiken rekommenderas att undvika två speciella
            områden Hoburgs bankar och Norra Midsjöbanken som är särskilt
            känsliga ur miljösynpunkt. Vi vill dock skärpa kraven ytterligare
            vad gäller dessa områden, där 10 000 sjöfåglar årligen dör på
            grund av oljeskador. Trafiksepareringen bör läggas utanför områdena.
            Vi ställer också krav på ökad navigationssäkerhet med tanke på
            svåra vinterförhållanden och ett stort antal oljetransporter.
            Med PSSA i ryggen kan den svenska regeringen om den vill ställa
            tuffa miljökrav på såväl sjötransporter som fraktköpare. Regeringen
            behöver inte invänta övriga Östersjöstater för att ta initiativ
            till förbättrade skyddsåtgärder.
          </p>
          <p xml:id="i-8R9uo4FbXujedVhLvStdpL">
            Som en del i arbetet på att föra över godstrafiken från vägarna
            till tåg- och sjötrafiken vill vi också förbättra tillgången på
            el i hamnarna, t.ex. genom att se över vad som kan göras för att
            snabba på processen med standardiseringen för elanslutning. Att
            landansluta elen för fartyg är en åtgärd som minskar utsläppen
            av diesel och tjockolja till nytta för luften specifikt i hamnstäder,
            men också till gagn för havet.
          </p>
          <p xml:id="i-UnGPeHg9WxyvfE5fasvAv8">
            Passagerarfärjorna i Skagerrak, Kattegatt och Östersjön tillåts
            fortfarande släppa ut sitt avloppsvatten. Inom Helcom pågår arbetet
            med att minska utsläppen, och Sverige har länge arbetat för ett
            frivilligt omhändertagande av avloppsvatten i hamnarna. Det finns
            också en överenskommelse mellan Sjöfartsverket och ett antal rederier
            om att avfallet ska lämnas i land. Den gäller dock främst den
            ordinarie färjetrafiken mellan Sverige och Finland, och inte de
            stora kryssningsfartygen. Vi välkomnar regeringens förslag om
            totalförbud mot toalettutsläpp från kryssningsfartyg och passagerarfärjor
            i Östersjön och förbud mot toalettavfall från fritidsbåtar. Förbuden
            måste dock kombineras med krav på obligatorisk avfallshantering
            i hamnarna.
          </p>
          <p xml:id="i-UJjQPjhJ18BTwvjwdsZDnw">
            Vi anser att det brådskar med inventeringen av de gamla oljeläckande
            vrak som finns längs de svenska kusterna, framför allt längs västkusten.
            Flera fartyg är potentiella oljekatastrofer. Vi noterar att regeringen
            har tagit till sig frågan och förväntar oss en snabb första inspektion.
          </p>
          <head xml:id="i-UBgGYAQs2uU6ZcFoST87rS" type="h2">
            Gifterna
          </head>
          <p xml:id="i-PhpkhsZsv1K16XWBSAsEcr">
            De flesta kemiska ämnen når förr eller senare ut i naturen. Många
            av dem är giftiga redan i mycket små mängder, en del är svåra
            att bryta ned. De kan lätt lagras i levande vävnader. I havet
            blir ett flertal kemikalier skadliga för miljön. Genom fiskenäringen
            förvandlas de till en allvarlig hälsorisk för människor.
          </p>
          <p xml:id="i-6VFpwyPGkxnDm4qkS37EiQ">
            Tungmetaller från industriutsläpp ligger sedan drygt ett århundrade
            lagrade i Östersjöns och Västerhavets bottensediment. De är potentiella
            miljöhot, men anses enligt expertisen göra minst skada om de får
            ligga kvar som de är, orörda. I det sammanhanget är den rysk-tyska
            gasledningen över Östersjön ett reellt hot, eftersom ledningen
            kan rubba den ömtåliga biologiska balansen och skapa allvarliga
            miljöproblem på havsbotten. Även fiskebåtarnas trålning kan ge
            oönskade effekter, också ur giftsynpunkt.
          </p>
          <p xml:id="i-BJUWqUQQQxkN9RS8UiznRk">
            Fritidsbåtar bidrar till giftproblemen i havet. Det ställs numera
            tydliga miljökrav på bilar, medan kraven på fritidsbåtarna är
            modesta. Båtmotorer ligger långt efter bilmotorer vad gäller utsläpp
            och bränsleeffektivitet. Användningen av giftiga båtbottenfärger
            har minskat, men inte i den takt som förväntats efter EU:s arbete
            med biociddirektivet. De gifter som förhindrar att havstulpaner
            och alger växer på båtbottnarna sprider sig till havslevande djur.
            Mätvärden i småbåtshamnar tyder på att giftiga färger fortfarande
            används. 4 Vi står fast vid vårt tidigare krav på stöd för endast
            tillåtna båtbottenfärger. Vi vill också st imulera till ökad försäljning
            av den minst miljöstörande båtbensinen.
          </p>
          <p xml:id="i-Lsc6TNG4YNAtpC8rJk3n8e">
            Kunskapen om läkemedels effekter i miljön är begränsade. Koncentrationerna
            av läkemedel i vatten anses fortfarande ligga under detektionsgränsen,
            dvs. de är svåra att spåra. Antibiotika och hormonpreparat kan
            upptäckas i utflöden från reningsverk och från sjukhus samt i
            lakvatten från deponier och från djurhållningsanläggningar. Ett
            syntetiskt östrogen från p-piller återfinns i många fiskar. Den
            slutsats som Naturvårdsverket drar är att det finns risk för att
            vissa läkemedelsrester kan bioackumuleras och orsaka skada hos
            fisk. 5 Forskningen på detta område måste utvecklas så att vi
            kan förebygga läkemedelsspridningens negativa effekter i haven.
          </p>
          <p xml:id="i-7SGaFcE5zKTKWwaZRjmDaj">
            Det marina skräpet är ett stort miljöproblem. Vi menar att regeringen
            bör arbeta fram ett program för rena kuster inom ramen för EU.
            Frivilliga strandstädningar har tidigare genomförts på västkusten.
            Men kommunernas ökade kostnader och svårigheter att få tag på
            personal gör att strandstädningen hotas. Fiskare som tar hand
            om ilandflutet skräp bör också stödjas. Inom projektet Save the
            North Sea har funnits en verksamhet där fiskare kunnat ta hand
            om det avfall de fått i sina fiskeredskap och lämna det avgiftsfritt
            i hamn. I stället för att låta skräpet gå tillbaka i havet har
            fiskebåtarna forslat in det i hamnarna. Vi anser att detta omhändertagande
            bör uppmuntras.
          </p>
        </div>
        <div type="motSignatures">
          <list>
            <item xml:id="i-ep4XRdgm7bqJdtUARCBnq" who="i-NW2TEoH8XmW9aSn2aKJ8EA">
              Anders Ygeman (s)
            </item>
            <item xml:id="i-KXvX9tSxPKnmag3KT7MwQq" who="i-B34sv9ytsiioT1XaQtyXUo">
              Helén Pettersson i Umeå (s)
            </item>
            <item xml:id="i-KvcJJiGXAEREFa1HN7Syhj" who="i-Uxe3rhosBnSZpqJX5d7gpy">
              Carina Ohlsson (s)
            </item>
            <item xml:id="i-XP39v374y5RgCezuMzDADZ" who="i-FrC3WwfjWAuoWu4BnbedDa">
              Jan-Olof Larsson (s)
            </item>
            <item xml:id="i-8hFyzx6hX2KjtVTd3MMBfB" who="i-JfXS8EFEqMfBiyryszrVvW">
              Ann-Kristine Johansson (s)
            </item>
            <item xml:id="i-JZjQ3DLdjraRas2VNv1KCX" who="i-HxcQkHC9fDSzkJWgvdhDEF">
              Lena Hallengren (s)
            </item>
            <item xml:id="i-YYbu1X4h9dxKg3vYE84JSe" who="i-82JYkSfoXnEHz2Cm1hUTA2">
              Aleksander Gabelic (s)
            </item>
            <item xml:id="i-LRsaXh2HpyH69a83SUTvYT" who="i-MKm68HiDPih8eisvsh6GJg">
              Bo Bernhardsson (s)
            </item>
          </list>
        </div>
      </div>
    </body>
  </text>
</TEI>
