<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-TU-00484">
  <teiHeader>
    <fileDesc>
      <titleStmt>
        <title>Oberoende haveriutredningar</title>
        <author corresp="i-RYmzRLEx8QvF7KzEiVDL2U">av Lars Ångström (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Oberoende haveriutredningar</title>
          <idno type="rdwebb">GS02T484</idno>
          <rs type="number">T484</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GS02T484/text</ref>
          <ref type="dokument_url_html">http://data.riksdagen.se/dokument/GS02T484</ref>
          <ref type="dokumentstatus_url_xml">http://data.riksdagen.se/dokumentstatus/GS02T484</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RYmzRLEx8QvF7KzEiVDL2U</idno>
            <name>Lars Ångström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QVC8GZk25HDrocedrBYV52" type="signed"/>
        <correspContext corresp="i-QVC8GZk25HDrocedrBYV52">
          <note type="signatory" corresp="i-RYmzRLEx8QvF7KzEiVDL2U"/>
        </correspContext>
        <correspAction xml:id="i-TLDt5XzAdhAJ69TFzvDZhN" type="referral">
          <date when="2004-10-14"/>
        </correspAction>
        <correspAction xml:id="i-MzKyW89fGHTfsyvg166AD" type="dismissal">
          <date when="2004-10-14"/>
        </correspAction>
        <correspAction xml:id="i-GHRWjsSH2NeDfARX2gBYvQ" type="submission">
          <date when="2004-10-05"/>
        </correspAction>
        <correspAction xml:id="i-GaW7FBxg94iG6iWdJgCU6f" type="assigned"/>
        <correspContext corresp="i-GaW7FBxg94iG6iWdJgCU6f">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_T_484/mot_200405_T_484-0001.pdf"/>
      <div xml:id="i-MzuiS7mHHZYzHTjnngm9QB" type="motHeader">
        <div xml:id="i-UNo7UGdz5yXc2xP6yuWuB5" type="motTitle"/>
        <div xml:id="i-DQfPNEhZMm7KNFU7sXsmsK" type="motSubmissionInfo"/>
      </div>
      <div xml:id="i-XJoNLkGG1c4vC8t84qpawD" type="motBody">
        <div xml:id="i-Ejo23Qh5g7kU5zusDixbAc">
          <p xml:id="i-RG6Rp7f3tmu8acFeHc93C4">
            2004/05 mnr: T484 pnr: mp721
          </p>
          <p xml:id="i-GeHuv6Uyzk44zCSUZF8Gy5">
            Motion till riksdagen 2004/05:T484
          </p>
          <p xml:id="i-G8r739mxHoEQ9uyHoRADQF">
            av Lars Ångström (mp)
          </p>
          <p xml:id="i-Mm3m55caeZNkFjfSd2GZdk">
            Oberoende haveriutredningar
          </p>
          <p xml:id="i-Uq1bcupDj3tttFWsaLrbR1">
            Förslag till riksdagsbeslut
          </p>
          <p xml:id="i-4d3ANRP9wGfYnQKiH7gWKk">
            1. Riksdagen begär att regeringen låter utreda förutsättningarna
            för att utse en personligt ansvarig för haveriutredningar för
            ökad kvalitet och oberoende. 2. Riksdagen tillkännager för regeringen
            som sin mening vad som i motionen anförs om att ansvarige haveriutredare
            förblir ansvarig att svara på kritik och ifrågasättanden även
            efter det att utredningen presenterats. 3. Riksdagen begär att
            regeringen låter utreda förutsättningarna för att låta en haveriutredning
            vara preliminär och därmed underlätta ett återupptagande av den
            om nya fakta kommer i dagen. 4. Riksdagen begär att regeringen
            låter utreda förutsättningarna för att med lagstiftning tvinga
            fram en ny haveriutredning både då nya fakta kommer i dagen och
            om det visar sig att fakta undanhållits i en gjord utredning.
          </p>
          <p xml:id="i-SU5gJSxkNCLbtQ15N8L1uh">
            Medborgerlig rättighet
          </p>
          <p xml:id="i-DSQ1K9N7nErN1j1w9iTNsM">
            När olyckor drabbar samhället är det ett osvikligt krav att medborgarna
            kan lita på att den utredning som görs inte bara är opartisk och
            sanningssökande utan också kan ställas till svars för sina slutsatser.
            Det är varje medborgares rättighet att få veta orsaker som kostat
            medborgare livet både för att ansvar skall kunna fastställas och
            för att säkerhetsförbättringar skall kunna vidtas. Genom att ha
            en person utsedd som ytterst ansvarig för en haveriutredning så
            förebyggs risken att bristfälligheter döljs bakom en anonym kommission
            eller myndighet. Genom en ansvarig person som måste stå för sin
            utredning även efter det att den presenterats och kunna svara
            på kritik och ifrågasättanden från expertis och parlament, garanteras
            utredningens kvalitet.
          </p>
          <pb facs="riksdagen-motions-pdf/data/200405/mot_200405_T_484/mot_200405_T_484-0002.pdf"/>
          <p xml:id="i-Hu6iy1JMgSNWTuUgGN5dar">
            2004/05:T484
          </p>
          <p xml:id="i-6ehukAqyN7TaWEUBu23vrm">
            Priset för ett misslyckande
          </p>
          <p xml:id="i-Q6W2YJdCuczP1AQimTusHn">
            Ett exempel på motsatsen var utredningen kring m/s Estonias förlisning.
            Utredningen misslyckades med att förklara fartygets sjunkförlopp.
            Därmed har heller inget ansvar kunnat utdömas. Därför vet man
            inte heller om rätt åtgärder vidtagits för att i framtiden förebygga
            liknande olyckor. Den haveriutredning som gjordes av Estonias
            förlisning upplöstes i samma stund den presenterat sitt resultat.
            Det finns ingen ansvarig som idag står för slutrapporten och som
            kan svara på expertisens kritik av rapportens brister eller bevisade
            felaktigheter. Just det faktum att kritiken inte bemöts har skapat
            grund för konspirationsteorier. Oförmågan att svara på expertisens
            frågor riskerar att i förlängningen underminera tilltron till
            den representativa demokratin.
          </p>
          <p xml:id="i-9obRMLGmso4tkFnUMBvt6a">
            Ofullbordad haveriutredning
          </p>
          <p xml:id="i-9Ay9Q8LXGfixtHi1HtSzBX">
            För att belysa riktigheten i ovanstående analys räcker det med
            att redovisa ett par faktiska förhållanden. Haverikommissionen
            (JAIC) hävdar att när bogvisiret ramlat loss med bilramp så kom
            tusentals ton vatten in på bildäcket och fartyget sjönk. Den mest
            framstående skeppstekniska expertisen på området, Strathelyde
            universitet i Skottland, hävdar att när vattenmassor kommer in
            ovan vattenlinjen uppe på det vattentäta bildäcket så kantrar
            fartyget och slår runt. Detta har även styrkts av avancerade datorsimuleringar
            över Estonias förlisning utförda av universitetet. Liggande upp
            och ner kan det sedan flyta i timmar, dagar eller till och med
            veckor. Estonia slog däremot aldrig runt och hon sjönk på mindre
            än 45 minuter. Det indikerar också ett stort vattenläckage under
            vattenlinjen. Men något sådant nämner inte haverikommissionen
            utan nöjer sig med att konstatera att man inte kan förklara sjunkförloppet.
          </p>
          <p xml:id="i-79kXEgM9WQkn1E47SEtfSM">
            Bevisade fel och manipulerade protokoll
          </p>
          <p xml:id="i-Pb2v7uUVVsK8ZXKK9Y7AWN">
            Haverikommissionen hävdar i sin rapport att fartyget vare sig
            hade några skador eller hål i skrovet då hon förliste. Ändå visar
            det officiella filmmaterialet omfattande skador och hål i skrovet.
            Bilderna från det officiella filmmaterialet finns också på bland
            annat www.larsangstrom.nu Varför nämns inte dessa skador i utredningen?
            Hur orsakades de? Vilken betydelse hade de för sjunkförloppet?
            Haverikommissionen hävdar i sin rapport att fartyget var sjövärdigt.
            Som enda belägg för detta har man den fartygsinspektion som gjordes
            på fartyget av tjänstemän från det svenska Sjöfartsverket timmarna
            innan hon lämnade
          </p>
          <pb facs="riksdagen-motions-pdf/data/200405/mot_200405_T_484/mot_200405_T_484-0003.pdf"/>
          <p xml:id="i-9gHmyGikErXdPq64MKPfLQ">
            Tallinn. Haveriutredningen har publicerat det protokoll som man
            bygger sitt sjövärdighetsantagande på. Det har i efterhand bevisats
            vara manipulerat. Till exempel har den notapparat som visar felens
            allvarlighetsgrad tagits bort. Det går därför inte att se att
            fem av felen var av sådan karaktär att de enligt internationella
            sjösäkerhetsregler måste åtgärdas innan fartyget får lämna hamn.
            Vidare har Sjöfartsverkets logotyp klippts bort så att det inte
            framgår vem som ansvarade för inspektionen. Även namnteckningen
            har manipulerats. Statens kriminaltekniska laboratorium har konstaterat
            att det i utredningen publicerade protokollet inte är en genomslagskopia
            av originalet. Frågor om varför någon manipulerat protokollet,
            vem som utfört det och i vilket syfte det skett står obesvarade.
            Eftersom det finns misstanke om att Sjöfartsverket bär ett ansvar
            för att fartyget gick till sjöss utan att felen åtgärdades har
            frågan varit föremål för behandling i riksdagens konstitutionsutskott.
            Ansvariga minister Mona Sahlin hävdade i dessa förhör att inspektionen
            var en del i utbildningen av estniska fartygsinspektörer och därför
            inte hade något som helst värde. Det innebär att regeringen därmed
            helt underkänt det enda dokument som utredningen baserade sin
            uppfattning om att Estonia var sjövärdigt på.
          </p>
          <p xml:id="i-2fjWbwCF79NNmQzVx3a3TX">
            Ökande kritik från expertisen
          </p>
          <p xml:id="i-YLtDzviPi1YAwcF4T1qnhT">
            En av Sveriges främsta experter på området, professor Anders
            Ulfvarson på skeppstekniska institutionen vid Chalmers universitet,
            sa så sent som i september 2004 på ett riksdagsseminarium om Estonias
            förlisning och sjösäkerheten att JAICs slutrapport var direkt
            vilseledande. Med sina brister menade han att inte ens hans studenter
            på Chalmers skulle prestera en så undermålig rapport. Förre generaldirektören
            på Riksrevisionsverket Inga Britt Ahlenius sade på riksdagsseminariet
            att utredningen av Estonias förlisning var en i utredningssammanhang
            skandalutredning. Konsensuskultur och politiska kompromisser hör
            inte hemma i något så allvarligt som en haveriutredning. Om sanningen
            kan man inte kompromissa var hennes budskap. På riksdagsseminariet
            om Estonias förlisning och sjösäkerheten gjorde professor Hugo
            Tiberg klart att Sverige enligt folkrätten har rätt att på egen
            hand genomföra utredningsarbete för att nå ökad klarhet kring
            förlisningen. Det stora hindret är en politisk ovilja i regeringen
            att försöka komma till rätta med uppenbara brister och felaktigheter
            i utredningen.
          </p>
          <p xml:id="i-DB54KAuqx6k8nMpoZtiCAw">
            Att ta politiskt ansvar
          </p>
          <p xml:id="i-932b3PteisF4nAaMRzdaxk">
            Därför ligger ansvaret hos Sveriges riksdag som kan besluta om
            att en ordentlig, opartisk och oberoende utredning av Estonias
            förlisning genomförs. Anhöriga till de 852 omkomna ska inte behöva
            acceptera politisk passivitet
          </p>
          <p xml:id="i-HEc4c5eGspMjroAFyetgtA">
            2004/05:T484
          </p>
          <pb facs="riksdagen-motions-pdf/data/200405/mot_200405_T_484/mot_200405_T_484-0004.pdf"/>
          <p xml:id="i-XEVcHQMsjKkrHMAbrPcDAr">
            2004/05:T484
          </p>
          <p xml:id="i-2ta6Jnv2ETA2akoxbT3xTe">
            trots bevisade felaktigheter. De har rätt att få veta sanningen.
            Det anstår heller inte ett demokratiskt rättssamhälle att inte
            göra sitt yttersta för att skapa klarhet och fastställa ansvarsförhållanden.
            Det är orimligt att över ett halvt tusen svenska medborgare kan
            omkomma i en olycka utan att ens minsta försumlighet konstaterats
            någonstans. Om det framkommer nytt bevismaterial i ett brottmål
            eller bevis för undantryckande av bevismaterial öppnas en ny brottsutredning
            trots att dom fallit. När det gäller en haverikommission som utreder
            en förlisning så måste en utredning återupptas om nya bevis kommer
            fram. Regeringens ansvariga minister har hävdat att inga nya fakta
            har framkommit i fallet Estonia. Däremot har det framkommit bevis
            för att bevismaterial har undantryckts i utredningen om Estonias
            förlisning. Därför borde lagstiftningen ändras på området så att
            en ny utredning måste tillsättas då det framkommit att material
            undanhållits i en utredning. Politiska särintressen ska inte få
            hindra medborgarnas rätt till sanningen. Exempel på länder som
            garanterar sina medborgare ett långt bättre och mer oberoende
            haveriutredande än Sverige är Australien och USA. En intressant
            aspekt är att som i USA låta en haveriutrednings resultat vara
            preliminärt. Så fort nya fakta kommer i dagen måste utredningen
            återupptas.
          </p>
          <p xml:id="i-W3WjSJRnc8eMCLPXFH3x5P" type="date">
            Stockholm den 4 oktober 2004
          </p>
          <div xml:id="i-7pv1cNMPe99VysVcwHyhVp" type="signatureBlock">
            <p who="i-RYmzRLEx8QvF7KzEiVDL2U" type="signature">
              Lars Ångström (mp)
            </p>
          </div>
        </div>
      </div>
    </body>
  </text>
</TEI>
