<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00457">
  <teiHeader>
    <fileDesc>
      <titleStmt>
        <title>Allmän miljö- och naturvård</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Allmän miljö- och naturvård</title>
          <idno type="rdwebb">GV02MJ457</idno>
          <rs type="number">MJ457</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ457/text</ref>
          <ref type="dokument_url_html">http://data.riksdagen.se/dokument/GV02MJ457</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ457</ref>
          <ref type="doc">http://data.riksdagen.se/fil/F7FE4970-D4E5-4A36-87F1-A6200EF8315A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-82JYkSfoXnEHz2Cm1hUTA2</idno>
            <name>Aleksander Gabelic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LjRkGFZgvn7MvNrkc9ywpW" type="signed"/>
        <correspContext corresp="i-LjRkGFZgvn7MvNrkc9ywpW">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-HxcQkHC9fDSzkJWgvdhDEF"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-82JYkSfoXnEHz2Cm1hUTA2"/>
          <note type="signatory" corresp="i-MKm68HiDPih8eisvsh6GJg"/>
        </correspContext>
        <correspAction xml:id="i-5N1GwbWpVFmRPehB3DQgQ4" type="referral">
          <date when="2007-10-16"/>
        </correspAction>
        <correspAction xml:id="i-HcyyC3Ej6L2Ww2qdMeT48U" type="dismissal">
          <date when="2007-10-16"/>
        </correspAction>
        <correspAction xml:id="i-DEvnvos4UwMTrg7v1AHtGJ" type="numbering">
          <date when="2007-10-09"/>
        </correspAction>
        <correspAction xml:id="i-EXzjX7qVV96A1T1WDgYENN" type="submission">
          <date when="2007-10-05"/>
        </correspAction>
        <correspAction xml:id="i-6CpqfnSdhSsSCqKGKBKNdd" type="transfer">
          <date when="2007-10-05"/>
        </correspAction>
        <correspAction xml:id="i-JDsCAGEXiAVEZTrYDE2guP" type="assigned"/>
        <correspContext corresp="i-JDsCAGEXiAVEZTrYDE2guP">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PumLGoNPQF1jqgTzUNWZb5" type="motBody">
        <div xml:id="i-Nq5B9d8suwmiZ74eRiAcWu" type="motSummary">
          <head xml:id="i-8JVPvHco43Fawox99GkAcv">
            Sammanfattning
          </head>
          <p xml:id="i-MdFJBMLeHVup9Uni9Dno4k">
            Klimatförändringarna är vår tids största utmaning. FN:s klimatpanel
            IPCC (Intergovernmental Panel on Climate Change) konstaterar att
            människan med största säkerhet är orsaken till den globala uppvärmningen.
            Ytterligare temperaturhöjningar förutspås, med extrem torka, jorderosioner,
            översvämningar och orkaner som följd.
          </p>
          <p xml:id="i-xJB6f7LmbLAJQcBT1FXcV">
            Främst drabbas de fattiga länderna. Redan nu omvandlas 2 000
            kvadrat­kilometer mark i Nigeria till öken varje år, var femte
            invånare i Brasiliens nordöstra delar tvingas flytta på grund
            av vattenbrist och många små ö-nationer på södra halvklotet riskerar
            att försvinna på grund av havets höjning.
          </p>
          <p xml:id="i-6E5iBk7kZKQer3TUJZten7">
            Enligt Sternrapporten hösten 2006 kan klimatförändringen kosta
            världssamfundet drygt 50 biljoner kron or om nuvarande växthusgasutsläpp
            fortsät ter. Redan nu anses dock den siffran tilltagen i underkant.
            Kostnaden för att stabilisera klimatet blir alltså betydande,
            och ju längre vi väntar desto dyrare blir det. Ansvaret faller
            tungt på världens industriländer. I Nordamerika och Australien
            är koldioxidutsläppen tio gånger högre per person och år än i
            utvecklingsländerna: 20 ton mot två ton i Afrika söder om Sahara.
            I Sverige är utsläppen tre gånger högre än i Afrika: sex ton per
            person och år.
          </p>
          <p xml:id="i-Uutn9CzwbtUqL7gug8YKRN">
            Sverige har hittills varit ett föregångsland i energiomställningen.
            Vi har minskat våra koldioxidustläpp med 7 procent samtidigt som
            vi har ökat vår BNP med dryga 30 procent (jämfört med 1990). Som
            ett av få länder i världen har vi visat att det går att bryta
            det negativa sambandet mellan ökad tillväxt och ökade utsläpp.
            Men vår ledande position kan inte tas för given. Klimatfrågan
            kan endast lösas om världens länder väljer att samarbeta. Gårdagens
            Kyotoprotokoll var en viktig, men blygsam start som snarast måste
            vidareutvecklas för morgondagen. Risken är stor att beslutsfattare
            jorden runt underskattar kraften i klimathotet. Förändringarna
            sker snabbare och blir kraftfullare än vad som tidigare beskrivits.
          </p>
          <p xml:id="i-KcbyDAqKxbXigeHPUtSN6u">
            För att behålla den svenska auktoriteten och trovärdigheten kan
            vi inte längre diskutera de utsläppsmål som var aktuella för bara
            några år sedan. Verkligheten har hunnit förbi. Om vi ska klara
            det viktiga målet 7085 procent till år 2050 måste ambitionsnivån
            vara hög redan från början. Vi socialdemokrater vill att vi inför
            år 2020 överväger 3540-procentiga utsläppsminskningar. Det innebär
            kraftiga förändringar som kommer att påverka vårt sätt att leva.
            Vi tvingas avstå från vissa saker, men kan tillgodogöra oss annat.
            Den nya tekniken hjälper oss i rätt riktning. Livet blir inte
            sämre, det blir annorlunda.
          </p>
          <p xml:id="i-EonL2veXxWcTuEQBMXL7xY">
            Sverige har alltid varit en intressant partner i miljöpolitiken.
            Vi har kunskaper och erfarenheter som kan utnyttjas av andra.
            Tack vare våra höga ambitioner på hemmaplan har vi kunnat driva
            på de mest progressiva miljöförslagen. Den socialdemokratiska
            regeringen har drivit fram EU-beslut för en ökad andel förnybara
            bränslen, mål för energieffektivisering och det inriktningsbeslut
            som tidigt sa att EU till 2020 skulle minska utsläppen av växthusgaser
            med 1530 procent. Sverige inledde också tidigt globala klimatsamtal
            med USA, Kina, Ryssland, Australien och Brasilien.
          </p>
          <p xml:id="i-Je8o4Qm8mRoGDbLy89Jdhq">
            Vi socialdemokrater vill att Sverige ska fortsätta att ha en
            ledande roll inom miljö- och klimatpolitiken, inte minst för att
            skapa globala åtgärder i samverkan. Detta kräver att vi går före
            med skarpa åtgärder på hemmaplan. Det internationella samarbetet
            får aldrig bli en ursäkt för att inte agera nationellt.
          </p>
          <p xml:id="i-DHH68CLVTWfRQx3D4YNb68">
            Vi ser med oro på regeringens ovilja till en aktiv nationell
            energi- och klimatpolitik. Med utgångspunkt i Klimat- och sårbarhetsutredningens
            betänkande menar vi att anpassningen till klimatförändringarna
            måste påbörjas nationellt redan i dag. Detsamma gäller för åtgärderna
            för att minska klimathotet de måste kraftfullt fortsätta, här
            och nu.
          </p>
          <p xml:id="i-GF1dq9KvcbrrPsbavHo5ju">
            Kunskap och konkreta förslag finns inom Regeringskansliet, ändå
            präglas regeringens energi- och klimatpolitik av passivitet och
            en övertro på marknadens förmåga.
          </p>
        </div>
        <div xml:id="i-J8iiXjW98D6dVFBMWcpa4c" type="motProposal" subtype="förslag">
          <head xml:id="i-LzwESQ6z9911yhqW3pyCDf">
            Förslag till riksdagsbeslut
          </head>
          <list xml:id="i-HxiWipCgm246xaRzkb9LsG" style="ol">
            <item xml:id="i-61h1H2BvJhi5Xv1VjTqeZp">
              Riksdagen avslår regeringens förslag att avsluta stödet till
              klimatinvesteringsprogrammen för åren 20092010. 1
            </item>
            <item xml:id="i-SQxUtB5Ds1TnPzvnNZ3Udf">
              Riksdagen anvisar på anslag 34:3 Åtgärder för biologisk mångfald
              50 miljoner kronor utöver regeringens förslag, på anslag 34:4
              Sanering och återställning av förorenade områden 50 miljoner kronor
              utöver regeringens förslag, på nytt anslag Efterkonvertering av
              gamla bilar 150 miljoner kronor samt på nytt anslag Oljesanering
              av gamla vrak 5 miljoner kronor, allt för år 2008.
            </item>
            <item xml:id="i-VNn5Ajw8nE4Zkvg3vNsNpo">
              Riksdagen anvisar 40 miljoner kronor på nytt anslag Bilskrotningsfonden
              för år 2008.
            </item>
            <item xml:id="i-4Xtc4y8i4PBQjaewej6Bea">
              Riksdagen anvisar 50 miljoner kronor på nytt anslag Klimatmärkning
              för år 2008.
            </item>
            <item xml:id="i-CDEXjVFuetYGueCogc1nC1">
              Riksdagen tillkännager för regeringen som sin mening vad som
              anförs i motionen om en fortsatt satsning på miljöanpassad offentlig
              upphandling. 1
            </item>
            <item xml:id="i-PsSwYJpdNjPiiMWREnsE5E">
              Riksdagen tillkännager för regeringen som sin mening vad som
              anförs i motionen om ett skyndsamt genomförande av EU:s gemensamma
              kemikalielagstiftning i Sverige.
            </item>
            <item xml:id="i-PsGYhPMNnw45vGbs1nCAJm">
              Riksdagen avslår regeringens förslag om minskat anslag till biologisk
              mångfald.
            </item>
            <item xml:id="i-YX2dJ2TYPKVv9ePDcSRM4f">
              Riksdagen avslår regeringens förslag om minskat anslag till sanering
              av förorenade områden.
            </item>
            <item xml:id="i-DxjpoUH9B46sbkS24jm6Bk">
              Riksdagen tillkännager för regeringen som sin mening vad som
              anförs i motionen om en fortsatt satsning på havsmiljön.
            </item>
            <item xml:id="i-w1wDxUSdfbiZwgGNZ7iXK">
              Riksdagen tillkännager för regeringen som sin mening vad som
              anförs i motionen om en differentierad men stark strandskyddslagstiftning.
            </item>
          </list>
          <p xml:id="i-JvDXaiNabRHFQwHJjzvb4j">
            1 Yrkandena 1 och 5 hänvisade till FiU.
          </p>
        </div>
        <div xml:id="i-9WFahCbZhh6aT7Bs5XL3na" type="motContent">
          <head xml:id="i-4kns6g6Fv5iiUDuHB1NnHR" type="h1">
            Klimatinvesteringsprogrammen
          </head>
          <p xml:id="i-HyjcHsSqVn6N44M4bfr7pS">
            Klimatinvesteringsprogrammet (Klimp) läggs ned av regeringen.
            Klimpen är ett viktigt instrument för kommuner, näringsliv och
            organisationer att gemensamt energieffektivisera, investera och
            ställa om till en hållbar utveckling. Programmet har haft stor
            betydelse för det breda klimatarbete som pågår över hela landet
            och som gett Sverige hög trovärdighet i de internationella förhandlingarna.
            I enlighet med vad vi socialdemokrater skrev i budgetmotionen
            för 2007 avvisar vi att det statliga stödet till investeringsprogrammen
            avslutas år 2009 utan att alternativ anges. Vi föreslår ett fortsatt
            stöd med 210 miljoner kronor för år 2009 och 150 miljoner kronor
            för år 2010.
          </p>
          <head xml:id="i-TQof4nxd5Bu7aTnBxfFDi" type="h1">
            Efterkonvertering av bilar
          </head>
          <p xml:id="i-QiP5kfYARgaMeHpPbVrqLz">
            Den socialdemokratiska regeringen gav Vägverket i uppdrag att
            se över om bilars motorer kan efterkonverteras utan att det strider
            mot EU:s tillverkaransvar för avgasrening. Regeringen har gått
            vidare med EU-anpassningen, men låter samtidigt meddela att den
            inte tänker subventionera en efterkonvertering.
          </p>
          <p xml:id="i-LEYzkVU6Ea3qNAaupXorva">
            Vi socialdemokrater anser att efterkonverteringen ger bättre
            och snabbare effekter för miljön än den miljöbilspremie som regeringen
            gjort till sin stora nationella miljöåtgärd. Efterkonverteringen
            ger dessutom större fördelningspolitisk rättvisa. Många människor
            har inte möjlighet att köpa en ny miljöbil, även om de gärna skulle
            vilja. Regeringens miljöbilsbonus är inte tillräckligt. Vi föreslår
            en satsning på 150 miljoner kronor för efterkonvertering av bilar
            under år 2008 och 75 miljoner kronor för år 2009.
          </p>
          <head xml:id="i-VUAF2jpuESfHq9o5qL2xg4" type="h1">
            Skrotning av gamla bilar
          </head>
          <p xml:id="i-HnyUqhd9BCq2ooZcxifpyk">
            Utskrotningen och efterkonverteringen av gamla bilar är från
            miljösynpunkt bättre motiverat än subventioner för dem som har
            ekonomiska resurser att köpa nytt. Bilar äldre än 1989 års modell
            har fått skrotningsersättning på 4 000 kronor så länge Bilskrotningsfondens
            pengar har räckt. Pengarna är nu slut. Vi menar att regeringen
            bör fortsätta att finansiera skrotningen av gamla bilar i syfte
            att modernisera och miljöförbättra Europas äldsta bilpark. Vi
            föreslår ett förnyat anslag till Bilskrotningsfonden på 40 miljoner
            kronor för år 2008.
          </p>
          <head xml:id="i-9nWa5YK48auQskPgFg26J4" type="h1">
            Klimatmärkning
          </head>
          <p xml:id="i-9VFv7eA4sCKAHknqmUybjf">
            Många människor vill göra val som är bra för klimatet. Ett av
            våra viktigaste val görs nästan dagligen i matbutiken. En bra
            information om olika livsmedels klimatpåverkan skulle underlätta
            för konsumenterna att välja rätt.
          </p>
          <p xml:id="i-Xe5Ppm4Qw76TcsktLTjk8V">
            Regeringen har visat sig ointresserad av miljömärkningar, trots
            det faktum att alla borgerliga partier utom Moderaterna i valrörelsen
            stod bakom förslaget om en lagstiftad ursprungsmärkning. Därefter
            har indifferensen ökat. Producenter och företagare tilltros inte
            av regeringen att klara av certifieringen av sina produkter, det
            anses för krångligt.
          </p>
          <p xml:id="i-QFHP9uHFqVC2pnAFZPJw7C">
            Svenska konsumenter har ett stort ansvar när de ska ställa om
            sina konsumtionsmönster till en långsiktigt hållbar utveckling.
            Men alla förpliktelser kan inte läggas på dem. De behöver hjälp.
            Vi socialdemokrater vill att branschen och de organisationer som
            står bakom märkningarna ska bidra genom utförlig information och
            hederlig marknadsföring. Vi föreslår att 50 miljoner kronor avsätts
            för år 2008 som stöd till utveckling av klimatmärkningen.
          </p>
          <head xml:id="i-A1xPjgdfU8x93ufKSBAKhJ" type="h1">
            Satsning på miljöanpassad offentlig upphandling
          </head>
          <p xml:id="i-LcDscYpCt6FqycHqjKc3Wy">
            Den offentliga upphandlingen motsvarar 16 procent av EU-ländernas
            sammanlagda BNP och hela 25 procent av Sveriges bruttonationalprodukt.
            Från svensk sida betyder det att kommuner, landsting och stat
            handlar varor och tjänster för omkring 400 miljarder kronor varje
            år. Här finns en stor potential för ökat miljöpolitiskt inflytande.
          </p>
          <p xml:id="i-6NALBVpGc2SHvYGvoWEvgf">
            Vi socialdemokrater anser att den offentliga sektorn ska vara
            en tung drivkraft i arbetet på en hållbar utveckling. Genom att
            systematiskt fråga efter ny hållbar teknik kan kommuner, statliga
            bolag och myndigheter öka tempot i såväl den egna energieffektiviseringen
            som i det privata näringslivets produktutveckling. Den offentliga
            sektorn ska driva på i upphandlingar och offentliga investeringar.
            Den ska se till att hänsyn tas till miljöeffekter och sociala
            effekter under hela upphandlingskedjan. Som exempel kan nämnas
            betydelsen av ekologiskt och lokalt producerad mat, minimala transporter
            och god djuromsorg när livsmedelsprodukter köps in till skolor
            och omsorgsverksamhet, liksom kravet på att kollektivavtal följs.
          </p>
          <p xml:id="i-Er5CPskx22skK9bUv6BtX4">
            Den socialdemokratiska regeringen antog på ett tidigt stadium
            målet att den offentliga sektorn så långt som möjligt ska ställa
            krav på sociala hänsyn och miljöhänsyn. Vår ambition är nu att
            höja ribban ytterligare; vi vill att de upphandlande enheterna
            ska vara skyldiga att inför varje enskild upphandling ta ställning
            till om sociala krav och miljökrav ska ställas. Om den upphandlande
            enheten inte ställer krav, ska beslutet motiveras skriftligt.
            Vi vill att regeringen utreder möjligheterna att införa bindande
            regler för dessa krav.
          </p>
          <p xml:id="i-8fke6KuT1ZghNmfcFNiNu8">
            Naturvårdsverket fick i uppdrag av den socialdemokratiska regeringen
            att utforma en handlingsplan för miljöanpassad offentlig upphandling
            i Sverige. Ett av de mål som handlingsplanen föreslår för åren
            20072010 är att till en början hälften av alla glödlampor i offentlig
            sektor ska bytas ut mot lågenergilampor. Trots utgifter för inköp
            och elförbrukning innebär förslaget en årlig besparing på 124
            miljoner kronor. Koldioxidutsläppen skulle minska med cirka 30
            000 ton per år. Vi vill att regeringen går vidare med förslagen
            i handlingsplanen för miljöanpassad offentlig upphandling.
          </p>
          <head xml:id="i-34Bq2BTYJRnSxzvsuyhCrq" type="h1">
            Kemikalielagstiftningen
          </head>
          <p xml:id="i-71XKuu3s5ozGNMVYp9nAEt">
            Det socialdemokratiska arbetet med kemikaliefrågor har byggt
            på en viktig miljöpolitisk princip: försiktighetsprincipen. Arbetet
            har inneburit att vi inte har kunnat vänta med att agera när det
            funnits välgrundande misstankar om allvarliga hot mot miljön.
            En väntan skulle kunna ge stora skador, omöjliga att reparera.
            Kostnaderna för samhället skulle kunna bli enorma.
          </p>
          <p xml:id="i-AcYu821MYpTqRMA4rwWAPW">
            Arbetet har varit framgångsrikt. Sverige fick till exempel rätt
            i EG-domstolen, efter det att den tidigare regeringen stämt EU-kommissionen
            för godkännandet av det farliga ogräsmedlet parakvat. Medlet har
            varit förbjudet i Sverige sedan 1983. Sverige ville inte tillåta
            att bekämpningsmedel som innehåller parakvat åter skulle kunna
            användas inom landet.
          </p>
          <p xml:id="i-5KpEpiuNSHBjZ2a2KJrLxi">
            Vi socialdemokrater vill att försiktighetsprincipen fortfarande
            ska vara den miljöprincip som gäller för vår nationella kemikaliepolitik.
            Vi hemställer att regeringen följer den svenska traditionen att
            vara pådrivande också i internationell kemikaliepolitik. Vidare
            bör regeringen snarast verka för en svensk implementering av den
            europeiska kemikalielagstiftningen Reach.
          </p>
          <head xml:id="i-GMk5Ly197MngLeb7ZQUYSR" type="h1">
            Biologisk mångfald
          </head>
          <p xml:id="i-Mmtduc7Mg8WoDqTUzKMSXA">
            Regeringen minskar anslaget till biologisk mångfald samtidigt
            som man konstaterar att det redan idag är svårt att nå miljömålet
            Levande skogar, främst på grund av att marknadspriserna på skogsfastigheter
            stigit kraftigt. Regeringen bör snarast återkomma till riksdagen
            med en handlingsplan för hur målet om Levande skogar ska nås.
          </p>
          <head xml:id="i-5EyHcgbi8YynW5CzThXnYj" type="h1">
            Sanering
          </head>
          <p xml:id="i-CbeGJaaatHiFtK6fo8PFn4">
            Regeringen minskar i anslaget för sanering och återställning
            av förorenade områden med 50 miljoner kronor för år 2008. Vi motsätter
            oss förslaget och menar att regeringen underskattar behovet av
            sanering. Förorenade områden påverkar samhällsutvecklingen på
            flera sätt, inte minst bostadsbyggandet. Många kommuner har inte
            råd att sanera gamla industriområden för att bygga nya bostadsområden.
            Vi föreslår en fortsatt satsning på sanering med 50 miljoner kronor
            för år 2008 och 20 miljoner kronor för år 2009.
          </p>
          <head xml:id="i-FoV5aiYPTviQCP7QNZm2YF" type="h1">
            Enskilda avlopp
          </head>
          <p xml:id="i-LTNNLfcabahkeWmuUZAv1Y">
            Det finns idag cirka 400 000 undermåliga enskilda avlopp i vårt
            land som i praktiken strider mot lagen. De enskilda avloppen svarar
            för en betydande del av utsläppen av fosfor till Östersjön och
            våra sjöar. Vi anser att många kommuner och alldeles särskilt
            de kustkommuner som under sommaren fördubblar sina invånarantal
            bör ta initiativ till att förbättra sina avloppslösningar.
          </p>
          <p xml:id="i-CPKbg4fD4S1GmyCnt8BNRE">
            En annan angelägen åtgärd i kampen mot övergödningen är att öka
            kommunernas tillgänglighet för tömning av fritidsbåtars latrintankar.
          </p>
          <head xml:id="i-WQwvLcHso23LJTFtUHVsDn" type="h1">
            Havsmiljön
          </head>
          <p xml:id="i-Q66BmVwdfxkazdGqHW7n9g">
            Den socialdemokratiska regeringen gav havsmiljön hög politisk
            prioritet. En havsmiljökommission tillsattes för att sammanfatta
            kunskaperna om havets tillstånd. Kommissionens rapport låg till
            grund för havsmiljöstrategin 2005. Naturvårdsverket presenterade
            en nationell aktionsplan för havsmiljön 2006 och ett permanent
            samordningsråd bestående av 16 myndigheter med ansvar för havsmiljön
            tillsattes (Jordbruksverket, Fiskeriverket, Kustbevakningen, Sjöfartsverket
            bland andra). Ett havsmiljöråd upprättades med en bred sammansättning
            av yrkesfiskare och sportfiskare samt representanter för kustkommuner,
            sjöfart och miljöorganisationer.
          </p>
          <p xml:id="i-4FEZsxAC2JxRgKt3TB2ctJ">
            Det gemensamma arbetet runt Östersjön förstärktes, den socialdemokratiska
            regeringen drev frågan om att göra Östersjön till ett pilotområde
            för EU:s marina strategi och en särskild arbetsgrupp (task force)
            tillsattes på svenskt initiati v för att effektivisera arbetet
            inom Helsingforskommissionens (Hel com) aktionsplan för Östersjön.
            Planen presenteras inom kort.
          </p>
          <p xml:id="i-5JQ896pmPbJ1ZPfGoh8RGe">
            Strategierna fanns klara, arbetet var på gång. Men det dröjde
            länge innan några initiativ togs av den nya politiska ledningen
            i Miljödepartementet. När inriktningen på havsmiljön äntligen
            kom, finansierades den med medel från anslaget för biologisk mångfald.
          </p>
          <p xml:id="i-HUJL9hUhZCtLTdhLoPRRbJ">
            Vi socialdemokrater ställer oss positiva till att regeringen
            nu uttalat ett engagemang i havsmiljöfrågorna. Vi menar att regeringen
            gärna kan kartlägga källorna till havens miljöproblem så länge
            det sker samtidigt som åtgärder görs mot de avlopp vi redan känner
            till. Havsmiljökommissionens rapport för fyra år sedan var grundlig.
            Vi vet tillräckligt för att agera.
          </p>
          <p xml:id="i-RKYvhE2tqQMoGyD3dPMzhQ">
            Vi menar också att regeringen kan testa ny ekologisk teknik med
            förhoppning om snabba resultat, så länge man samtidigt angriper
            de fundamentala orsakerna till övergödningen: jordbrukets näringsläckage
            och trafikens utsläpp. Här är det också viktigt att säkerställa
            att åtgärderna ger rätt effekt.
          </p>
          <p xml:id="i-AEk6ZDExJP3h3hv1zq9kVc">
            Vi ställer oss självklart bakom förslaget om fosfatförbud i tvättmedel,
            men undrar varför det begränsas till tvättmedel för enskilt bruk?
            Vi är positiva till den tänkta utvecklingen av handel med utsläppsrätter
            för fosfor och kväve, och även för kväve- och svaveloxider inom
            sjöfarten. Vi väntar på genomförandet av den tidigare regeringens
            beslut om skattebefrielse för landsansluten el för fartyg vid
            kaj en åtgärd som skulle förbättra luften betydligt i svenska
            hamnstäder.
          </p>
          <p xml:id="i-WVTqWLpgFnCZpxPzhsYH3">
            Regeringens havsmiljösatsning är i stora stycken en fortsättning
            av den tidigare socialdemokratiska politiken. Det är bra. Men
            finansieringen måste ändras. Att ta från ett viktigt miljöpolitiskt
            område skogen och ge till ett annat havet kan vi inte kalla satsning.
          </p>
          <head xml:id="i-8K5oHV8KAkuoswKLTmXB5R" type="h1">
            Oljesanering av gamla vrak
          </head>
          <p xml:id="i-PDY4i474pd6D2SKAFn8mPS">
            I vattnen utanför de svenska kusterna finns, enligt Kustbevakningens
            beräkningar, närmare 700 vrak från andra världskriget och framåt.
            Många av dessa vrak har i dag nått den punkt då de är på väg att
            brytas sönder. Redan nu är det alltför många som läcker olja och
            kemikalier. Gradvis förstörs fiskeplatser och ekosystem. Brister
            ett fartyg hotar total förödelse under vattenytan och längs kusterna.
          </p>
          <p xml:id="i-KmywCMzyne8dvQGQxNm1Ha">
            Vi socialdemokrater vill att regeringen snarast uppmärksammar
            hotet från de gamla vraken. Vi vill att totalt 55 miljoner kronor
            avsätts för en första inventering av vraken och därefter sanering.
            Vi menar att dessa pengar är en spottstyver i sammanhanget, jämfört
            med de enorma kostnader en oljekatastrof skulle innebära.
          </p>
          <head xml:id="i-8H6Dyy2bA9YNasnSY52fnV" type="h1">
            Strandskyddet
          </head>
          <p xml:id="i-KkWYKkoc8BpKMvC6rpW4o6">
            Vi socialdemokrater anser att strandskyddet har en central betydelse
            för vår unika svenska allemansrätt. Strandskyddet är kanske det
            mest konkreta uttrycket för allemansrätten och det finns också
            reglerat i miljölagstiftningen. Så ska det vara även i fortsättningen
            ett områdesskydd enligt miljöbalken.
          </p>
          <p xml:id="i-PuFa6fyFfsZUnGXRkX99ko">
            Vi motsätter oss dock inte möjlig heterna till lokala anpassningar
            som i vis sa fall ger ett mer differentierat strandskydd. Lagen
            gör inte skillnad på hög­exploaterade områden och områden där
            tillgången till stränder är god. Därför bör det lokala inflytandet
            markeras och områden med glesare bebyggelse bör få chans till
            ett utökat byggande för att främja den regionala utvecklingen.
          </p>
          <p xml:id="i-kYynxTBFDUt1kXgYLpuEm">
            Allmänintresset ska dock väga tungt. Dispenser ska behandlas
            som de specifika undantag de är. I de fall strandskyddet upphävs
            måste det finnas en fri passage för allmänheten mellan strandlinjen
            och planerad bebyggelse eller andra anläggningar.
          </p>
          <p xml:id="i-W6M4AoybtNzT93ZM8vZnxK">
            Vår grundinställning är sålunda ett fortsatt generellt strandskydd,
            med lättnader som geografin kan tillåta och med stärkt skydd för
            de mest värdefulla strandområdena.
          </p>
          <head xml:id="i-svwiqLEyivKMp9MeGU26v" type="h1">
            Marint skräp
          </head>
          <p xml:id="i-S9DrSpeywJCc4qJKnpGV7g">
            Det marina skräpet är ett stort miljöproblem på framför allt
            den svenska västkusten. Vi anser att regeringen snarast bör lägga
            fram ett program för rena kuster inom ramen för EU-samarbetet.
          </p>
          <head xml:id="i-SodfTPxRU4g7bRWHmWoyTR" type="h1">
            Hållbar hamnverksamhet
          </head>
          <p xml:id="i-CHFL3GuvZydj7yx5WrAbFk">
            Vi socialdemokrater vill satsa ytterligare på en hållbar hamnverksamhet,
            vilket bland annat innebär nya logistikcentra och nödhamnar. De
            ekonomiska styrmedlen för sjöfarten måste därtill utvecklas: handel
            med utsläppsrätter för sjöfarten och olika former av avgifter
            som differentierade hamnavgifter eller farledsavgifter. Hårdare
            straff bör införas för de fartyg och rederier som släpper ut olja
            i Östersjön eller Västerhavet.
          </p>
        </div>
        <div xml:id="i-Be8cgvGa2VTonjUPPZe37Y" type="signatureBlock">
          <list xml:id="i-N2ccajEqJFQAcWPDQ4D9UH">
            <item xml:id="i-EaDmxPxk4qDC9D2LBNrpgr" who="i-NW2TEoH8XmW9aSn2aKJ8EA" type="signature">
              Anders Ygeman (s)
            </item>
            <item xml:id="i-5zFCvRFWWH7ZQ1s25Hv55z" who="i-Uxe3rhosBnSZpqJX5d7gpy" type="signature">
              Carina Ohlsson (s)
            </item>
            <item xml:id="i-WbcSyaAjhaLJtuYY3eoobP" who="i-JfXS8EFEqMfBiyryszrVvW" type="signature">
              Ann-Kristine Johansson (s)
            </item>
            <item xml:id="i-25rNsh39tUW3P72AJQeEeF" who="i-FrC3WwfjWAuoWu4BnbedDa" type="signature">
              Jan-Olof Larsson (s)
            </item>
            <item xml:id="i-HsVv5qF5XdKND74UUCCgJD" who="i-HxcQkHC9fDSzkJWgvdhDEF" type="signature">
              Lena Hallengren (s)
            </item>
            <item xml:id="i-C5rPGwuDg1EPwZkSrLvkwo" who="i-B34sv9ytsiioT1XaQtyXUo" type="signature">
              Helén Pettersson i Umeå (s)
            </item>
            <item xml:id="i-U4Ct4La9vFEeTrUrf31Kj8" who="i-82JYkSfoXnEHz2Cm1hUTA2" type="signature">
              Aleksander Gabelic (s)
            </item>
            <item xml:id="i-UoVLEsXVqBk7s8KToMC9Zv" who="i-MKm68HiDPih8eisvsh6GJg" type="signature">
              Bo Bernhardsson (s)
            </item>
          </list>
        </div>
      </div>
    </body>
  </text>
</TEI>
