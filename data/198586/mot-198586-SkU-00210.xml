<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-SkU-00210">
  <teiHeader>
    <fileDesc>
      <titleStmt>
        <title>Den skattemässiga behandlingen av förluster på grund av brott</title>
        <author corresp="r-0 r-0">Martin Olsson och Marianne Andersson (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den skattemässiga behandlingen av förluster på grund av brott</title>
          <idno type="rdwebb">G902Sk210</idno>
          <rs type="number">Sk210</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/G902Sk210/text</ref>
          <ref type="dokument_url_html">http://data.riksdagen.se/dokument/G902Sk210</ref>
          <ref type="dokumentstatus_url_xml">http://data.riksdagen.se/dokumentstatus/G902Sk210</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>Martin Olsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>Marianne Andersson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5tB17FuW1nUjpJ3PLWkbDH" type="signed"/>
        <correspContext corresp="i-5tB17FuW1nUjpJ3PLWkbDH">
          <note type="signatory" corresp="r-0"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_sk_210/mot_198586_sk_210-001.pdf"/>
      <div type="motHeader" xml:id="i-EJHEjhEavuRaG8hLHXro84">
        <div type="motTitle" xml:id="i-2jvjwdF4jeZmaMShJTxdYq"/>
        <div type="motSubmissionInfo" xml:id="i-CK9bPruisJ31DUrW5H1aU3"/>
      </div>
      <div type="motBody" xml:id="i-E2spsN9NYNahHbWYxvhLJ1">
        <div xml:id="i-7PpJKt936zawCcj7mhS5p2">
          <p xml:id="i-N8y9b2TN1XAvVacULnswMT">
            Motion till riksdagen 1985/86:Sk210
          </p>
          <p xml:id="i-YV1VErXNjqB7bMprfJEta5">
            Martin Olsson och Marianne Andersson (c) Den skattemässiga behandlingen
            av förluster på grund av brott
          </p>
          <p xml:id="i-6GgSDNLRUMRs1LGj1Dtz9z">
            Frågan om huruvida förluster uppkomna på grund av brott skall
            bedömas som avdragsgilla kostnader eller ej har aktualiserats
            genom ett — med all rätt — mycket uppmärksammat fall i Ånge kommun
            i Västernorrlands län. För fem år sedan blev två personer som
            där tillsammans driver en bensinstation vid ett inbrott bestulna
            på drygt 125 000 kr. i kontanter och checkar. Tjuvarna greps efter
            hand, men det stulna beloppet har inte återställts och försäkringsbolaget
            har endast ersatt ca 10 90 av det stulna. Taxeringsnämnden godkände
            förlusten på grund av stölden som en avdragsgill driftförlust
            i rörelsen. Men med hänvisning till några utslag i regeringsrätten
            har länsrätten vägrat avdrag för förlusterna. Som en följd av
            detta länsrättens beslut har de båda bestulna bensinstationsinnehavarna
            under 1985 i egenavgifter, skatter och räntor krävts på tillsammans
            ca 150 000 kr. Deras förlust på grund av stölden har härigenom
            mer än fördubblats, vilket medfört att dessa båda unga småföretagare,
            som genom strävsamt arbete försökt bygga upp sitt företag, kommit
            i en mycket besvärande ekonomisk situation. Gällande regler, som
            drabbat dessa två småföretagare så hårt, innebär att för att en
            förlust som uppkommit i den bedrivna verksamheten skall vara avdragsgill
            krävs att den kan betraktas som en normal företeelse i rörelsen
            (driftförlust). Som kapitalförlust betraktas en förlust som uppkommit
            vid sidan av vad som normalt ingår som led i förvärvsverksamheten.
            En kapitalförlust är inte avdragsgill. Förlust av kontanta medel
            är normalt avdragsgill då den förorsakats av felväxling. I proposition
            1980/81:86 redovisades (s. 208 och 209) bedömningarna av förluster
            av kontanta medel genom brott med följande:
          </p>
          <p xml:id="i-Xw4FK2MymVyX5ZkLVp5se4">
            Förlust av kontanta medel genom brottsligt förfarande av anställd
            torde normalt bedömas som driftförlust om brottet begåtts av någon
            som genom sin tjänst har medel under sin förvaltning. Har brottet
            begåtts av annan anställd är förlusten däremot att hänföra till
            kapitalförlust. Detta gäller också om det är fråga om stöld av
            utomstående.
          </p>
          <p xml:id="i-GNUJQrjwA74vVsYiDnBE4i">
            Därefter redovisas i propositionen flera utslag från regeringsrätten
            som exempel på denna bedömning. Någon ändrad gränsdragning mellan
            driftför- luster och kapitalförluster i nämnda situationer föreslogs
            inte i proposi- tionen. Det råder ingen som helst tvekan om att
            gällande regler och deras tillämpning kan drabba av brottsligt
            förfarande utsatta personer mycket hårt, vilket nämnda akutella
            fall i Ånge är ett exempel på.
          </p>
          <p xml:id="i-C8DExxgMrfvnUkeqSCfiMT">
            16
          </p>
          <pb facs="riksdagen-motions-pdf/data/198586/mot_198586_sk_210/mot_198586_sk_210-002.pdf"/>
          <p xml:id="i-Tx3zwp4nbtJNr3hjM31Ui7">
            I deras fall kan noteras att om det hade varit exempelvis en
            anställd kassör som tagit pengarna hade det varit en avdragsgill
            driftförlust, men eftersom utomstående bröt sig in och stal betraktas
            det som en icke avdragsgill kapitalförlust. På innevarande riksmötes
            första dag, den 30 september 1985, ställde därför undertecknad
            Olsson en fråga till finansministern om ”regeringen avser att
            verka för ändringar av reglerna för den skattemässiga behandlingen
            av förluster som uppstått på grund av stöld?” Finansministerns
            svar den 17 oktober innehöll inte något som helst löfte härom
            utan endast en hänvisning till att länsrättens dom i nämnda fall
            överklagats till kammarrätten och att ”innan den skattemässiga
            prövningen avslutats är jag inte beredd att ta ställning till
            om reglerna på detta område bör ändras.” Enligt vår mening kan
            riksdagen inte nöja sig med detta. Om vi utgår ifrån att även
            kammarrättens dom överklagas, kan det dröja många år innan man
            enligt finansministerns angivna bedömning bör ta ställning till
            om reglerna behöver ändras. Regeringsrätten har som angavs i nämnda
            proposition vid flera tillfällen tagit ställning till liknande
            fall. Skall riksdagen nöja sig med att ständigt avvakta nya utslag
            av regeringsrätten kan vi riskera att det aldrig blir något tillfälle
            eftersom det — med den tid ett ärende tar som överklagas från
            domstol till domstol — alltid kan finnas någon sådan dom som överklagats
            och som ännu inte hunnit behandlas av regeringsrätten. För de
            allra flesta upplevs konsekvenserna av gällande lag som mycket
            anmärkningsvärda. Ja, man kan säga att de allra flesta inte torde
            finna att reglernas konsekvenser i det inledningsvis nämnda exemplet
            överensstäm- mer med det allmänna rättsmedvetandet. Att betala
            skatter och avgifter för inkomster och överskott är naturligt,
            men att även förluster på grund av brott, som ingen helt kan skydda
            sig emot, skall bli underlag för skatter och avgifter upplevs
            nog av de allra flesta som mycket främmande för våra rättsprinciper.
            Det av oss nämnda exemplet har väckt stor uppmärksamhet i massmedia,
            och den genomgående slutsatsen där i anledning av fallet är att
            varken skattelagstiftning eller andra lagar får vara så utformade
            att tillämpningen av dem upplevs som en utmaning både mot förnuft
            och rättskänsla. Enligt vår mening bör riksdagen hos regeringen
            begära skyndsam översyn av och förslag om gränsdragning mellan
            avdragsgilla och inte avdragsgilla förluster. Särskilt viktigt
            är att här nämnda regler får en utformning så att oskyldiga som
            utsätts för brott inte i framtiden skall drabbas på det sätt som
            nu kan ske. Vi är medvetna om att det finns gränsdragningsproblem
            och att samhället måste skydda sig emot att reglerna kan missbrukas.
            Men samhället måste framför allt skydda medborgarna mot orättvis
            behandling. Det upplevs utan tvekan som orättvist när bestulna
            drabbas av skatter och avgifter på sina förluster, medan inbrottstjuvarna
            kan förbruka medlen utan att förmodligen någon gång återbetala
            och ännu mindre betala skatt för det stulna.
          </p>
          <p xml:id="i-EE6tDhSBK58anqDC7LLzTu">
            Mot. 1985/86 Sk210
          </p>
          <p xml:id="i-UMVSm8FYtCNi9Qq3jdMf3E">
            17
          </p>
          <pb facs="riksdagen-motions-pdf/data/198586/mot_198586_sk_210/mot_198586_sk_210-003.pdf"/>
          <p xml:id="i-SKr3o9VLasH5MyMekZihB">
            Mot. 1985/86 Sk210
          </p>
          <p xml:id="i-Az1fzvZBE5GACPR7E9UdwP">
            Hemställan
          </p>
          <p xml:id="i-8BxcEkJJUQkWi9N9k5ms9p">
            Med hänvisning till det anförda hemställs att riksdagen beslutar
            att hos regeringen begära översyn och förslag gällande ändrad
            gränsdragning mellan avdragsgilla och inte avdrags- gilla förluster
            som uppkommit på grund av brott i enlighet med vad som i motionen
            anförts.
          </p>
          <p xml:id="i-Bt2sKGtt7HQR7gtgEoWoHn" type="date">
            Stockholm den 10 januari 1986
          </p>
          <p xml:id="i-Ei15FT8dVgVXKrNJnnoCx4">
            Martin Olsson (c) Marianne Andersson (c)
          </p>
          <p xml:id="i-AWkjx8U8Vic3cuxubC7jaX">
            18
          </p>
          <pb facs="riksdagen-motions-pdf/data/198586/mot_198586_sk_210/mot_198586_sk_210-004-001.pdf"/>
          <pb facs="riksdagen-motions-pdf/data/198586/mot_198586_sk_210/mot_198586_sk_210-004-002.pdf"/>
          <pb facs="riksdagen-motions-pdf/data/198586/mot_198586_sk_210/mot_198586_sk_210-004-003.pdf"/>
          <pb facs="riksdagen-motions-pdf/data/198586/mot_198586_sk_210/mot_198586_sk_210-004-004.pdf"/>
          <pb facs="riksdagen-motions-pdf/data/198586/mot_198586_sk_210/mot_198586_sk_210-004.pdf"/>
          <pb facs="riksdagen-motions-pdf/data/198586/mot_198586_sk_210/mot_198586_sk_210-005.pdf"/>
          <p xml:id="i-GpsR6c4thrSBfNUYGUTsZQ">
            gotab Stockholm 1986 10007
          </p>
        </div>
      </div>
    </body>
  </text>
</TEI>
