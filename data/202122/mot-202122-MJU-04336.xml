<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-04336">
  <teiHeader>
    <fileDesc>
      <titleStmt>
        <title>med anledning av prop. 2021/22:58 Stärkt äganderätt, flexibla skyddsformer och ökade incitament för naturvården i skogen med frivillighet som grund</title>
        <author corresp="i-AFto3gTmjTfTgomtq31hLZ">av Jessica Rosencrantz m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4336 av Jessica Rosencrantz m.fl. (M)</title>
          <idno type="rdwebb">H9024336</idno>
          <rs type="number">4336</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9024336/text</ref>
          <ref type="dokument_url_html">http://data.riksdagen.se/dokument/H9024336</ref>
          <ref type="dokumentstatus_url_xml">http://data.riksdagen.se/dokumentstatus/H9024336</ref>
          <ref type="docx">http://data.riksdagen.se/fil/19A9E999-DA1D-48BE-B8D4-B631A9830E1A</ref>
          <ref type="pdf">http://data.riksdagen.se/fil/DB3DD356-3655-42F0-A436-1A61B604F4C8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AFto3gTmjTfTgomtq31hLZ</idno>
            <name>Jessica Rosencrantz</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-J8SCExNLzjPY3RyEWite4t"/>
        <correspContext corresp="i-J8SCExNLzjPY3RyEWite4t">
          <ref>Proposition 2021/22:58</ref>
        </correspContext>
        <correspAction xml:id="i-SEhAbiMcAARZxWpwZrxzZ2" type="signed"/>
        <correspContext corresp="i-SEhAbiMcAARZxWpwZrxzZ2">
          <note type="signatory" corresp="i-AFto3gTmjTfTgomtq31hLZ"/>
          <note type="signatory" corresp="i-MDmz3BZyW3T2P9Tp6bvsBM"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction type="submitted" xml:id="i-98fZMJMrHTi7w3267HK6kK">
          <date when="2021-12-01"/>
          <time when="16:59:22"/>
        </correspAction>
        <correspAction type="dismissed" xml:id="i-GgxHfzN5NXm3n6TUrjzCWj">
          <date when="2021-12-14"/>
        </correspAction>
        <correspAction type="reviewed" xml:id="i-RjKvacynJQNAbkcGPykZPh">
          <date when="2021-12-14"/>
          <time when="12:46:55"/>
        </correspAction>
        <correspAction type="referred" xml:id="i-S7kXaHasCma6fsJ6DK6pfh">
          <date when="2021-12-15"/>
        </correspAction>
        <correspAction type="assigned" xml:id="i-59Gq2eZM4yUADzYkHvf9Tf">
          <date when="2022-10-12"/>
          <time when="11:12:05"/>
        </correspAction>
        <correspContext corresp="i-59Gq2eZM4yUADzYkHvf9Tf">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-XqseEdup7VgAQDpctH6sEA"/>
        <correspContext corresp="i-XqseEdup7VgAQDpctH6sEA">
          <ref type="uppgift">2021/22:MJU17</ref>
          <ref type="ref_dok_id">H901MJU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU17</ref>
          <ref type="ref_dok_titel">Stärkt äganderätt, flexibla skyddsformer och ökade incitament för naturvården i skogen med frivillighet som grund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7o1Ebh3a5HyAYb456dv7Pn"/>
        <correspContext corresp="i-7o1Ebh3a5HyAYb456dv7Pn">
          <ref type="uppgift">2021/22:MJU18</ref>
          <ref type="ref_dok_id">H901MJU18</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU18</ref>
          <ref type="ref_dok_titel">Stärkt äganderätt, flexibla skyddsformer och ökade incitament för naturvården i skogen med frivillighet som grund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4336 av Jessica Rosencrantz m.fl. (M) med anledning av prop. 2021/22:58 Stärkt äganderätt, flexibla skyddsformer och ökade incitament för naturvården i skogen med frivillighet som grund</div>
      </div>
      <div type="motBody">
        <div type="motProposal" subtype="förslag">
          <head xml:id="i-PbQBBZxMeWGkPVUesYAbR8">
            Förslag till riksdagsbeslut
          </head>
          <list style="ol">
            <item xml:id="i-SMLdyH71WhEWtubhFoVBxm">
              Riksdagen ställer sig bakom det som anförs i motionen om att
              avsättningar av mark för formellt skydd ska ske på frivillig grund
              i samförstånd mellan markägare och myndigheter och tillkännager
              detta för regeringen.
            </item>
            <item xml:id="i-SxGNLFSh2HBdZ5ozDuTzfW">
              Riksdagen ställer sig bakom det som anförs i motionen om att
              miljömålens preciseringar bör omformuleras så att de blir nåbara
              och tillkännager detta för regeringen.
            </item>
            <item xml:id="i-XkhA1SL5Bi7aVE84QFmawS">
              Riksdagen ställer sig bakom det som anförs i motionen om att
              miljöbalken bör ses över i syfte att förtydliga och begränsa när
              avsteg från frivillighet vid formellt skydd får göras och tillkännager
              detta för regeringen.
            </item>
            <item xml:id="i-Ks6oyfmjF6UPbhnVNKy9b2">
              Riksdagen ställer sig bakom det som anförs i motionen om att
              biotopskyddsbestämmelserna inte ska utökas till att omfatta t.ex.
              kulturmiljövärden och sociala värden och tillkännager detta för
              regeringen.
            </item>
            <item xml:id="i-Nx9TpgXBNv2vgDsaZMjqH9">
              Riksdagen ställer sig bakom det som anförs i motionen om att
              regeringen senast den sista april 2022 ska tillsätta en utredning
              med syftet att möjliggöra periodiserad beskattning av alla former
              av ersättningar vid intrång i pågående skogsbruk och tillkännager
              detta för regeringen.
            </item>
            <item xml:id="i-L9YTdN6g3B14Cv1vyR4AY6">
              Riksdagen ställer sig bakom det som anförs i motionen om att
              genomföra ett nytt markförsäljningsprogram för Sveaskog omfattande
              20 procent av bolagets skogsmark och tillkännager detta för regeringen.
            </item>
            <item xml:id="i-D5ZB7UH6n7dAq6eec3NmYq">
              Riksdagen ställer sig bakom det som anförs i motionen om att
              regeringen inte bör begränsa vilka typer av ägare som ges möjlighet
              att delta i de program för ersättningsmark och markförsäljning
              som föreslås i propositionen och tillkännager detta för regeringen.
            </item>
            <item xml:id="i-MjZbEJyUdm2zXPqjMQQRU9">
              Riksdagen ställer sig bakom det som anförs i motionen om att
              regeringen ska precisera uppdraget till Sveaskog så att nettointäkterna
              från det utökade markförsäljningsprogrammet ska återgå till staten
              och tillkännager detta för regeringen.
            </item>
            <item xml:id="i-GcEfM38jS3hrpTtTznrjGy">
              Riksdagen ställer sig bakom det som anförs i motionen om att
              skogsbruk alltid ska klassas som pågående markanvändning och tillkännager
              detta för regeringen.
            </item>
            <item xml:id="i-NJjAiYiYiA2N6egBvv47sn">
              Riksdagen ställer sig bakom det som anförs i motionen om att
              regeringen senast den sista april 2022 ska återkomma till riksdagen
              med ett förslag om att allt skogsbruk ska klassas som pågående
              markanvändning och tillkännager detta för regeringen.
            </item>
            <item xml:id="i-RnEieeDMCu5qSj4wTTzMT9">
              Riksdagen ställer sig bakom det som anförs i motionen om att
              regeringen omedelbart ska ge Skogsstyrelsen i uppdrag att upphöra
              med nyckelbiotopsregistreringen och tillkännager detta för regeringen.
            </item>
            <item xml:id="i-Le3qPwkCMRWKsmQnZ9hsCK">
              Riksdagen ställer sig bakom det som anförs i motionen om att
              uppgifterna i nyckelbiotopsregistret endast ska vara tillgängliga
              för Skogsstyrelsen och berörda markägare och tillkännager detta
              för regeringen.
            </item>
            <item xml:id="i-2XzinVFMPKyH6oYYVkuGX7">
              Riksdagen ställer sig bakom det som anförs i motionen om att
              markägare ska ges möjlighet att begära omprövning av nyckelbiotopsregistreringen
              samt att detta ska vara möjligt att pröva i domstol och tillkännager
              detta för regeringen.
            </item>
            <item xml:id="i-T82hKxXRBkodrEuEEUnidD">
              Riksdagen ställer sig bakom det som anförs i motionen om att
              markägare med nyckelbiotopsregistrerad mark ska erbjudas förtur
              vid erbjudande om formellt skydd och tillkännager detta för regeringen.
            </item>
            <item xml:id="i-Sxu6YWgXaKvbq8ArdwM2wZ">
              Riksdagen ställer sig bakom det som anförs i motionen om att
              regeringen inte ska ge ett myndighetsuppdrag om att utveckla metoder
              för att med hjälp av moderna digitala fjärranalysmetoder identifiera
              förhållanden i naturen och tillkännager detta för regeringen.
            </item>
            <item xml:id="i-5Z1oXxeh1gHgWRiyLBzSk1">
              Riksdagen ställer sig bakom det som anförs i motionen om att
              beslutsunderlag för formellt skydd eller nekad avverkning ska
              tas fram genom inventering på plats, att markägaren ska erbjudas
              möjlighet att närvara vid dessa inventeringar och att resultatet
              av inventeringen ska gå att överklaga och tillkännager detta för
              regeringen.
            </item>
            <item xml:id="i-9tyCprA19r1Vc5M4m9EfEm">
              Riksdagen ställer sig bakom det som anförs i motionen om att
              regeringens uppdrag till Skogsstyrelsen om regelförenkling inom
              skogsbruket ska utgå från skogsägarnas och skogsnäringens behov
              och att arbetet ska ske i samråd med dessa och tillkännager detta
              för regeringen.
            </item>
            <item xml:id="i-QuqBrST77GG7imj5n9LPMW">
              Riksdagen ställer sig bakom det som anförs i motionen om att
              förslaget om att 140 000 hektar produktiv statlig skogsmark ovan
              och i nära anslutning till gränsen för fjällnära skog snarast
              ges formellt skydd inte ska genomföras och tillkännager detta
              för regeringen.
            </item>
            <item xml:id="i-EenqwztHL79nQmrnHvw8pJ">
              Riksdagen ställer sig bakom det som anförs i motionen om att
              den totala arealen skogsmark som är undantagen från skogsbruk
              inte ska öka och tillkännager detta för regeringen.
            </item>
            <item xml:id="i-HGLEWbhBsW88xFiBzbFCan">
              Riksdagen ställer sig bakom det som anförs i motionen om att
              genomföra en löpande översyn av skyddade områden med möjlighet
              till förändringar om skyddet inte längre är ändamålsenligt och
              tillkännager detta för regeringen.
            </item>
            <item xml:id="i-L1CRbeEaMhbQV3FCC7F1Lw">
              Riksdagen ställer sig bakom det som anförs i motionen om att
              genomföra en översyn av beräkningsgrunderna för skog som är skyddad
              eller på annat sätt undantagen från produktion så att Sverige
              inte underrapporterar om detta, och detta tillkännager riksdagen
              för regeringen.
            </item>
          </list>
        </div>
        <div type="motContent">
          <head type="h1" xml:id="i-XXuNqs9jnLMYZyvyy2iv2F">
            Motivering
          </head>
          <p xml:id="i-Ei3spx7mAJiibcuw6kpKPU">
            Skogen är en av Sveriges viktigaste naturtillgångar och skogsnäringen
            är en viktig del av svensk ekonomi. Den svenska skogens betydelse
            för vårt land kan inte nog understrykas. Skogen ger jobb, skatteintäkter
            och är väsentlig för vår handel med andra länder. Skogs­industrin
            sysselsätter ca 115 000 personer totalt och exportvärdet är ungefär
            145 miljarder kronor årligen.
          </p>
          <p xml:id="i-A7RnzxzqLt42sY8YfZnXFN">
            Samtidigt är skogen en av våra viktigaste tillgångar för omställningen
            till ett fossil­oberoende samhälle. Produkter från skogen kan
            ersätta och tränga ut fossila alternativ i allt från byggnadsmaterial
            till bränslen. Det gör ett skogsbruk med hög produktivitet till
            en viktig del av den svenska och globala klimatomställningen.
            Därtill ger skogen möj­ligheter till friluftsliv, jakt och turism
            samt omfattar en stor och viktig biologisk mång­fald. Skogen bidrar
            därmed på flera sätt till att göra vårt land rikt.
          </p>
          <p xml:id="i-UKaqtRsMKeFBNgQbXECBG4">
            Grundläggande för all skogsproduktion är äganderätten. Äganderätten
            ska omfatta rätten att bruka mark och upprätthålla principen om
            frihet under ansvar. Genom den kan de svenska skogsbrukarna fortsätta
            med det skogsbruk som hittills varit så framgångs­rikt. Moderaterna
            vill att de svenska skogsbrukarna fortsatt ska stå starka i den
            interna­tionella konkurrensen, och vi värnar därför äganderätten.
          </p>
          <p xml:id="i-3SxfFYSBWMyQ7dcY6PfqcC">
            Den biologiska mångfalden i skogen är på många sätt god och det
            är bl.a. tack vare de privata skogsägarnas insatser. Mängden gammal
            skog, död ved såväl som lövträd ökar. Svenska skogsägare levererar
            både klimatnytta och biologisk mångfald.
          </p>
          <p xml:id="i-PC7EHGQXRxvUyrscGgWUtz">
            Många markägare och företagare inom de gröna näringarna ger i
            växande omfatt­ning uttryck för oro över att äganderätten håller
            på att urholkas – ofta genom små steg och åtgärder som var för
            sig inte alltid uppfattas som särskilt dramatiska, men som sammantaget
            innebär kraftiga inskränkningar. Äganderätten befinner sig på
            ett sluttande plan som nu lutar allt kraftigare, genom krav på
            utökad talerätt avseende avverkningar, inskränkningar av möjligheterna
            att bruka marken genom otydliga instrument såsom nyckelbiotopsregistret
            eller ambitioner om att undanta allt större arealer från att brukas.
            Samtidigt flyttar EU fram sina positioner med lagstiftningsinitiativ
            som riskerar att inskränka svenska skogsägares rådighet över sin
            egen mark.
          </p>
          <p xml:id="i-Y6jae4sYpFbi3c1LSfMfTF">
            Moderaterna ser med oro på den utvecklingen, och på det sätt
            som regeringen och dess samarbetspartier hanterat frågorna under
            den innevarande mandatperioden. Den proposition som nu lämnats
            till riksdagen är ett exempel på när denna hantering miss­lyckats.
          </p>
          <head type="h2" xml:id="i-Gcps8aPVDFgvtxPDRVb3Jm">
            Propositionen innebär fortsatt osäkerhet för landets skogsägare
          </head>
          <p xml:id="i-QQukCKQoc7f5xrV64sf6sN">
            Förslagen i propositionen har sitt ursprung i den överenskommelse
            som träffades mellan Socialdemokraterna, Centerpartiet, Liberalerna
            och Miljöpartiet i januari 2019. I överens­kommelsen anges en
            ambition om att värna och stärka den privata äganderätten till
            skogen, stärka rättssäkerheten för markägare och företag samt
            säkerställa att markägare ska få ekonomisk kompensation för inskränkningar
            i ägande- och brukanderätten i den utsträckning de har rätt till.
            En utredning – den s.k. skogsutredningen – tillsattes med det
            uttryckta målet att i juli 2021 ha på plats ny lagstiftning som
            infriar löftena.
          </p>
          <p xml:id="i-BfLAs8yFEqLD9xZeoYUdgs">
            Moderaterna, samt alla andra som bevittnat processen, kan konstatera
            att proposi­tionen som nu lämnats till riksdagen arbetats fram
            med betydande svårigheter, och att den vilar på en djup oenighet
            bland de parter som förhandlat fram den. Inte minst verkar parterna
            ha motstridiga positioner i förhållande till bl.a. frågan om att
            undanta stora arealer fjällnära skog från att brukas. Dessutom
            verkar de ha motsatt uppfattning av vad de kommit fram till och
            vad propositionen innebär.
          </p>
          <p xml:id="i-SHDa2YQafYPCd5AFNUYzQx">
            Det kan också konstateras att tidsplanen nu är så definitivt
            spräckt att det saknas för­utsättningar att genomföra och få genomslag
            för mer än ett fåtal åtgärder under inne­varande mandatperiod.
          </p>
          <p xml:id="i-9jk4h2VyfJE6ZfqrfQ7x1r">
            Som ett resultat av detta är nu den proposition som regeringen
            lämnar till riksdagen nästan helt fri från konkreta förslag. Centrala
            problem som behöver lösas för att stärka äganderätten – såsom
            frivillighet vid inrättande av formellt skydd, beskattning av
            ersättningar eller konsekvenserna av nyckelbiotopsregistreringen
            – lämnas olösta och hänvisas till nya myndighetsuppdrag och utredningar
            som i många fall är otillräckligt beskrivna och avgränsade.
          </p>
          <p xml:id="i-9QS7fAvF8NMN1aGd24DGd3">
            Det tydligaste exemplet på detta är hanteringen av frivillighet
            vid inrättande av for­mellt skydd. I propositionen konstateras
            att avsteg från frivillighet bör ske mer restrik­tivt än i dag,
            men ändock ”när så är befogat”. Grunden för bedömning av avsteg
            från frivillighet finns i miljöbalken, vilken regeringen inte
            ser skäl till att förändra. Man hoppas i stället att myndigheterna
            ”ska sträva efter att vara lyhörda gentemot mark­ägaren” och att
            de ska se över sitt arbetssätt ”med utgångspunkt i regeringens
            bedöm­ning”. Detta får ses som en from förhoppning. En beslutspunkt
            för riksdagen att ta ställning till saknas.
          </p>
          <p xml:id="i-CVcb5VNNHceHNtSPTJwVYY">
            Inga av förslagen i propositionen är tidsatta. Därtill saknas
            tillräckliga konsekvens­beskrivningar av de få förslag som riksdagen
            ska besluta om, bl.a. vad gäller påverkan på statsfinanserna,
            på arbetstillfällen och på landsbygdens utveckling.
          </p>
          <p xml:id="i-YUwMY4gy9BDKrvAfURmR79">
            I och med regeringsbildningen i november 2021 får det också anses
            ytterst oklart vilka förutsättningar som gäller för de förhandlande
            parternas eventuella fortsatta samarbete, och hur detta regleras.
            Mandatperioden går nu också mot sitt slut. Vilka av förslagen
            i propositionen som efter valet slutligen genomförs är därmed
            omöjligt att veta. Det sammanlagda resultatet av detta är att
            landets skogsägare nu hålls i fortsatt osäkerhet om hur förutsättningarna
            för ägande och brukande av skogen ska utvecklas.
          </p>
          <head type="h2" xml:id="i-9Tf4P3eLSgn3jqfaUL9JWW">
            Frivillighet ska råda vid formellt skydd
          </head>
          <p xml:id="i-EyWrXLRVdP3zyr2jKdeCEm">
            I propositionen beskriver regeringen att frivilligt formellt
            skydd bör vara en grundläg­gande utgångspunkt och ett huvudsakligt
            arbetssätt för myndigheterna samt att avsteg från frivillighet
            bör vara mer restriktivt än i dag, när så är befogat. Propositionen
            saknar dock konkreta förslag till hur denna högre grad av frivillighet
            ska uppnås.
          </p>
          <p xml:id="i-3YaL4UpcvhbrVW6CNhXAZK">
            Moderaterna anser att frivillighet ska råda vid avsättningar
            till formellt skydd, och att det finns grundläggande problem i
            dagens lagstiftning och miljömål som leder till avsteg från frivilligheten.
          </p>
          <p xml:id="i-DMTtkJV4nL5e5Z7goA7YMr">
            Vad gäller ambitionen menar Moderaterna att miljömålen Levande
            skogar och Ett rikt växt- och djurliv har utformats på sätt som
            inte är realistiska och som leder till allt mer expansiva anspråk
            på att undanta mark från att brukas. Moderaterna anser därför
            att miljömålens preciseringar bör omformuleras på ett sätt som
            värnar biologisk mångfald och viktiga naturvärden samt säkerställer
            att Sverige lever upp till internationella åtagan­den om detta,
            men som samtidigt är realistiskt nåbart utan att göra avkall på
            andra önskvärda nyttor, såsom skogens bidrag till klimatomställningen
            eller markägarens rätt att bruka sin mark. Det saknas i dag en
            avvägning mot andra mål, vilket innebär att mänsklig påverkan
            i alltför hög grad anses oönskad.
          </p>
          <p xml:id="i-EpeT8mNVcVUjohWVyS9BwL">
            Moderaterna anser även att miljöbalken bör ses över med avsikten
            att förtydliga och begränsa när avsteg från frivillighet vid formellt
            skydd får ske, t.ex. för att skydda akut hotade arter. Biotopskyddsbestämmelserna
            i miljöbalken bör även ses över utifrån de nya målsättningarna
            för miljömålen. Moderaterna anser därför att biotopskyddsbestäm­melserna
            inte ska utökas till att omfatta t.ex. kulturmiljövärden och sociala
            värden, enligt vad som anges i propositionen (avsnitt 4.4).
          </p>
          <head type="h2" xml:id="i-FG8u3DiZR4bXrhNGHKrU5Z">
            Beskattning av ersättningar ska främja fortsatt skogsbruk
          </head>
          <p xml:id="i-SkHiggjoi69g2tW5ZNfcuH">
            I propositionen (avsnitt 4.2) föreslår regeringen att det bör
            utredas om ersättningar till skogsägare ska kunna beskattas inom
            ramen för systemet med ersättningsfond, samt att det bör göras
            en översyn av reglerna om ersättning för naturvårdsavtal för att
            möjliggöra periodisering. Syftet är att undvika oönskade progressionseffekter
            i beskattningen.
          </p>
          <p xml:id="i-3t6DwxYz865qSGCXPciLnm">
            Moderaterna delar regeringens bedömning av att ersättningarna
            ska kunna periodi­seras, men noterar samtidigt att regeringens
            formuleringar inte på ett tillräckligt tydligt sätt kommer att
            styra en framtida utredning i den riktningen. Regeringen har även
            valt att exkludera ersättning vid nekat avverkningstillstånd i
            fjällnära skog.
          </p>
          <p xml:id="i-DSXDizWM2YX93YfyTiHKBs">
            Det senare måste ses mot bakgrund av att regeringen även avser
            att återkomma till riksdagen med förslag som tydliggör bestämmelserna
            om rätt till ersättning vid avslag på ansökan om tillstånd till
            avverkning i fjällnära skog.
          </p>
          <p xml:id="i-Eqpv2yMz3vuAPbohHzfuNm">
            Mot bakgrund av den långa tid som regeringen tagit på sig för
            att presentera en inriktning för skogspolitiken anser Moderaterna
            att det krävs större tydlighet, samt skyndsamhet, i hanteringen
            av frågor om ersättningar.
          </p>
          <p xml:id="i-CA39WQ94UdqNhN5b6FNruB">
            Moderaterna anser därför att regeringen ska tillsätta utredningen
            om beskattning av ersättningarna senast den sista april 2022 samt
            att utredningen ska omfatta beskattning av alla former av ersättningar
            vid begränsning av skogsbruk. Utredningen ska syfta till att ge
            skogsägare stor frihet att hantera ersättningarna antingen för
            markköp eller för andra syften i sin näringsverksamhet, inklusive
            utdelning till aktieägarna.
          </p>
          <head type="h2" xml:id="i-JzYGymvkJkRaiaBFczDvgM">
            Sveaskogs skogsinnehav ska minska och det svenska skogsägandet
            breddas
          </head>
          <p xml:id="i-6B6912cuAFf6PhpipvzXRL">
            I propositionen föreslår regeringen överföring av ersättningsmark
            för skydd av skog samt fortsatt brukande (avsnitt 5.1) samt ett
            utökat markförsäljningsprogram (avsnitt 5.2). Riksdagen föreslås
            besluta om dessa.
          </p>
          <p xml:id="i-8iDBDcm5YsWTm1qJ5w1Gnv">
            Moderaterna anser att regeringen inte bör begränsa vilka typer
            av ägare som ges möjlighet att dra nytta av de program som propositionen
            föreslår. Alla skogsägare i de aktuella områdena bör behandlas
            lika.
          </p>
          <p xml:id="i-PQjdth7E24Ci7zQcwZcn62">
            Moderaterna anser att de statliga innehaven av skogsmark ska
            minska. I linje med detta anser Moderaterna att regeringen ska
            precisera i uppdraget till Sveaskog att nettointäkterna från det
            utökade markförsäljningsprogrammet ska återgå till staten.
          </p>
          <p xml:id="i-TRMx1Ewq8cDAEkAKEm3wnE">
            Vi har tidigare föreslagit att staten ska ge Sveaskog i uppdrag
            att sälja 20 procent av bolagets skogsmark i ett nytt markförsäljningsprogram.
            I det nya markförsäljningspro­grammet vill vi försäkra oss om
            landsbygdens utveckling och att den enskilde skogs­ägaren värnas.
            Vi vill därför att Sveaskogs skogsinnehav ska säljas i många mindre
            egendomar, så att människor i hela landet har möjlighet att köpa,
            äga och långsiktigt förvalta skogen till nytta för sig själva,
            samhället och miljön. Moderaterna menar att detta markförsäljningsprogram
            nu bör genomföras, utöver de som föreslås i proposi­tionen. (Ytterligare
            detaljer om genomförandet beskrivs i Moderaternas motion 2021/22:3432
            Skogspolitik.)
          </p>
          <head type="h2" xml:id="i-9MSyDKvsecTfqfNVyEtWxY">
            Rätten till ersättning vid nekad avverkning av fjällnära skog
            ska tydliggöras
          </head>
          <p xml:id="i-Bj6g3BfGzGeNUtTK6a79FF">
            I propositionen anger regeringen att den avser att återkomma
            till riksdagen med förslag som tydliggör bestämmelserna om rätt
            till ersättning vid avslag på ansökan om tillstånd till avverkning
            i fjällnära skog.
          </p>
          <p xml:id="i-NLWAgd8eKx6iGm5rKjUpYf">
            I skog med låg produktivitet kan det gå lång tid mellan skogsbruksåtgärder,
            och oklarhet har uppkommit kring huruvida detta utgör pågående
            markanvändning eller ej. Moderaterna anser att allt skogsbruk
            bör klassificeras som pågående markanvändning, vilket skulle tydliggöra
            rätten till ersättning när brukandet begränsas. Regeringen bör
            senast den sista april 2022 återkomma till riksdagen med ett sådant
            förslag.
          </p>
          <p xml:id="i-DuVsk4YxzpBWGwB6C3H2hR">
            Moderaterna anser även att de orealistiska preciseringarna av
            miljömålen, på det sätt som beskrivits ovan, medför att 18 § skogsvårdslagen
            tillämpas alltför ofta för att neka avverkning.
          </p>
          <head type="h2" xml:id="i-KgA1PMswxKz3XtVymVeamE">
            Problemen med nyckelbiotopsregistret måste adresseras
          </head>
          <p xml:id="i-8tPAPF9EEAX1494a2yKokk">
            Skogsutredningen föreslog (avsnitt 12.6.1) att Skogsstyrelsen
            skulle upphöra med nyckelbiotopsregistreringarna samt (avsnitt
            12.6.2) att vissa uppgifter i registret bör gallras. I propositionen
            föreslår regeringen att nyckelbiotopsregistreringen bör upphöra,
            men att en gallring inte bör ske, med hänvisning till att en sådan
            gallring inte skulle vara förenlig med arkivlagens ändamål.
          </p>
          <p xml:id="i-HbYXr25gf9VLiUagg4QgQz">
            Sambandet mellan registrering av nyckelbiotoper och frivillig
            certifiering har i prak­tiken inneburit att markägare belagts
            med brukandeförbud, då möjligheterna att sälja skogsråvaran begränsas.
            Det gör att nyckelbiotopsregistreringarna innebär en omfattande
            inskränkning i äganderätten utan att skälig ersättning ges.
          </p>
          <p xml:id="i-HFSbxb5vKAkyuR2qEbjqmj">
            Moderaterna anser att denna osäkerhet inte adresseras tillräckligt
            väl genom proposi­tionens förslag och att regeringens ambitioner
            att agera i frågan är otillräckliga. Modera­terna anser därför
            att regeringen omedelbart ska ge Skogsstyrelsen i uppdrag att
            defini­tivt upphöra med nyckelbiotopregistreringen. Detta är i
            praktiken fallet i dag, men bör tydliggöras genom ett myndighetsuppdrag.
          </p>
          <p xml:id="i-MYFwD8soVSH5JcWsrhUWWA">
            Moderaterna anser även att det mot bakgrund av de omfattande
            konsekvenser som nyckelbiotopsregistreringen får för markägaren,
            samt den otydlighet som råder kring bedömningarna, bör erbjudas
            en möjlighet för markägare att hos Skogsstyrelsen ansöka om att
            få bedömningen omprövad. Denna omprövning bör även vara möjlig
            att över­klaga i domstol.
          </p>
          <p xml:id="i-HswB3y49hiDVTgzUcGRu5j">
            Moderaterna anser även att tillgången till registret bör begränsas,
            så att endast berörd markägare och Skogsstyrelsen har tillgång
            till informationen. Undantag för forsknings­ändamål bör vara möjliga
            att göra.
          </p>
          <p xml:id="i-TDHSfexZqVbzwwx1veBxfb">
            För att frigöra markägare från den osäkerhet som nyckelbiotopsregistreringen
            inne­bär bör även markägare med sådan mark erbjudas förtur vid
            ansökan om formellt skydd av marken. Ett formellt skydd tydliggör
            markägarens rätt till ersättning.
          </p>
          <head type="h2" xml:id="i-Me16gjWgy3vQm2tkrAFiBG">
            Användningen av fjärranalysmetoder bör begränsas
          </head>
          <p xml:id="i-8rG4yNg1Q8aZmZD29ocsQy">
            I propositionen gör regeringen bedömningen att inventeringen
            i skogen bör utvecklas genom nya moderna digitala fjärranalysmetoder
            som stöd till fältinventeringar, samt att dessa ska vara rikstäckande
            och identifiera objektiva förhållanden i naturen som kan vara
            av betydelse för skogsbrukets planering, arbetet med biologisk
            mångfald och natio­nella klimat- och miljömål.
          </p>
          <p xml:id="i-JVywQyDiZNjyNrXs1xjYeA">
            Moderaterna är positiva till användningen av modern teknik för
            att utveckla skogs­bruket, men menar att det finns skäl att vara
            mycket kritisk till den här typen av statlig inventering, och
            att användningen av den bör begränsas. De flesta skogsägare har
            redan i dag god kännedom om läget i sina marker och har utifrån
            egna bedömningar utvecklat sina skogsbruksplaner. Att staten tar
            på sig ett större ansvar för kunskapsuppbyggnaden utgör en misstroendeförklaring
            mot skogsägarna och lägger grunden till ökad statlig inblandning
            i hur skogsbruket går till.
          </p>
          <p xml:id="i-J6VGQCUqci2AkSTojuiUd1">
            Regeringen bedömer i propositionen (s. 47) att kunskapsunderlag
            kan bidra till uppfyllelse av miljökvalitetsmålet Levande skogar
            utan att det kan betraktas som ett myndighetsbeslut. Man menar
            även att informationen bör tillgängliggöras. Det finns därmed
            skäl att befara att datainsamlingen kan lägga grunden för en liknande
            situation som den som uppstod på grund av nyckelbiotopsinventeringen,
            dvs. att informationen används för att ställa krav på markägarna
            från andra parter, t.ex. certifieringsorganisa­tioner, och att
            det därmed utvecklas till en ny form av inskränkning utan ersättning.
          </p>
          <p xml:id="i-XLiKe2FzfztjmxZHfVX5mo">
            Mot bakgrund av att Moderaterna anser att miljömålen bör ses
            över på grund av att de medför en alltför hög ambition att undanta
            mark från att brukas, finns det skäl att också avvisa förslaget
            om ytterligare verktyg som syftar till att uppnå målet i nuvarande
            form.
          </p>
          <p xml:id="i-SBWnpdi9g3UvoKPP7djV7y">
            Moderaterna anser därför att regeringen inte ska ge ett myndighetsuppdrag
            om att utveckla metoder för att med hjälp av moderna digitala
            fjärranalysmetoder identifiera förhållanden i naturen. Moderaterna
            anser även att beslutsunderlag för formellt skydd eller nekad
            avverkning alltid ska tas fram genom inventering på plats, att
            markägaren erbjuds möjlighet att närvara vid dessa inventeringar
            och att resultatet av inventeringen ska gå att överklaga.
          </p>
          <head type="h2" xml:id="i-J4E2UKJBdK47PxUkcEqEvw">
            Omfattande regelförenklingar inom skogsbruket behövs
          </head>
          <p xml:id="i-5LFPvCTMjpCLUDea2Zicx8">
            I propositionen gör regeringen bedömningen att ett uppdrag om
            regelförenkling inom skogsbruket bör ges till Skogsstyrelsen,
            i syfte att stärka äganderätten och underlätta villkoren för företagande
            inom skogssektorn. Man konstaterar också att Skogsstyrelsen redan
            i dag har ett uppdrag att arbeta med ett förenklingspaket för
            skogsbruket, vilket ska redovisas till regeringen senast den 15
            februari 2023.
          </p>
          <p xml:id="i-4kZZhYPXBasdxSiGbNdzD1">
            Moderaterna välkomnar regelförenklingar för skogsbruket men menar
            att dessa tydligare måste utgå från skogsägarens och skogsnäringens
            beskrivningar av vilka hinder som skapar de största problemen,
            och att arbetet bör ske i samråd med skogs­näringen. Vi menar
            därför att uppdraget på ett tydligt sätt ska ha denna inriktning.
          </p>
          <head type="h2" xml:id="i-TgoDPzGXzgpKp67bR1vyJC">
            Skogens nyttor för ekonomin och klimatet ska inte begränsas
          </head>
          <p xml:id="i-U1o8UHPvyR65hiYasjCRKH">
            Skogsutredningen (avsnitt 16) föreslår en statlig satsning på
            omfattande undantag av fjällskog, där staten i ett första skede
            ska inrätta formellt skydd på sin egen skogsmark (avsnitt 16.2.3)
            och där privatägda markområden ska undantas från produktion genom
            avsteg från modellen med frivilligt skydd (avsnitt 16.2.6).
          </p>
          <p xml:id="i-49nugEeiGDD9MevXKv58fS">
            Moderaterna var tidigt kritiska till förslaget, som innebär långtgående
            inskränk­ningar i äganderätten, en utarmning av landsbygden i
            norr, förlorade arbetstillfällen samt minskad produktion av skogsråvaror
            i ett läge där behoven av dessa ökar.
          </p>
          <p xml:id="i-3bZfUmbUaKqoPGUumrbaRi">
            I propositionen (avsnitt 15) föreslår regeringen att delar av
            förslaget från skogs­utredningen genomförs genom att 140 000 hektar
            produktiv statlig skogsmark ovan och i nära anslutning till gränsen
            för fjällnära skog snarast ges formellt skydd. Moderaterna anser
            att även detta medför stor risk för förlorade arbetstillfällen
            och en utarmning av landsbygden i norr samt en minskning av tillgången
            till skogsråvara. Förslaget bör därför inte genomföras.
          </p>
          <p xml:id="i-H2QqRMxqbJx3TmGLEARiZQ">
            Sverige skyddar redan i dag stora arealer skog. Att undanta ytterligare
            arealer från produktion utgör ett hot mot skogens möjligheter
            att bidra till klimatomställningen. Naturvård sker inte heller
            bara genom statlig försorg och övertagande av mark utan sker dagligen
            av skogsägarna själva. Det hållbara svenska skogsbruket har länge
            kombinerat produktion tillsammans med naturhänsyn.
          </p>
          <p xml:id="i-PSGbnv1zBbtHWRt9HcFqca">
            Efterfrågan på skogsprodukter som kan tränga undan fossila alternativ
            inom t.ex. byggmaterial eller drivmedel ökar. Moderaterna anser
            att såväl skogsutredningen som propositionen misslyckats med att
            beskriva hur skogsbruket ska klara av att möta denna ökande efterfrågan,
            och att propositionen inte tydligt markerar mot ambitionerna i
            skogsutredningen om att undanta stora arealer från att brukas.
            Bioekonomin är en viktig del av klimatomställningen. Det är dags
            att skogsproduktion styrs mer mot att kunna leverera så mycket
            klimatnytta som möjligt.
          </p>
          <p xml:id="i-TKpbKbjoPXeREkKycnWiwV">
            Sverige har i en internationell jämförelse stor areal strikt
            skyddad natur. Hur länder inom EU redovisar och klassificerar
            skyddad natur varierar och gör det svårt att jämföra mängden skyddad
            natur. Naturvårdsverket och Skogsstyrelsen presenterade under
            2021 resultatet av ett uppdrag att utreda hur Sverige redovisar
            skydd av natur jämfört med andra EU-länder. Uppdragets slutsats
            var att Sverige underrapporterar i internationella sammanhang.
            Sverige rapporterar nästan enbart områden där markanvändningen
            är starkt reglerad, medan andra länder rapporterar in områden
            med svagare skydd. En översyn av beräkningsgrunderna för skyddad
            skog bör nu genomföras, för att säkerställa att Sverige inte fortsätter
            att underrapportera skyddad skog.
          </p>
          <p xml:id="i-F3JrCxHaAifCtXRvK3j2Rg">
            Moderaterna anser vidare av samma skäl att den totala mängden
            svensk skogsmark som är tagen ur produktion inte ska öka. Formellt
            skydd bör därtill tidsbegränsas och omprövas med jämna mellanrum
            för att säkerställa att skyddet är ändamålsenligt, byg­ger på
            aktuella förutsättningar och motsvarar ett faktiskt behov av skydd.
          </p>
        </div>
        <div type="motSignatures">
          <list>
            <item xml:id="i-Tv4Fx6sxCdjx9PFGYUheQZ">
              Jessica Rosencrantz (M)
            </item>
            <item xml:id="i-5xkW1WbT2BeeBL5htHtmfX">
              John Widegren (M)
            </item>
            <item xml:id="i-8UjaVEiqCmHupU4jFcK3QS">
              Betty Malmberg (M)
            </item>
            <item xml:id="i-AUc9BDhzSqLhUzyD5zhDJs">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
