<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-03526">
  <teiHeader>
    <fileDesc>
      <titleStmt>
        <title>Uppvärdera medborgarskapet</title>
        <author corresp="i-MEQoHPb6qh2nYtPCAZQYv3">av Maria Malmer Stenergard m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3526 av Maria Malmer Stenergard m.fl. (M)</title>
          <idno type="rdwebb">H8023526</idno>
          <rs type="number">3526</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8023526/text</ref>
          <ref type="dokument_url_html">http://data.riksdagen.se/dokument/H8023526</ref>
          <ref type="dokumentstatus_url_xml">http://data.riksdagen.se/dokumentstatus/H8023526</ref>
          <ref type="docx">http://data.riksdagen.se/fil/D9521B3C-E316-425A-9EE8-75EB846693D1</ref>
          <ref type="pdf">http://data.riksdagen.se/fil/6933AA57-101D-4873-A5D5-A41CA8D3A06D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KvKhrEa3hJDxAgEGxpLp41</idno>
            <name>Katarina Brännström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-53KY3J6rUMztHFT2HWMr3x</idno>
            <name>Elisabeth Björnsdotter Rahm</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DHyJnTqHxJuz92Y1rFf2i4</idno>
            <name>Arin Karapet</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PmfFsQFbb7F1wzdZzHMzrr" type="signed"/>
        <correspContext corresp="i-PmfFsQFbb7F1wzdZzHMzrr">
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-KvKhrEa3hJDxAgEGxpLp41"/>
          <note type="signatory" corresp="i-53KY3J6rUMztHFT2HWMr3x"/>
          <note type="signatory" corresp="i-DHyJnTqHxJuz92Y1rFf2i4"/>
          <note type="signatory" corresp="i-6ruCvq43bT8LMJiVTZpVMm"/>
        </correspContext>
        <correspAction xml:id="i-7tdqGqmVYgFrGWCbgbTKjx" type="submitted">
          <date when="2020-10-06"/>
          <time when="15:47:22"/>
        </correspAction>
        <correspAction xml:id="i-JLVxVPEJP6ipYb86JET2iP" type="reviewed">
          <date when="2020-10-06"/>
          <time when="20:15:47"/>
        </correspAction>
        <correspAction xml:id="i-4y4mebmXh7512FNcRoZ6wg" type="referred">
          <date when="2020-10-14"/>
        </correspAction>
        <correspAction xml:id="i-RTEXHiwcBycrCRGKEY7X89" type="assigned">
          <date when="2021-10-29"/>
          <time when="12:41:30"/>
        </correspAction>
        <correspContext corresp="i-RTEXHiwcBycrCRGKEY7X89">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-sJj5pEX2zFJzZUu8W6R1i" type="behandlas_i"/>
        <correspContext corresp="i-sJj5pEX2zFJzZUu8W6R1i">
          <ref type="uppgift">2020/21:SfU14</ref>
          <ref type="ref_dok_id">H801SfU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU14</ref>
          <ref type="ref_dok_titel">Medborgarskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WtM1jro36Y26AQ7CY3uzx7" type="behandlas_i"/>
        <correspContext corresp="i-WtM1jro36Y26AQ7CY3uzx7">
          <ref type="uppgift">2020/21:KU23</ref>
          <ref type="ref_dok_id">H801KU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU23</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3526 av Maria Malmer Stenergard
          m.fl. (M) Uppvärdera medborgarskapet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-NrgWB3ZkZY4oyDcGQFQGyV">
            Förslag till riksdagsbeslut
          </head>
          <list style="ol">
            <item xml:id="i-Cx4KtAwUN79PbH1CRb1Hox">
              Riksdagen ställer sig bakom det som anförs i motionen om krav
              på kunskaper i det svenska språket och om det svenska samhället
              för medborgarskap och tillkännager detta för regeringen.
            </item>
            <item xml:id="i-TSnBzjWGUEANTJ74qxx62T">
              Riksdagen ställer sig bakom det som anförs i motionen om att
              utreda införandet av ett krav på huvudsaklig försörjning, som
              inte är i form av försörjningsstöd, för beviljande av medborgarskap
              i Sverige och tillkännager detta för regeringen.
            </item>
            <item xml:id="i-KFEHi8cVJMzT72npYR2vHX">
              Riksdagen ställer sig bakom det som anförs i motionen om att
              hemvistkravet för medborgarskap i Sverige som huvudregel ska förlängas
              med två år och tillkännager detta för regeringen.
            </item>
            <item xml:id="i-59SNDVAG51Bs467BrBiCLB">
              Riksdagen ställer sig bakom det som anförs i motionen om att
              införa krav på skötsamt liv för alla över 15 års ålder som söker
              medborgarskap, och detta tillkännager riksdagen för regeringen.
            </item>
            <item xml:id="i-EZWdvZGWC594ABqDrxYsyi">
              Riksdagen ställer sig bakom det som anförs i motionen om att
              systemet för medborgarskapsceremonier i Sverige ska uppvärderas
              och tillkännager detta för regeringen.
            </item>
            <item xml:id="i-CkW1TLzBrWuFoN5RRqAHaH">
              Riksdagen ställer sig bakom det som anförs i motionen om att
              befrielse från barns medborgarskap alltid ska prövas av domstol
              och tillkännager detta för regeringen.
            </item>
            <item xml:id="i-Vm8tNQ8LaHbZXTZQP5QPe1">
              Riksdagen ställer sig bakom det som anförs i motionen om att
              medborgarskap i Sverige ska kunna återkallas vid oriktiga uppgifter
              och mutor och tillkännager detta för regeringen.
            </item>
            <item xml:id="i-6L2zCPuo8cXGkcRqzBzLG5">
              Riksdagen ställer sig bakom det som anförs i motionen om att
              medborgarskap i Sverige ska kunna återkallas vid frivilligt deltagande
              i utländsk militär styrka och vid brott som är till allvarlig
              skada för svenska statens vitala intressen, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head xml:id="i-LDnXTxhcshbAAXBMcD8egP" type="h1">
            Motivering
          </head>
          <p xml:id="i-5GsEVn8AKT2x6EuctUBAwj">
            Medborgarskapet förenar människor och rymmer stora möjligheter
            att bidra till sam­manhållningen i vårt samhälle. Medborgarskapet,
            liksom det svenska språket, förenar människor i Sverige oavsett
            bakgrund. Dess betydelse kommer till uttryck i medborgar­skapslagens
            portalparagraf:
          </p>
          <p xml:id="i-CW4b3UfLz4DK8CAFCRiBz2">
            Det svenska medborgarskapet är ett rättsligt förhållande mellan
            medborgaren och staten som medför rättigheter och skyldigheter
            för båda parter. Medborgarskapet förenar alla medborgare och står
            för samhörighet med Sverige. Medborgarskapet representerar det
            formella medlemskapet i det svenska samhället och är en grund
            för folkstyret.
          </p>
          <p xml:id="i-Ka4se33FNVGheCXS9dWwsX">
            Vi moderater menar att det svenska medborgarskapet bör uppvärderas
            utifrån följande principiella utgångspunkter: Medborgarskapet
            bör tillmätas stor betydelse, såväl rättsligt som symboliskt.
            Dess värde måste respekteras och värnas i högre grad än i dag.
            Regler­na om medborgarskap bör, i den mån det är lämpligt, utformas
            så att det fungerar som incitament för att främja integrationen.
            Reglerna bör i högre grad harmonisera med reg­lerna i andra jämförbara
            länder, inte minst Tyskland, Norge, Danmark och Finland.
          </p>
          <head xml:id="i-QzodjS8rmnG8a13tSVza62" type="h2">
            Krav på kunskaper i svenska språket
          </head>
          <p xml:id="i-Sj3u91MHr7JUrkpxfBUX8Z">
            Det finns en naturlig koppling mellan medborgarskapet och språket,
            vilken bör förstärk­as. Grundläggande kunskaper i svenska har
            stor betydelse för integrationen och leder till samhörighet med
            Sverige. Det är också nödvändigt med vissa kunskaper i svenska
            för att effektivt kunna utöva de demokratiska rättigheter som
            följer av medborgarskapet, såsom rösträtten i riksdagsval. Vi
            föreslår mot den bakgrunden att det införs ett krav på grundläggande
            kunskaper i svenska språket för medborgarskap. Ett sådant krav
            saknas helt i Sverige i dag, vilket skiljer oss från de flesta
            jämförbara länder i och utanför Europa. Ett krav på grundläggande
            språkkunskaper är även ägnat att höja medborgar­skapets status.
          </p>
          <p xml:id="i-QWsSy21khkjFHJHp9W8G1y">
            Kunskapsresultat bör kunna visas genom både godkända språkkunskapsprov
            och godkända studieresultat. Möjlighet till dispens från språkkravet
            bör finnas exempelvis på grund av ålder, hälsa eller olika funktionsnedsättningar.
            Detsamma gäller för den som har varit svensk medborgare tidigare.
          </p>
          <head xml:id="i-3y4aj9p44nf8z9uJ8sELJG" type="h2">
            Krav på kunskaper om det svenska samhället
          </head>
          <p xml:id="i-KnrtjBraNHztWH8ZmNxCJF">
            Det finns i Sverige i dag inte heller något krav på kunskaper
            om samhället för medborgar­skap. Det skiljer Sverige från bland
            annat Tyskland, Norge och Danmark.
          </p>
          <p xml:id="i-E8nGuAz8DLx3V3PsFsDA6P">
            Kunskap om landets samhällsförhållanden har stor betydelse för
            integrationen. Det är också en rimlig förväntan att en ny medborgare
            har förvärvat grundläggande kunska­per om det svenska samhället.
            Vi vill därför att ett krav på grundläggande kunskaper om det
            svenska samhället för medborgarskap införs. Sådana kunskaper ska
            kunna styrkas genom ett godkänt kunskapsprov. Möjlighet till dispens
            bör finnas på motsvarande sätt som för språkkrav.
          </p>
          <head xml:id="i-QsuWD3SgwpX5CAC3kbk1ZF" type="h2">
            Krav på egen försörjning
          </head>
          <p xml:id="i-Hk7mzzgRUVJSYcwgmtJDVn">
            Egen försörjning har stor betydelse för integrationen. Det är
            också en rimlig förväntan på en ny medborgare att man huvudsakligen
            ska kunna försörja sig utan försörjnings­stöd. Krav på självförsörjning
            för medborgarskap finns med olika utformning i Danmark, Finland
            och Tyskland. Vi vill utreda ett krav på självförsörjning för
            medborgarskap även i Sverige. I självförsörjning ska ingå försörjning
            genom eget arbete eller näringsverk­samhet. Även studiemedel,
            sjukpenning, sjukersättning, a-kassa, pension eller mot­svarande
            ska vara godtagbart. Likaså att man försörjs genom make, maka
            eller sambo. Däremot ska man, för att kravet ska vara uppfyllt,
            som huvudregel inte ha sin huvud­sakliga försörjning genom försörjningsstöd.
          </p>
          <p xml:id="i-TbiSrWw9YT1FH64Ws23FUo">
            Undantag ska gälla om man är under 18 år eller om man är statslös.
          </p>
          <head xml:id="i-S7ieDEnPEQKzzonsr5ey8u" type="h2">
            Förlängt hemvistkrav
          </head>
          <p xml:id="i-FDDaxQPC1iFQqmR2DWc9VW">
            I dag krävs som huvudregel fem års hemvist i Sverige för medborgarskap.
            För statslösa och flyktingar gäller fyra år och för nordiska medborgare
            två år. Hemvisttiden räknas från tidpunkten för ansökan om uppehållstillstånd,
            om ansökan därefter bifölls.
          </p>
          <p xml:id="i-Sv4JewjrwFLMS9weAVyLPc">
            Syftet med hemvistkravet är att en person för att kunna bli medborgare
            ska känna till svenska förhållanden och vara en del av det svenska
            samhället. Hemvistkravet har även betydelse för möjligheten att
            bedöma om en sökande haft och kan förväntas komma att ha ett hederligt
            levnadssätt, vilket är ett krav för medborgarskap.
          </p>
          <p xml:id="i-Aink3Ar2CHwessniiRHAyf">
            Moderaterna vill att den nuvarande ordningen med tillfälliga
            uppehållstillstånd som huvudregel permanentas. Det innebär att
            tidpunkten för förvärv av permanent uppe­hållstillstånd respektive
            svenskt medborgarskap i många fall kan komma att ligga mycket
            nära varandra om dagens hemvistkrav bibehålls. Men det permanenta
            uppehålls­tillståndet bör vara ett steg på vägen till ett medborgarskap.
            Som en följd av de ändrade reglerna rörande uppehållstillstånd
            bör därför hemvistkravet för medborgarskap för­längas.
          </p>
          <p xml:id="i-EV2BrrTkn6VBpuAeuYRGdp">
            En sådan förändring skulle också medföra att våra regler bättre
            harmonierar med motsvarande regler i andra jämförbara länder som
            huvudsakligen använder tillfälliga uppehållstillstånd. I Tyskland
            är hemvistkravet för medborgarskap åtta år som huvud­regel. I
            Danmark är kravet nio år.
          </p>
          <p xml:id="i-K2wsixwG2axbHWSk5dRck4">
            Den nya huvudregeln i Sverige för den som ansöker om medborgarskap
            bör vara ett hemvistkrav på sju år i stället för fem år. Hemvistkravet
            bör för statslösa och flyktingar förlängas från fyra år till sex
            år. Möjlighet till förkortat hemvistkrav i dessa fall bör finnas
            för den som har varit svensk medborgare tidigare och söker om
            ett nytt med­borgarskap samt för den som är gift eller sambo med
            en svensk medborgare. Dagens hemvistkrav på två år för nordiska
            medborgare bör bibehållas.
          </p>
          <head xml:id="i-XN1GWNvnhaQ5YXRPbMKmRk" type="h2">
            Krav på skötsamt liv för alla över 15 års ålder som söker medborgarskap
          </head>
          <p xml:id="i-72kwFYwnRnGWirgM7DQn4f">
            En utländsk medborgare som i dag vill bli svensk medborgare måste
            bland annat kunna visa att denne har ett skötsamt liv i Sverige.
            Migrationsverket gör en bedömning av hur den utländska medborgaren
            har skött sig och kan komma att sköta sig i framtiden. Upp­gifterna
            hämtas in från Kronofogden, Polismyndigheten och Säkerhetspolisen.
            En unga vuxna mellan 18 och 21 år som har bott i Sverige sedan
            13 års ålder eller, för den som är statslös, 15 års ålder få svenskt
            medborgarskap genom ett förenklat anmälningsförfaran­de. Även
            minderåriga under 18 års ålder kan få medborgarskap genom ett
            förenklat an­mälningsförfarande. Det ställs då inget krav på ett
            skötsamt liv. Moderaterna anser att det bör införas ett krav på
            skötsamt liv för alla personer över 15 års ålder som söker medborgarskap.
            Det förtydligar vikten av ett hederligt levnadssätt samt uppvärderar
            det svenska medborgarskapet.
          </p>
          <head xml:id="i-CddpKMVhYVMNmKDmik7oEc" type="h2">
            Medborgarskapsceremonier
          </head>
          <p xml:id="i-PdqDkNtkbasCmjuUU5kdfb">
            Medborgarskapsceremonier bidrar till att markera medborgarskapets
            vikt och betydelse. Vid ceremonierna välkomnas nya medborgare
            och medborgarskapsförvärvet högtidlig­hålls. Vi vill uppvärdera
            medborgarskapsceremonierna. En översyn bör ske i detta syfte.
          </p>
          <head xml:id="i-X2My8WmxAVSsbtMcKqCadQ" type="h2">
            Skydda barns medborgarskap
          </head>
          <p xml:id="i-EBj363Jkm4bQCHHAQAswaa">
            Enligt SOU 2018:69 Ökat skydd mot hedersrelaterad brottslighet
            har det förekommit exempel där vårdnadshavaren har ansökt om att
            ett barn ska befrias från sitt svenska medborgarskap i samband
            med att barnet förts utomlands för att till exempel giftas bort
            eller könsstympas. Om barnet redan har ett utländskt medborgarskap
            och saknar hem­vist i Sverige befrias han eller hon från sitt
            svenska medborgarskap. Om barnet fort­farande anses ha sin hemvist
            i Sverige krävs det särskilda skäl för befrielse från med­borgarskapet.
            Det är således möjligt för vårdnadshavare som vill gifta bort
            eller låta könsstympa sitt barn att befria sitt barn från det
            svenska medborgarskapet och därmed försvåra myndigheternas arbete
            att skydda barnet. Befrielse av medborgarskap för ett barn bör
            därför alltid prövas av en domstol.
          </p>
          <head xml:id="i-E6UimcNTepSryCUjqQ4LDe" type="h2">
            Omprövning av medborgarskap
          </head>
          <p xml:id="i-WtcbSemgp9WPqrLqbL6hTB">
            Det finns i dag i Sverige ingen möjlighet att återkalla ett medborgarskap
            då en person har fått medborgarskapet genom oriktiga uppgifter
            eller mutor. Detta skiljer oss från exempelvis Tyskland, Danmark,
            Norge, Finland, Nederländerna, Storbritannien och Kanada.
          </p>
          <p xml:id="i-J6Fb9aq15knnh8sqwxZfb">
            Vi vill att en sådan möjlighet, som kräver grundlagsändring,
            införs. Det måste gå att ingripa mot den som på ett illojalt eller
            bedrägligt sätt har beviljats medborgarskap. Att återkalla medborgarskapet
            på denna grund skulle sannolikt kunna komma i fråga enbart i ett
            fåtal fall men redan att möjligheten att ingripa finns, skulle
            bidra till att stärka legitimiteten av ett medborgarskapsbeslut
            och värna medborgarskapets status.
          </p>
          <p xml:id="i-X916HG5FVUYrb82aUycX2d">
            En återkallelse av medborgarskap på grund av oriktiga uppgifter
            eller mutor får enligt folkrätten ske även om det leder till statslöshet
            och så fungerar det i länder som Danmark och Norge. Att personen
            som berörs skulle bli statslös ska därför inte hindra återkallelse,
            men ska särskilt beaktas inom ramen för en proportionalitetsbedömning,
            där en avvägning ska göras mellan å ena sidan hur klandervärt
            beteendet är och å andra sidan hur ingripande ett återkallelsebeslut
            blir för den enskilde.
          </p>
          <p xml:id="i-NVbFM1dyxWMLmwK1FiYxnP">
            I dag finns inte heller möjlighet att återkalla medborgarskap
            till följd av frivillig tjänstgöring i utländsk militär styrka
            eller till följd av gärningar som är till allvarlig skada för
            svenska statens vitala intressen. Detta skiljer oss från länder
            som Tyskland, Danmark och Finland.
          </p>
          <p xml:id="i-Jq1kjtzsap5dxnYEiEck5M">
            Vi vill att en möjlighet till återkallelse av medborgarskap införs
            i Sverige. Även här krävs grundlagsändring. Med gärning som är
            till allvarlig skada för statens vitala intres­sen kan till exempel
            avses ett terroristbrott. Däremot avses inte allvarliga brott
            i allmän­het – att även inkludera sådana brott skulle strida mot
            folkrätten.
          </p>
          <p xml:id="i-9q86aDwPvPsLCA27fJfTdo">
            En möjlighet till återkallelse i dessa situationer bör införas
            för att värna Sveriges säkerhetsintressen och respekten för det
            svenska medborgarskapet. Även i dessa fall är det enbart vid ett
            fåtal tillfällen som återkallelse kan antas komma att aktualiseras.
          </p>
          <p xml:id="i-GeWB71LyJ8XMVMxZ9m2noD">
            Återkallelse i dessa fall får – till skillnad från återkallelse
            vid oriktiga uppgifter eller mutor – enligt folkrätten inte leda
            till statslöshet och får heller inte tillämpas på den berördes
            barn.
          </p>
          <p xml:id="i-PMLk1U74Tg5N4XpL9FmdJ1">
            Enligt 1997 års Europarådskonvention om nationalitet har Sverige
            åtagit sig att sträva efter att inte göra någon skillnad mellan
            infödda och naturaliserade medborgare. Denna skrivning har medfört
            att Danmark och Norge inte gör skillnad beroende på hur med­borgarskapet
            har uppkommit vid tillämpning av de regler som de har respektive
            håller på att införa om återkallelse vid medborgarskap. Sverige
            bör agera på motsvarande sätt.
          </p>
        </div>
        <div type="motSignatures">
          <list>
            <item xml:id="i-NYRd1ZiFtmoeZ2yBG3VNyf">
              Maria Malmer Stenergard (M)
            </item>
            <item xml:id="i-ApVFCYYKs2Ph44HGvPuUFT">
              Katarina Brännström (M)
            </item>
            <item xml:id="i-3jceukMK1Asojb5Yq5TuZT">
              Elisabeth Björnsdotter Rahm (M)
            </item>
            <item xml:id="i-3Mpgg19fbSNcLgRfA5hm5d">
              Arin Karapet (M)
            </item>
            <item xml:id="i-AFTJCM12e1eEVq5JkzeiAE">
              Ann-Sofie Alm (M)
            </item>
          </list>
        </div>
      </div>
    </body>
  </text>
</TEI>
