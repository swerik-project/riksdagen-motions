<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00287">
  <teiHeader>
    <fileDesc>
      <titleStmt>
        <title>Våld mot kvinnor och hedersrelaterat våld</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Våld mot kvinnor och hedersrelaterat våld</title>
          <idno type="rdwebb">GY02Ju287</idno>
          <rs type="number">Ju287</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju287/text</ref>
          <ref type="dokument_url_html">http://data.riksdagen.se/dokument/GY02Ju287</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju287</ref>
          <ref type="doc">http://data.riksdagen.se/fil/6A331C50-9280-4D82-B045-CD979FE0C3DD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AzWzSYTVTBcPxZdqpi4tZv" type="signed"/>
        <correspContext corresp="i-AzWzSYTVTBcPxZdqpi4tZv">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-HkaQM9VjNcTmsxzwkgdt4B" type="numbering">
          <date when="2010-10-28"/>
        </correspAction>
        <correspAction xml:id="i-2ojYVEhpyL5twZwYnEDW1Y" type="submission">
          <date when="2010-10-26"/>
        </correspAction>
        <correspAction xml:id="i-KoGzkpwraXGz6ApfKz3aR6" type="transfer">
          <date when="2010-10-26"/>
        </correspAction>
        <correspAction xml:id="i-JqizoXCqT2ce5JnxvundVx" type="assigned"/>
        <correspContext corresp="i-JqizoXCqT2ce5JnxvundVx">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-U3f2LDgEqGgN4yQj6w47uT">
            Förslag till riksdagsbeslut
          </head>
          <list style="ol">
            <item xml:id="i-EnxYk35cAhzHAxURQ1SP8M">
              Riksdagen tillkännager för regeringen som sin mening vad som
              anförs i motionen om att utarbeta en nollvision för att helt avskaffa
              mäns våld mot kvinnor.
            </item>
            <item xml:id="i-G5y2iQ6rhd14jujx7HDNh7">
              Riksdagen tillkännager för regeringen som sin mening vad som
              anförs i motionen om åtgärder för att minska utsattheten för våld
              bland äldre kvinnor och kvinnor med funktionsnedsättning. 1
            </item>
            <item xml:id="i-KxBar9CXeSyPE7X26SzUqx">
              Riksdagen tillkännager för regeringen som sin mening vad som
              anförs i motionen om vikten av polisens förebyggande arbete mot
              våld mot kvinnor.
            </item>
            <item xml:id="i-2hhjJ1RbeRj3N88mVDdWZk">
              Riksdagen tillkännager för regeringen som sin mening vad som
              anförs i motionen om att hotade kvinnor ska erbjudas trygghetspaket,
              larm, pepparsprej och kurser i självförsvar.
            </item>
            <item xml:id="i-NJDynBjNHoEsW7cJFzwvVS">
              Riksdagen tillkännager för regeringen som sin mening vad som
              anförs i motionen om att hot om hedersrelaterat våld bör skrivas
              in som giltigt asylskäl i utlänningslagen. 2
            </item>
            <item xml:id="i-zrAwKgQXpjdPQe42fPAkb">
              Riksdagen tillkännager för regeringen som sin mening vad som
              anförs i motionen om behovet av ett hälsointyg för att skydda
              unga flickor från könsstympning. 1
            </item>
            <item xml:id="i-3ppw6Y4mkBnwoAHmvJWwo9">
              Riksdagen tillkännager för regeringen som sin mening vad som
              anförs i motionen om att inte tillåta undantag för ingående av
              äktenskap för barn under 18 år. 3
            </item>
            <item xml:id="i-MR5qUEBnCSiWkB4NyPWh2m">
              Riksdagen tillkännager för regeringen som sin mening vad som
              anförs i motionen om att skyddat boende ska erbjudas alla kvinnor
              som söker hjälp för hedersrelaterat våld. 1
            </item>
            <item xml:id="i-8YwuMr39HuhbM8tk9G5x5a">
              Riksdagen tillkännager för regeringen som sin mening vad som
              anförs i motionen om att stödprogram ska utarbetas för kvinnor
              som faller offer för hedersrelaterat våld. 1
            </item>
          </list>
          <p xml:id="i-UVGo2cuug4w75Y2TJMXHu8">
            1 Yrkandena 2, 6, 8 och 9 hänvisade till SoU.
          </p>
          <p xml:id="i-2hdBeDUKvzWX4ookRqmagi">
            2 Yrkande 5 hänvisat till SfU.
          </p>
          <p xml:id="i-Ly9PxKUZDTU5rMByN7Yg9">
            3 Yrkande 7 hänvisat till CU.
          </p>
        </div>
        <div type="motContent">
          <head xml:id="i-FUAt4H5EVnQwzKagDKGRDg" type="h1">
            Motivering
          </head>
          <p xml:id="i-3TFxd35yk6mAMBbmHrEnZz">
            Våld mot kvinnor har länge setts som en privatsak, men på senare
            år har problemet fått allt mer uppmärksamhet i medier och i samhällsdebatten.
            Våld mot kvinnor är ett samhällsproblem på samma sätt som exempelvis
            den segregerade arbetsmarknaden med kvinnors låga löner till följd.
          </p>
          <p xml:id="i-YaQ97X3ztCTrM8c3T2ZFa3">
            Vi kan aldrig acceptera att tiotusentals kvinnor varje år misshandlas
            i det egna hemmet av en man som de har en nära relation till.
            En nolltolerans mot våld mot kvinnor måste skapas och implementeras
            i hela samhället. Kompetens om vålds- och sexualbrott mot kvinnor
            måste öka inom samtliga myndigheter. Samarbetet mellan rättsväsendet
            och berörda myndigheter behöver intensifieras och utvecklas och
            handläggningen bli effektivare. Utbildning av polis, åklagare
            och domare behöver öka och kunskaperna om orsakerna till våldsbrott
            mot kvinnor och om hur våldet påverkar offret ska vara ett prioriterat
            område. Landets kvinnojourer och mansjourer ska ses som en stor
            tillgång och resurs.
          </p>
          <p xml:id="i-9B67qTUK5N7di1bxQXQ6Fm">
            Särskilt allvarliga är de fall där värnlösa drabbas av våld,
            till exempel äldre, personer med funktionsnedsättning eller barn.
            Forskning visar att det är de mest omsorgs- och vårdkrävande äldre
            som bor på institution som löper störst risk för att utsättas
            för våld och övergrepp. Vården måste därför ges utökade resurser
            så att personalen får tid att ägna sig åt patienterna och inte
            bara vårda dem fysiskt utan också se till deras sociala behov.
            Vårdpersonalen måste också erbjudas kompetensutveckling inom detta
            område.
          </p>
          <p xml:id="i-6mZ3YXk1Hcq9fSQP4nf75F">
            Funktionshindrade kvinnor är överrepresenterade bland dem som
            drabbas av sexuella övergrepp och sexuellt våld. En del av dessa
            kvinnor vittnar om hur vissa män erotiserar deras funktionsnedsättning.
            Kvinnan har svårt att sätta gränser och söker kärlek och omtanke.
            Kvinnor som utsätts för sexuella övergrepp får allt svårare att
            värna om sin integritet och blir därför lätt ett offer. För att
            minimera våldsutövandet mot kvinnor med funktionsnedsättning är
            det därför viktigt att de har flera olika vård- och stödkontakter.
          </p>
          <head xml:id="i-XTXHKymqbsxpfamWHvidZF" type="h2">
            Våld mot kvinnor
          </head>
          <p xml:id="i-7t1TYt9pv1RDNmFjf2U2zu">
            Varje år mister ett drygt tjugotal kvinnor i Sverige livet på
            grund av att de utsatts för våld av en man som de har eller har
            haft en nära relation till. År 2009 anmäldes ungefär 29 000 misshandelsbrott
            mot kvinnor i Sverige. Endast var femte anmälan leder fram till
            ett åtal. Två tredjedelar av de våldsbrott som begås mot kvinnor
            utförs av en för henne redan bekant person och ofta begås denna
            misshandel i det egna hemmet. Cirka 30 procent av kvinnorna som
            polisanmäler våldet har tidigare anmält mannen för misshandel.
          </p>
          <p xml:id="i-UjDVBs3PQwEsSEGF6QJ3wb">
            Våldsbrott mot kvinnor är ett problem som sträcker sig över alla
            sociala skikt i samhället. Undersökningar har visat att många
            fall av misshandel mot kvinnor avslutas med en våldtäkt. Misshandel
            mot kvinnor börjar ofta i samband med en graviditet. Våldsbrotten
            och hoten om misshandel mot kvinnor påver kar naturligtvis kvinnors
            hälsa, såväl fysiskt som psykiskt, mycket negativt. Viktigt att
            påpeka är att våldet inte enbart utgör ett fysiskt hot utan också
            ett psykiskt. Risken att hamna i en depression är stor och en
            stor andel av de kvinnor som i Sverige utsatts för våldsbrott
            har funderat på att ta sitt liv.
          </p>
          <p xml:id="i-GBvPnsChqM4ReeA1hcuQ9q">
            Det är av största vikt att åtgärder vidtas som dels förebygger
            våldet, dels säkerställer den misshandlade kvinnans trygghet och
            säkerhet. För att kunna uppnå detta måste samarbetet mellan berörda
            myndigheter fördjupas och handläggningen bli effektivare. Välutbildade
            poliser med kunskaper om orsakerna till våldsbrott och om hur
            våldet påverkar offret kan positivt bidra till kvinnans fortsatta
            agerande och hennes möjligheter att bli av med det ständiga hotet
            om misshandel. Både polis och åklagare kan fortfarande göra mer
            i arbetet med att bekämpa våldet mot kvinnor. Hela rättskedjan
            måste arbeta snabbare och effektivare.
          </p>
          <p xml:id="i-9DVXoJ4NHANoZpJQ8qzQTe">
            Vikten av dokumentering och bevissäkring är stor. Det ska finnas
            tillgång till en videokamera i varje polisbil för dokumentering
            av misshandelsskador och brottsplatser. Hotade kvinnor ska, utan
            väntetid, erbjudas trygghetspaket och larm. Hotade kvinnor ska
            även ha rätt att bära och använda pepparspray. De bör även erbjudas
            träning i självförsvar om de så önskar. Självförsvar handlar i
            grunden om mycket mer än att lära sig metoder för att handgripligt
            skydda sig mot anfall. Det första ledet innebär att ge självförtroende
            och stärka skyddet av sin egen integritet.
          </p>
          <head xml:id="i-NcAA2HXnjgCS2YuC2aqNUD" type="h2">
            Hedersrelaterat våld
          </head>
          <p xml:id="i-GsJuo2aLupeJpQRuBK9LNx">
            En undersökning gjord i Stockholm visar att så många som var
            sjätte person har inskränkningar i det framtida valet av äktenskapspartner.
            Många ungdomar känner oro inför resor till hemlandet, efter att
            de slutat skolan, på grund av risken att bli bortgift mot sin
            vilja. Tvångsäktenskap är bara en av flera typer av hedersrelaterat
            våld. Andra former av hedersrelaterat våld är misshandel, könsstympning
            och i de allra värsta fallen hedersmord.
          </p>
          <p xml:id="i-HTjRkRCYehxCm3xVMwX2LM">
            Om det finns risk att en kvinna kan bli utsatt för hedersrelaterat
            våld bör detta vara ett skäl för att, med dagens gällande regler,
            få asyl. Varje fall måste självklart prövas för sig, men det måste
            vara möjligt att använda sin utsatta situation som asylskäl och
            möjlighet till uppehållstillstånd ska självklart finnas. Trots
            att vi vet att kvinnor i mindre utsträckning än män kan skyddas
            från hedersrelaterat våld av myndigheterna i hemländerna finns
            det idag inget i utlänningslagen som specifikt omnämner dessa
            aspekter.
          </p>
          <p xml:id="i-93PjkxQ5SjdDQtZsgjrYeu">
            Kvinnlig könsstympning är en förkastlig sedvänja, och det finns
            enligt uppgift cirka 150 miljoner könsstympade kvinnor i världen.
            Denna tradition kan inte tillskrivas någon nationalitet, religion
            eller etnisk grupp men är högst levande i och med att 8 000 flickor
            könsstympas varje dag någonstans i världen. Vissa av dessa är
            svenska flickor som mot sin vilja utsätts för denna tortyr. Oftast
            sker ingreppet i föräldrarnas hemland dit flickorna åker sommartid.
          </p>
          <p xml:id="i-HND9m3aCZ3rbEAkf1ZmT6X">
            För att skydda flickor från att utsättas för könsstympning bör
            vi enligt fransk modell införa ett hälsointyg. Hälsointyget ska
            tydligt visa att könsstympning är förbjudet enligt svensk lag.
            Intyget ska också visa att föräldrarna har ansvaret för flickan
            och således kan dömas enligt svensk lag även om könsstympning
            sker i annat land än Sverige. Släkten i hemlandet, som ofta är
            de som utför brottet, kommer således att skada föräldrarna och
            göra dem till brottslingar i Sverige. Intyget blir därmed ett
            stöd för de föräldrar som vill skydda sina barn när de reser till
            hemlandet.
          </p>
          <p xml:id="i-Uk4bFJR6u1EexhHw3YqqTx">
            Ett hälsointyg skulle kunna rädda många unga flickor från att
            bli könsstympade, och Socialstyrelsen bör få i uppdrag att utforma
            ett sådant intyg. Intyget bör sedan kunna utfärdas av barnavårdscentralen
            för barn upp till sex års ålder och därefter av skolhälsovården.
          </p>
          <p xml:id="i-6Tna2q9BxteaKnWMq7U2YX">
            Tvångsgifte är en helt oacceptabel företeelse i ett fritt land,
            och åtgärder bör vidtas för att så långt som möjligt motverka
            det. Att vi i Sverige i vissa fall ger undantag till att flickor
            under 18 år gifts bort är inte acceptabelt. Ett stort problem
            i sammanhanget är också att länsstyrelserna som tar besluten bedömer
            ärenden mycket olika. I vissa län är det så gott som omöjligt
            att få undantag medan man i andra län godkänner de allra flesta.
            För att visa på vårt samhälles åsikt i frågan om tvångsgifte och
            barnäktenskap bör möjligheten till undantag tas bort helt.
          </p>
          <p xml:id="i-Ecc3QB8hC6yiKqu6Ust1Dm">
            Det är mycket svårt att veta hur omfattande den hedersrelaterade
            brottslig­heten är i Sverige. Anmälningsbenägenheten är låg och
            det är därför ett stort mörkertal av icke anmälda brott. Enligt
            länsstyrelserna i Stockholm, Göteborg och Malmö har minst 400
            unga kvinnor sökt hjälp för att de känner sig hotade av sina familjer.
            På grund av resursbrist har mindre än 5 procent av dessa kvinnor
            erbjudits skyddat boende. Så får det självklart inte vara, och
            resurserna för att ta hand om utsatta kvinnor måste öka.
          </p>
          <p xml:id="i-R4t6CnutvHaRqdRLMizJo5">
            För de flickor som söker hjälp av samhället ska det utarbetas
            stödprogram. Dessa program ska innehålla skyddat boende, övriga
            fysiska skyddsanordningar, utbildning i personskydd, möjlighet
            till regelbundna samtal med erfaren kurator eller psykolog, möjlighet
            till utbildnings- och yrkesvägledning samt hjälp och stöd att
            upprätta en levnadsplan för de närmaste åren. Det är mycket viktigt
            att tidiga satsningar riktas mot hela familjen i syfte att mot­verka
            motsättningar inom familjen som kan leda till hedersrelaterat
            våld.
          </p>
          <head xml:id="i-TPaUtryBCYBFsVLZ5e88Nt" type="h2">
            Avslutning
          </head>
          <p xml:id="i-538yc78oLx7BhJfpFCF3Di">
            För att uppnå den nollvision som förespråkas i inledningen av
            denna motion finns det oerhört mycket som måste göras. Denna motion
            tar upp ett par viktiga steg men är långt ifrån heltäckande. I
            grunden handlar det om att samhället måste stå upp för utsatta
            kvinnor, och det kan och ska göras på flera olika sätt.
          </p>
        </div>
        <div type="motSignatures">
          <list>
            <item xml:id="i-XkSFaR9NEMvnLarLdG3Y47" who="i-BaBRFz7sgjhbuqYiz8u7vt">
              Désirée Pethrus Engström (KD)
            </item>
          </list>
        </div>
      </div>
    </body>
  </text>
</TEI>
