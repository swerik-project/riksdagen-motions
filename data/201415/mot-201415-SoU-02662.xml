<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-02662">
  <teiHeader>
    <fileDesc>
      <titleStmt>
        <title>Det goda livet på äldre dagar</title>
        <author corresp="i-PyuBrn6sPrF8RQEvmB9xdP">av Cecilia Widegren m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2662 av Cecilia Widegren m.fl. (M)</title>
          <idno type="rdwebb">H2022662</idno>
          <rs type="number">2662</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H2022662/text</ref>
          <ref type="dokument_url_html">http://data.riksdagen.se/dokument/H2022662</ref>
          <ref type="dokumentstatus_url_xml">http://data.riksdagen.se/dokumentstatus/H2022662</ref>
          <ref type="docx">http://data.riksdagen.se/fil/048C2C4F-CD16-4502-BE05-E06CFC000C2F</ref>
          <ref type="pdf">http://data.riksdagen.se/fil/5C7C9895-079F-4C5D-89D1-93CC1F27A356</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q6m2m8XkYZmRWGoWpX28Yp</idno>
            <name>Margareta B Kjellin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-pxoYe2yJTd56QvbXJ8RGr</idno>
            <name>Amir Adan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7ueMHXSkJ4p8MZCwd6tvma</idno>
            <name>Sofia Fölster</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5iLkMds96DbsdoQ1H5obCT</idno>
            <name>Sofia Arkelsten</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-LQN2UB7ZUM3n6gNS929Hes</idno>
            <name>Thomas Finnborg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NxG4znMu3CPY6HCSrpG2Lb" type="signed"/>
        <correspContext corresp="i-NxG4znMu3CPY6HCSrpG2Lb">
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-Q6m2m8XkYZmRWGoWpX28Yp"/>
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-pxoYe2yJTd56QvbXJ8RGr"/>
          <note type="signatory" corresp="i-7ueMHXSkJ4p8MZCwd6tvma"/>
          <note type="signatory" corresp="i-5iLkMds96DbsdoQ1H5obCT"/>
          <note type="signatory" corresp="i-LQN2UB7ZUM3n6gNS929Hes"/>
          <note type="signatory" corresp="i-Ws7TTEJpudwigKX5RjyhR4"/>
        </correspContext>
        <correspAction xml:id="i-GPmb1pJ38KHZ3wAFfTgakH" type="submitted">
          <date when="2014-11-10"/>
          <time when="16:41:54"/>
        </correspAction>
        <correspAction xml:id="i-HGFavN2VacZdxyXhM2cEZp" type="reviewed">
          <date when="2014-11-10"/>
          <time when="21:34:21"/>
        </correspAction>
        <correspAction xml:id="i-TFRrZS3xDjAno27jBr5PaT" type="referred">
          <date when="2014-11-12"/>
        </correspAction>
        <correspAction xml:id="i-M9LoQ7TJ1jSnndqejuegkx" type="assigned">
          <date when="2018-06-05"/>
          <time when="10:33:25"/>
        </correspAction>
        <correspContext corresp="i-M9LoQ7TJ1jSnndqejuegkx">
          <ref type="assignedTo">Socialutskottet</ref>
        </correspContext>
        <correspAction xml:id="i-8BNLcNSsL38vnm5CBrQMLE" type="behandlas_i"/>
        <correspContext corresp="i-8BNLcNSsL38vnm5CBrQMLE">
          <ref type="uppgift">2014/15:SoU4</ref>
          <ref type="ref_dok_id">H201SoU4</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU4</ref>
          <ref type="ref_dok_titel">Riksrevisionens rapport om stödet till anhöriga omsorgsgivare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EojUEaYdcWJjVnZRqpm1rK" type="behandlas_i"/>
        <correspContext corresp="i-EojUEaYdcWJjVnZRqpm1rK">
          <ref type="uppgift">2014/15:TU6</ref>
          <ref type="ref_dok_id">H201TU6</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU6</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-85r1zQeKmn9foBp7Ur73xo" type="behandlas_i"/>
        <correspContext corresp="i-85r1zQeKmn9foBp7Ur73xo">
          <ref type="uppgift">2014/15:AU5</ref>
          <ref type="ref_dok_id">H201AU5</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">AU5</ref>
          <ref type="ref_dok_titel">Arbetsmarknadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3pXqu2arXqqvKhykfdigyZ" type="behandlas_i"/>
        <correspContext corresp="i-3pXqu2arXqqvKhykfdigyZ">
          <ref type="uppgift">2014/15:SoU11</ref>
          <ref type="ref_dok_id">H201SoU11</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU11</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TfDE2xboTy5o2z64BKbU3N" type="behandlas_i"/>
        <correspContext corresp="i-TfDE2xboTy5o2z64BKbU3N">
          <ref type="uppgift">2014/15:AU4</ref>
          <ref type="ref_dok_id">H201AU4</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">AU4</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4ERZtfMp3srcPhTtDoYYC9" type="behandlas_i"/>
        <correspContext corresp="i-4ERZtfMp3srcPhTtDoYYC9">
          <ref type="uppgift">2014/15:AU8</ref>
          <ref type="ref_dok_id">H201AU8</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">AU8</ref>
          <ref type="ref_dok_titel">Arbetsmiljö</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6uLvUnSiqgmyStEJnuEbrw" type="behandlas_i"/>
        <correspContext corresp="i-6uLvUnSiqgmyStEJnuEbrw">
          <ref type="uppgift">2014/15:FiU1</ref>
          <ref type="ref_dok_id">H201FiU1</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">FiU1</ref>
          <ref type="ref_dok_titel">Utgiftsramar och beräkning av statsinkomsterna</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YF4m94dVUt4hZ5aWZqE7tu" type="behandlas_i"/>
        <correspContext corresp="i-YF4m94dVUt4hZ5aWZqE7tu">
          <ref type="uppgift">2014/15:AU3</ref>
          <ref type="ref_dok_id">H201AU3</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">AU3</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FXz9cskuhtLybTEhyChvga" type="motHeader">
        <div xml:id="i-SBW6SDAEhqu6Xuz18mvsyt" type="motTitle">
          Motion till riksdagen 2014/15:2662 av Cecilia Widegren m.fl.
          (M) Det goda livet på äldre dagar
        </div>
      </div>
      <div xml:id="i-J1d27qieYc4ueDKChzbLvU" type="motBody">
        <div xml:id="i-WwjuYmMgUdMX5BUiWVzNb1" type="motProposal" subtype="förslag">
          <head xml:id="i-YTFyQvMbLJzVSFeyKNTH8T">
            Förslag till riksdagsbeslut
          </head>
          <list xml:id="i-ABa2sTfzPXHi9cZsNV8XRc" style="ol">
            <item xml:id="i-8uguUso4JHozfPTqv2QiQG">
              Riksdagen tillkännager för regeringen som sin mening vad som
              anförs i motionen om att bättre tillvarata äldres kunskaper och
              kompetenser.
            </item>
            <item xml:id="i-VdFgqhV92hdC6iFKHxFDMS">
              Riksdagen tillkännager för regeringen som sin mening vad som
              anförs i motionen om att snarast möjligt utvärdera lagskärpningen
              mot åldersdiskriminering i syfte att se om reglerna behöver skärpas
              ytterligare.
            </item>
            <item xml:id="i-Er9eCicEgfGUaAWcJbsp4Q">
              Riksdagen tillkännager för regeringen som sin mening vad som
              anförs i motionen om att skyndsamt under denna mandatperiod kartlägga
              hur kommuner och landsting arbetar mot åldersdiskriminering i
              de egna verksamheterna.
            </item>
            <item xml:id="i-9mEqL3htbwt4GyC1XvMKLr">
              Riksdagen tillkännager för regeringen som sin mening vad som
              anförs i motionen om att åldersgränsen i lagen om anställningsskydd
              (LAS) ska höjas.
            </item>
            <item xml:id="i-B1pPVPhp4zFEng2jGvcUcN">
              Riksdagen tillkännager för regeringen som sin mening vad som
              anförs i motionen om vikten av att bibehålla och utveckla sänkningen
              av arbetsgivaravgiften för våra äldre.
            </item>
            <item xml:id="i-6gUAqs6vi4qgqZTu2dVPun">
              Riksdagen tillkännager för regeringen som sin mening vad som
              anförs i motionen om att stimulera kommuner att förbättra arbetet
              med att skapa fler alternativa boendeformer som är anpassade för
              äldre.
            </item>
            <item xml:id="i-Gu92xHoe4qWQvH5CVEkHa9">
              Riksdagen tillkännager för regeringen som sin mening vad som
              anförs i motionen om att under denna mandatperiod verka för fler
              sociala aktiviteter på boenden.
            </item>
            <item xml:id="i-TnB58LzXSpNP36TBozYPX5">
              Riksdagen tillkännager för regeringen som sin mening vad som
              anförs i motionen om att under denna mandatperiod tillsätta en
              utredning för att utveckla ett bättre anhörigstöd.
            </item>
            <item xml:id="i-Ajp14C99SWZwU3zgN1sHBz">
              Riksdagen tillkännager för regeringen som sin mening vad som
              anförs i motionen om att under denna mandatperiod utreda hur vi
              kan motverka ensamhet och förbättra den sociala samvaron hos äldre.
            </item>
            <item xml:id="i-E7XPeNwRkFLENmsvCtwKTf">
              Riksdagen tillkännager för regeringen som sin mening vad som
              anförs i motionen om att skyndsamt se över och öka antalet kontaktpunkter
              och mötesplatser för äldre.
            </item>
            <item xml:id="i-Y49gyJedKdCh1Djhb9DQgS">
              Riksdagen tillkännager för regeringen som sin mening vad som
              anförs i motionen om att under denna mandatperiod tillsätta en
              utredning för att se över hur äldreomsorgen kan bli en mer attraktiv
              arbetsplats.
            </item>
            <item xml:id="i-5xE69WLrkpGWNFS1Ry57sk">
              Riksdagen tillkännager för regeringen som sin mening vad som
              anförs i motionen om att snarast skapa möjlighet till heltidsjobb
              inom äldreomsorgen för den som vill.
            </item>
            <item xml:id="i-4LtfGHMgo8HUo3iLM6LTrv">
              Riksdagen tillkännager för regeringen som sin mening vad som
              anförs i motionen om att under denna mandatperiod fortsätta satsa
              på kompetensutveckling, bättre karriärmöjligheter samt friskvård
              till vårdens och omsorgens medarbetare.
            </item>
            <item xml:id="i-HaAumtyGYfq54V7t2Kf9Zt">
              Riksdagen tillkännager för regeringen som sin mening vad som
              anförs i motionen om att regeringen ska återkomma under denna
              mandatperiod med förslag till lagändringar så att alla äldre ska
              få rätt att välja alternativ inom hemtjänsten (lagen om valfrihetssystem,
              LOV).
            </item>
            <item xml:id="i-BofAQt3jgFVCL3aAWUyGq3">
              Riksdagen tillkännager för regeringen som sin mening vad som
              anförs i motionen om att under denna mandatperiod införa fler
              valmöjligheter och olika typer av äldreboenden.
            </item>
            <item xml:id="i-Toj4wshHdfjkUEMZcWq8K5">
              Riksdagen tillkännager för regeringen som sin mening vad som
              anförs i motionen om att skyndsamt under denna mandatperiod påbörja
              arbetet för en förenklad biståndsbedömning.
            </item>
            <item xml:id="i-VfXJUvXp7dimSX5mpTwiSY">
              Riksdagen tillkännager för regeringen som sin mening vad som
              anförs i motionen om att skyndsamt utveckla systemet med lokala
              värdighetsgarantier.
            </item>
            <item xml:id="i-T6gj9ntwgV9AhcjpBTMshc">
              Riksdagen tillkännager för regeringen som sin mening vad som
              anförs i motionen om att under denna mandatperiod skyndsamt fortsätta
              arbetet med gemensamma journaler.
            </item>
            <item xml:id="i-XdQSqfUZyq9RtNaEU98Svb">
              Riksdagen tillkännager för regeringen som sin mening vad som
              anförs i motionen om att under denna mandatperiod införa en internetgaranti
              inom äldreomsorgen så att den som kan och vill ska ha tillgång
              till internet.
            </item>
            <item xml:id="i-Qv7jmgmDyESRezrH317ZXp">
              Riksdagen tillkännager för regeringen som sin mening vad som
              anförs i motionen om att under denna mandatperiod införa en riktad
              satsning för att implementera it inom äldreomsorgen.
            </item>
          </list>
        </div>
        <div xml:id="i-QteAxNYGKJp6tHykZFSdeV" type="motContent">
          <head xml:id="i-L5LvgAsQpmgZjpoBDnYwPN" type="h1">
            Motivering
          </head>
          <p xml:id="i-V6wmycGkWQY3jUBbEs8mGy">
            Sverige är ett av världens bästa länder att åldras i. Det ska
            fortsatt vara så. Sverige ska vara ett land där alla blir sedda
            och blir lyssnade på oavsett ålder. Vi ska ta vara på de erfarenheter
            och kunskaper som förvärvats genom livet och alla äldre ska ha
            en rimlig ekonomisk situation. Man ska kunna känna sig trygg,
            uppleva gemenskap och delaktighet i samhället, men framför allt
            ska alla fortsatt kunna vara självständiga individer som har möjligheter
            till att göra egna val utifrån egna intressen, önskemål och behov.
            Att bli äldre innebär inte att man plötsligt ska ingå i ett kollektiv
            där alla är lika. Den tidigare alliansregeringen har haft fokus
            på att stärka äldres vardag och ge fler äldre rätten att välja
            och möjligheten till ett fortsatt självbestämmande. Valfrihet
            ger människor möjlighet att utvecklas, det uppmuntrar människor
            att bli handlingskraftiga och att fatta beslut som gäller deras
            eget välbefinnande. Vi vill se ett Sverige där alla behövs. Alla
            ska kunna känna livsglädje och se fram emot en ålderdom värd att
            leva för.
          </p>
          <head xml:id="i-KJFD9cgxs7vto8cnDmc4Ff" type="h1">
            Äldre på arbetsmarknaden
          </head>
          <p xml:id="i-JiqHu7v2dqEQVDakwRv9zr">
            Andelen äldre ökar. Det är i dag cirka 2 miljoner människor som
            är över 65 år och bland alla dessa finns människor med olika kompetens
            och med en tydlig önskan att fortsatt vara aktiva. Här gäller
            det att vara vaksam och motverka åldersdiskriminering. Människor
            med lång livserfarenhet är en stor tillgång i framtidens samhälle.
          </p>
          <p xml:id="i-Gq86fHJnhP7TYu9RPidJkD">
            Vi måste bli bättre på att ta tillvara på äldre människors kompetens
            och erfarenhet. Hittills har vi gjort mycket för att uppmuntra
            äldre att stanna kvar i arbetslivet, bland annat har vi fördubblat
            jobbskatteavdraget från det att man fyller 66 år. Vi har sänkt
            arbetsgivaravgifter för äldre: För personer mellan 66 och 74 år
            betalar arbetsgivaren bara 10,21 procent (ålderspensionsavgiften),
            alltså endast en tredjedel av den vanliga arbetsgivaravgiften.
            För personer som är 75 år och äldre betalar arbetsgivaren ingen
            arbetsgivaravgift alls.
          </p>
          <p xml:id="i-R1wcErWm6mA9Mjj2Wp5X3V">
            Förutom detta har vi även infört nystartsjobb för den som är
            över 55 år för att öppna fler vägar tillbaka till arbetsmarknaden.
            Vårt mål är att den som kan och vill jobba längre ska kunna jobba
            kvar, därför vill vi även att åldersgränsen i lagen om anställningsskydd
            (LAS) skall höjas.
          </p>
          <p xml:id="i-XNRbzPnRCy2e5W6dYKsMGf">
            För de äldre som fortsatt vill vara aktiva på arbetsmarknaden
            finns det många olika former av veteranpooler och liknande. Möjligheterna
            att vara verksam utifrån sin förmåga är väsentlig för ett gott
            liv. Införandet av RUT-avdraget har underlättat för många äldre
            att anlita hjälp som kompletterar den service som fås via kommunens
            hemtjänst, till exempel ytterligare städning. Det finns därför
            skäl att överväga om RUT-avdraget ytterligare kan utvidgas till
            att gälla fler områden för äldre.
          </p>
          <p xml:id="i-LnhhF7gcFZPNpzVXeyih2w">
            Den nya vänsterregeringens avisering om att höja löneskatten
            för äldre kommer att få förödande konsekvenser för de äldre som
            arbetar. De senaste åren har bemanningsföretagen som erbjuder
            äldre arbetskraft vuxit enormt. Inte minst på grund av Alliansens
            sänkning av arbetsgivaravgiften för äldre, som gjort affärsmodellen
            extra lönsam. För anställda födda 1938–48 är avgiften 10,21 procent,
            i stället för de 31,42 procent som betalas för arbetskraft som
            ännu inte gått i pension. Nedsättningen har inneburit att många
            av dessa pensionärsuthyrare kunnat hålla lägre priser än andra
            bemanningsföretag inom till exempel barnpassning, städning, hushållsarbete
            och hantverkstjänster. Att vänsterregeringen nu vill höja arbetsgivaravgiften
            för pensionärer med 8,5 procentenheter, närmast en fördubbling,
            är ett hårt slag mot denna yrkesgrupp och något som vi moderater
            inte kan acceptera. Vi anser att det är mycket viktigt att fortsätta
            med den inslagna skattesänkningen för våra äldre.
          </p>
          <head xml:id="i-MreyEoUVbAUeviuJRUqdbG" type="h1">
            Bostäder för äldre
          </head>
          <p xml:id="i-TqjVctYisvwkCYuEE3XPLY">
            Ett boende representerar trygghet, omsorg och självständighet.
            För de allra flesta påverkar den egna bostadssituationen livskvalitén
            i väldigt stor utsträckning. Önskemålen för ens boende ser väldigt
            olika ut och förändras även över tid, men möjlighet till att själv
            bestämma hur och var man ska bo är en central del i människors
            välbefinnande.
          </p>
          <p xml:id="i-QzCMT5VraDcVVCmDBvGxc8">
            Boendesituationen för äldre ser olika ut i olika delar av landet.
            Har man beviljats äldreboende erbjuds man i vissa kommuner plats
            direkt, medan man i andra kommuner får vänta flera månader. Det
            finns allt för många äldre som behöver omsorg, men nekas plats
            och blir kvarboende i hemmet.
          </p>
          <p xml:id="i-254WpTo8EoUyxUgPjMsdfW">
            Detta är en situation som behöver åtgärdas både i ett kortsiktigt
            och ett långsiktigt perspektiv. I det kortsiktiga perspektivet
            måste vi se till att de som väljer att bo kvar hemma får sina
            behov tillgodosedda genom att exempelvis öka antalet kontaktpunkter
            och mötesplatser där man kan få gemenskap i olika former. I det
            långsiktiga perspektivet måste vi skapa fler boendeformer som
            passar äldre.
          </p>
          <p xml:id="i-AMXAiCetYh7s58bLU7wBnr">
            De som blir ”kvarboende i hemmet”, trots ett vård- eller omsorgsbehov,
            får ofta hjälp i olika utsträckning av sina anhöriga. Naturligtvis
            ska den som också vill kunna välja detta, men ingen ska behöva
            känna sig tvingad att gå ner i arbetstid för att vårda en anhörig.
            Det är också viktigt att det finns ett stöd för anhöriga som åtar
            sig uppgiften att vårda sina närstående. Kommunen ska enligt socialtjänstlagen
            ge anhörigstöd.
          </p>
          <p xml:id="i-KU3Jd6bWTnq99tr4wXx6jv">
            I värsta fall kan den som blir ”kvarboende i hemmet” känna både
            ensamhet och otrygghet, vilket i sin tur riskerar leda till undernäring,
            felmedicineringar och onödiga besök på akutmottagningar. För att
            fler äldre ska leva i en vardag med hög livskvalitet måste boendesituationen
            för äldre ses ur ett bredare perspektiv. En del av lösningen finns
            i utvecklingen och utbyggnaden av nya former av boenden.
          </p>
          <p xml:id="i-MbEkW93GZ5HqBcdXcde7Gn">
            Siffrorna och statistiken visar tydligt på att det behövs flera
            typer av boenden anpassade till olika behov. Det behövs fler valmöjligheter
            och en mångfald av boenden både på den vanliga bostadsmarknaden,
            men också i form av olika senior- och äldreboenden. Väljer man
            att bo kvar så bör det finnas stöd, tillgång till vård, aktiviteter
            och sällskap. Vill man hellre flytta till ett seniorboende, trygghetsboende
            eller omsorgsboende ska det finnas möjlighet till det.
          </p>
          <p xml:id="i-RCcu2y8P4aE2U4URtNvLbB">
            Andelen äldre i befolkningen ökar kraftigt och beräknas fortsätta
            öka framåt. Samtidigt är äldre människor friskare och kryare än
            någonsin, det är därför sannolikt att anta att efterfrågan på
            särskilda seniorbostäder kommer att öka i framtiden. Äldre förutspås
            kunna ha en enskild bostad högre upp i åldrarna, och fler anpassade
            boendeformer måste skapas som möter dessa behov. Vi måste påminna
            oss om att man alltid bor i sitt hem även om det är ett vård-
            och omsorgsboende.
          </p>
          <p xml:id="i-9Pf1ArvkByJpY8vwj94vwq">
            Målet är att öka utbudet av attraktiva bostäder som är anpassade
            utifrån det omsorgs- och tillgänglighetsbehov som äldre har. Bostäderna
            måste spegla behovet och det kan förändras i flera steg. Man kan
            tänka sig en stegrande insatsgrad från en vanlig bostad som är
            äldreanpassad, till olika former av trygghets- eller gemensamboenden
            och i slutändan vård- och omsorgsboenden med heldygnstillsyn.
            Rätt bostad ska också vara kopplad till personal med rätt kompetens
            utifrån de enskilda behoven.
          </p>
          <head xml:id="i-9aN7kadXkQa4ZhBaNmEKtd" type="h1">
            Seniorboende
          </head>
          <p xml:id="i-BjRjyZkg9NXkfkZqD8CMFs">
            Det kommer en dag för de flesta av oss när det blir jobbigt att
            bo i eget hus eller egen lägenhet. Då man behöver och vill ha
            hjälp med några eller många av de praktiska sakerna som att laga
            mat och städa. Många seniorboenden vänder sig till de som är 55
            år och uppåt. I många bostadsrättsföreningar för seniorboende
            står det i stadgarna att man ska vara mellan t.ex. 55 och 75 år
            när man flyttar in. Däremot brukar man få bo kvar så länge man
            orkar, man blir inte utkastad bara för att man fyllt t.ex. 75
            år. Många seniorboenden har aktiva och engagerande personer som
            drar i gång aktiviteter av olika slag. Vilken nivå det är på aktiviteterna
            och hur mycket fritidsaktiviteter det är beror förstås på hur
            mycket de boende orkar och vill göra.
          </p>
          <p xml:id="i-Wi1uaYYtvbSWB4BhyvvU1h">
            Det finns i dag ingen bestämd definition av begreppet ”seniorboende”.
            Varje hyresvärd bestämmer själv om de tycker en viss lägenhet
            är lämplig för boende över 55 år. En riktlinje många hyresvärdar
            jobbar efter är att en seniorbostad ska ha tillgång till hiss
            eller befinna sig på markplan, inga eller låga tröskar och ha
            ett rymligt badrum.
          </p>
          <head xml:id="i-8GvGwcTmDQiFG596xQjSpG" type="h1">
            Trygghetsboende
          </head>
          <p xml:id="i-K8daQWmCwNrkaBbrFK5Ded">
            Alla de som blir äldre är inte i en situation där de måste bo
            på ett vård- och omsorgsboende med heldygnstillsyn. Men att bo
            kvar hemma kan leda till ensamhet, och många äldre vill ha närhet
            till service och vård när det skulle behövas. Här behövs ett alternativ
            som kan tillgodose en trygg miljö, ett rikt socialt och ett aktivt
            liv.
          </p>
          <p xml:id="i-2jerzZ9Zf5yAhDP7UczBNk">
            Ett trygghetsboende är ett ordinärt boende med utökad service
            som trygghetsvärd och gemensamma utrymmen. Till skillnad från
            ett vårdboende som har heltidstillsyn och är biståndsbedömt sköter
            man sig själv precis som i en vanlig lägenhet, med allt vad det
            innebär att bjuda hem vänner, anordna middagar, diska och städa.
            Fördelen med ett trygghetsboende är att det erbjuder mötesplatser
            och kontaktpunkter för äldre som möjliggör för de äldre att behålla
            ett socialt och aktivt liv. Genom att delta i husets sociala aktiviteter
            eller utnyttja de gemensamma utrymmena har man möjligheten att
            träffa de andra som bor i huset. I de gemensamma matsalarna kan
            man även äta middag tillsammans med de andra i boendet. Här kan
            man själv avgöra i hur stor utsträckning man vill delta i de gemensamma
            aktiviteterna.
          </p>
          <p xml:id="i-Qs8N5UfPA3zCcwRjm5F1wB">
            På ett trygghetsboende kan äldre som inte behöver heldygnstillsyn
            ändå känna sig trygga då en trygghetsvärd alltid finns i närheten.
            Att satsa på trygghetsboende är att satsa på förebyggande vård.
            Sådana typer av bostadsformer stimulerar fysisk aktivitet, social
            stimulans och självbestämmande, vilket i sin tur kan senarelägga
            behovet av plats på omsorgsboende. Vi tror att utbyggnaden av
            fler trygghetsboenden främjar äldres hälsa och välmående.
          </p>
          <p xml:id="i-MMRzQsnF5wf8pqKEfTb8U7">
            Frågan om äldres välmående är större än enbart frågor om ekonomi,
            äldreomsorg och sjukvård. Det innebär bland annat att äldre måste
            få tillgång till fysisk aktivitet, social samvaro och en hälsosam
            livsstil. Flera studier visar på att just sådana hälsofrämjande
            insatser ger positiva effekter långt upp i åldrarna. Det har visat
            sig ha stor betydelse för hälsa, livskvalitet och välbefinnande.
            Vi efterlyser därför ett större utbud av fysiska, sociala och
            kulturella aktiviteter för äldre för att skapa bättre förutsättningar
            för fler att leva aktiva liv.
          </p>
          <head xml:id="i-6braFf8avxjWXZkyXxQVha" type="h1">
            Vård och omsorg för äldre
          </head>
          <p xml:id="i-MpC3UF27h5Ki5ct7waXG3k">
            Åldrandet är mycket individuellt och något generellt mönster
            existerar inte. Inte heller finns någon specifik förmåga som försämras
            hos alla. De äldre i samhället är ingen enhetlig grupp. Det finns
            stora skillnader i behov, möjligheter och önskemål. Dagens äldre
            är friskare och mer aktiva än någonsin och alla äldre har inte
            samma behov och önskemål. För oss är det viktigt att man som individ
            behåller rätten att själv kunna bestämma – att kunna välja handlar
            om självständighet. Vi arbetar därför för en äldreomsorg som är
            flexibel och som utgår från varje människas önskemål om hur hon
            eller han vill leva sitt liv. För oss handlar en god äldreomsorg
            om att stärka den äldres möjligheter att själv påverka och anpassa
            sin omvårdnad.
          </p>
          <p xml:id="i-4YgizpUcsvKbxuU6hU9MAo">
            Lagen om valfrihetssystem (LOV) infördes av den tidigare alliansregeringen
            2009 och har införts runt om i landet. Lagen syftar till att stärka
            den enskildes makt över sin vardag genom att ge möjlighet till
            att själv välja anordnare av äldreomsorg och andra sociala tjänster.
            Valfrihet är nyckeln till eget inflytande. Det är också en viktig
            kvalitetsfaktor att kunna välja det alternativ man tycker är bra,
            men också att kunna välja bort det man inte tycker fungerar bra.
            Som vid alla val är det viktigt att man har kunskap om vilka alternativ
            man har samt på vilket sätt de påverkar det egna livet. En viktig
            del av den svenska äldrepolitiken är att underlätta för äldre
            personer att leva ett självständigt liv. Vid flytt till ett anpassat
            boende finns det många olika alternativ och det är viktigt inför
            alla val man gör att man har tillräckligt med kunskap om ens alternativ
            innan man tar ett beslut.
          </p>
          <head xml:id="i-RSiXpEBH6CpN1pSSt4yZWM" type="h1">
            Vård- och omsorgsboende
          </head>
          <p xml:id="i-9xtmubvvZMESJjNbgWJFRo">
            Alla äldre har olika förutsättningar och olika vårdbehov och
            för den som söker trygghet och heldygnstillsyn är omsorgsboende
            ett bra alternativ. Omsorgsboende är till skillnad från trygghetsboende
            och servicebostad en biståndsbedömd service. Det är kommunen som
            bedömer vilka hjälpbehov den äldre har. Det är viktigt att reglerna
            för biståndsbedömningar är tydliga och lätta att förstå då de
            har avgörande betydelse för att den äldre ska få rätt hjälp. Både
            i omfattning och innehåll är det viktigt att reglerna för biståndsbedömningen
            är transparenta samt att biståndsbedömarna har tillräcklig kompetens
            för att kunna bedöma biståndsbehoven.
          </p>
          <p xml:id="i-FkXiknKf5Jw1dMVBLDy4ev">
            Vård- och omsorgsboenden kan utformas för att tillgodose olika
            inriktningar, t ex demensboende, boende för yngre demenssjuka,
            boende med olika språkinriktningar eller boende för hbtq-personer.
            Det är svårt att tillgodose allt på mindre orter men det är viktigt
            att medarbetarnas kompetens anpassas efter vårdinsatserna.
          </p>
          <head xml:id="i-Xddz74h5rMHpXDBoh1RkLE" type="h1">
            Kvarboende i hemmet
          </head>
          <p xml:id="i-Ds6ZFvMTo7K28BboHpdFQx">
            Ingen äldre ska någonsin behöva bo i ensamhet som inte är självvald.
            Inte heller ska man behöva känna sig otrygg och kraftlös i sitt
            hem. För många ”kvarboende i hemmet” innebär det att man spenderar
            en stor del av sin vardag i ensamhet som inte är självvald.
          </p>
          <p xml:id="i-6c8FktcDTPLHPGQYGuH54b">
            Detta innebär ensamma måltider och många timmar i väntan på att
            någon ska komma. För att leva ett meningsfullt liv behöver man
            också få social stimulans, få ta del av kulturella aktiviteter
            och få möta andra människor i olika miljöer. Vi måste se till
            att de som väljer att bo kvar hemma får dessa behov tillgodosedda
            genom att exempelvis öka antalet kontaktpunkter och mötesplatser
            där man kan få gemenskap i olika former. Människans livssituation,
            välbefinnande och möjligheter till ett värdigt liv innebär att
            man behöver ha närhet till andra. Vi vill att fler äldre ska leva
            en vardag med hög livskvalitet och för att göra det måste boendesituationen
            för äldre ses från ett större perspektiv. En del av lösningen
            finns i utvecklingen och utbyggnaden av nya former av boenden.
          </p>
          <p xml:id="i-ATRNKhnhB5vYa67rdhAmgr">
            Genom löpande, tydlig dokumentation och lättillgängliga genomförandeplaner
            kan man säkra individens rättssäkerhet. Synpunkter från brukare
            och anhöriga bör uppmuntras och likaså skall klagomål bemötas
            med förståelse och respekt. Omsorgen ska vara lika bra över hela
            landet och om omsorgen brister ska man veta vart man kan vända
            sig för att få hjälp. Ett förbättringsområde som behöver ses över
            är möjligheten för varje enskild att få ersättning om eller när
            värdighetsgarantin inte fullgörs.
          </p>
          <head xml:id="i-WcfMp6QAnNk72Y38K71qBw" type="h1">
            Omvårdnad med värdighet och kvalitet
          </head>
          <p xml:id="i-DLttU75oHZusuKtwyCLJRw">
            Den dag när de vanligaste aktiviteterna blir mer eller mindre
            besvärliga och hindrande måste hjälpen finnas där. Den ska ges
            med respekt för varje människas integritet.
          </p>
          <p xml:id="i-WSDbM2dCE1HsgFEcHwQ5X3">
            All vård och omsorg ska utgå från en genomförandeplan där man
            får möjlighet till att träna friska funktioner såväl som lindring
            för alla symtom i så stor utsträckning som det är möjligt. Den
            nationella värdegrunden och lokala värdighetsgarantier ska ligga
            till grund för insatser oavsett vem som tillhandahåller vården.
            De kommunala kvalitetskriterierna ska vara tydliga och möjliga
            att både tillgodose och utvärdera.
          </p>
          <p xml:id="i-D1aEF5bWEHePkGUugWz9vL">
            I kvalitetskriterierna ska inte bara en god kroppsvård, munvård
            och träning samt mathållning ingå utan också rätten till rena
            kläder, utevistelser och frihet från sänglägeskomplikationer.
            Medarbetarna ska ha kompetens för att vårda människor med olika
            former av sjukdomar. Det gäller såväl demens som psykiatrisk sjukdom.
            Möjligheter att få kulturella och andra intressen tillgodosedda
            är också viktigt. Dessa delar är viktiga för att bevara friska
            funktioner och minska risken för ökat vårdbehov.
          </p>
          <p xml:id="i-AU5Tm5SxhNE1jpJf8JGnwn">
            Mat och måltidssituationer är en betydelsefull del av vardagen.
            När man lever ensam och saknar middagssällskap finns risken att
            man inte får tillräckligt med näringsämnen och det kan leda till
            ökad oro och sömnsvårigheter. Detta är problem som måste uppmärksammas
            i ännu högre utsträckning. När kommun och landsting måste samverka,
            speciellt kring svårt sjuka äldre, måste man vara lyhörd för att
            inte den äldre personen ska hamna mellan stolarna. Detta är särskilt
            märkbart när man behöver sjukhusvård eller när det gäller att
            få rätt läkemedel vid rätt tillfälle och i rätt mängd. Det är
            viktigt att alla vårdgivare ska ha tillgång till gemensamma journaler.
          </p>
          <head xml:id="i-FNfC1PrBzRBU1BkXGRqMdd" type="h1">
            Medarbetarna inom äldreomsorgen
          </head>
          <p xml:id="i-DimCGQpk88B89HGZLLdYnK">
            När man pratar om äldreomsorg så får man inte glömma bort att
            en av de viktigaste delarna för en god äldreomsorg är kvalificerade
            medarbetare. Det jobb som medarbetarna gör är avgörande för en
            välfungerande äldrevård. Det är viktigt att medarbetarna känner
            glädje och ett engagemang i jobbet för de äldres vardag. Medarbetarnas
            arbetsvillkor och möjlighet att påverka sin arbetssituation har
            betydelse, inte bara för kvaliteten på omsorgen som ges till de
            äldre, utan även för trivseln på arbetsplatsen.
          </p>
          <p xml:id="i-JPe9ornRUwDj5CXgwLcs3C">
            Äldreomsorgen ska vara en attraktiv arbetsplats. En viktig nyckel
            till det fortsatta arbetet är goda arbetsvillkor och engagerade
            medarbetare. Vi vill fortsätta jobba med att förbättra arbetsvillkoren
            för medarbetarna genom att ge dem större inflytande över sin egen
            arbetssituation och fler arbetsgivare att välja mellan. Det är
            kommunerna som har det främsta ansvaret för äldreomsorgen. Därför
            är en viktig ambition att alla moderatledda kommuner ska bli bättre
            arbetsgivare inom äldreomsorgen. Detta vill vi uppnå genom att
            bland annat erbjuda medarbetare rättvisa arbetsvillkor med möjligheter
            till kompetensutveckling och friskvård samt bättre karriärmöjligheter.
          </p>
          <head xml:id="i-DpbwS9z8iQbqdGRdoYyBW2" type="h1">
            Att kunna leva på sin lön
          </head>
          <p xml:id="i-2esh5aE9mvNMSfB6N3vqSK">
            En central del i diskussionen om medarbetares arbetsvillkor handlar
            om möjligheten till heltid. Det finns gott om exempel på medarbetare
            som vill arbeta fler timmar, men inte har möjlighet till det.
            Arbetsvillkoren inom äldreomsorgen är ofta tuffa och utan heltidstjänst
            kan det bli svårt att få lönen att räcka till. Det är också många
            som arbetar ofrivillig deltid, främst kvinnor. Många har också
            delade turer, det vill säga arbetspass med lediga timmar mitt
            i dagen. Dessa delade turer innebär att många måste spendera obetalda
            timmar på arbetsplatsen. SKL (Sveriges Kommuner och Landsting)
            har dock gjort en överenskommelse med Kommunal som ska minska
            andelen delade turer, det är viktigt att denna överenskommelse
            genomförs så fort som möjligt. Genom att minska på delade turer
            får man även större kontinuitet, vilket på sikt sänker både vikariebehov
            och vårdtyngdsökningar.
          </p>
          <p xml:id="i-EZYKF7EUmfvUeVA1qF7s3R">
            Jobbskatteavdragen spelar en mycket viktig roll i förbättrandet
            av medarbetarnas villkor. De flesta inom vården har fått en hel
            månadslön till per år tack vore jobbskatteavdragen.
          </p>
          <p xml:id="i-LyWr6JZUULeL2PsnFEb53v">
            Fler medarbetare och mer tid tillsammans med de äldre är gynnsamt
            även ur ett nationellt perspektiv. Det är den tiden man kan förebygga
            ökad vårdtyngd genom t ex aktiv rehabilitering och träning av
            friska funktioner. Vi har i Sverige ett stort behov av fler arbetade
            timmar för att bibehålla ett långsiktigt pensionssystem och för
            att få tillräckligt med medel för ett växande vårdbehov.
          </p>
          <p xml:id="i-WvMkmYt8HY1FQGxPNNbcLP">
            Genom att kunna erbjuda heltidstjänster ökar man även möjligheterna
            till att rekrytera kvalificerade medarbetare. Medarbetarna inom
            äldreomsorgen måste få större inflytande över sina arbetstider
            och sin arbetssituation.
          </p>
          <p xml:id="i-H1HiqWAnCZ34TJVdP2ykGV">
            En politik för att stärka medarbetarnas arbetssituation inom
            äldreomsorgen kan bygga på möjlighet till heltid och ökat inflytande
            över sina arbetstider. Det stärker medarbetarnas situation både
            i det korta perspektivet, genom högre lön här och nu, men också
            i det längre perspektivet eftersom fler arbetade timmar leder
            till högre pension i framtiden.
          </p>
          <p xml:id="i-4kT4ZGNw4KEcCgCAz7WKdr">
            Möjligheten till heltid är även en viktig del i att höja statusen
            på yrket. Det är tydligt att det finns en mycket stor förbättringspotential
            hos kommunerna inom detta område. Moderatstyrda kommuner vill
            ta ansvar och erbjuda heltidstjänster i den egna verksamheten
            och i större utsträckning skapa flexibilitet i arbetstiderna för
            kommunens medarbetare.
          </p>
          <head xml:id="i-39a6QfJThATDhRV5stiiAW" type="h1">
            Arbetsmiljö
          </head>
          <p xml:id="i-RFNuPdAVJwPZh94Xkb7ttd">
            Arbetssituationen inom äldreomsorgen kan många gånger vara tuff
            och slitsam för kroppen. En vanlig arbetsdag kan innehålla allt
            från tunga lyft till att behöva hantera svåra situationer. En
            sådan vardag ställer krav både på medarbetarens möjlighet till
            fysisk träning och på arbetsmiljön.
          </p>
          <p xml:id="i-Nh4gPep5MGgzSj3GmZ6tLj">
            Det är därför viktigt att kommunerna satsar på friskvård och
            en bättre arbetsmiljö för medarbetarna. Alla medarbetare bör även
            ges möjligheten att träna på arbetstid samt erbjudas utbildning
            i ergonomi. Vi tror att genom att ge medarbetarna den träning
            de behöver kommer det i längden att förebygga skador och förslitningar.
            Detta bidrar till att medarbetarna kan utföra sitt jobb bättre
            samtidigt som de allmänt orkar mer.
          </p>
          <head xml:id="i-CfB8tHYLEkDpShb2fSUGiP" type="h1">
            Teknik och it för äldre
          </head>
          <p xml:id="i-UnJexmRx13TMWPGzeF88Te">
            Intresset hos äldre och anhöriga för teknikstöd som gör vardagen
            enklare samt ökar tillgängligheten växer för varje dag som går.
            Teknologi och nya tjänster i form av insatser och hjälpmedel kan
            ge ett bättre vardagsliv och tryggare boende för äldre.
          </p>
          <p xml:id="i-LXKJpxb3i4PVgcTcU9Y4ZP">
            Utvecklingsområden kan vara utrustning i bostaden för skötsel
            av personlig hygien, planeringshjälp eller ”kom ihåg hjälp”, telefon,
            tv eller annan kommunikation. Andra områden kan vara förflyttning
            inomhus eller utomhus, utbud av och nya kombinationer av mobila
            tjänster både för varor och för service. Smarta appar och hjälpredor,
            pålitlig automatik, en enkel fjärrkontroll eller attraktiva tjänsteutbud
            kan vara intressanta också för användare i andra åldrar, yngre
            personer med funktionshinder eller anhöriga och närstående till
            äldre. Med bättre och mer användarvänlig teknik i bostäder ges
            bättre förutsättningar för många äldre att långt upp i ålder bo
            bekvämt och tryggt. Det behövs stöd för att påskynda utvecklingen
            av sådan teknik och förbättra informationen så att bostäder byggs
            för att fungera med ny teknik.
          </p>
          <p xml:id="i-VwBGY1y7gjm5zPpFV7sLXd">
            Många äldre anammar det digitala samhället. Men för de som inte
            är vana vid att använda teknik och it så ska det finnas möjlighet
            att lära sig. Bland annat kan äldre lära äldre, eller så kan den
            yngre it-vana generationen ställa upp som volontärer för att lära
            de äldre om teknik och it. Det finns även föreningar som SeniorNet
            som är en ideell grupp som samlas några gånger i veckan för att
            gemensamt lära varandra teknik och it.
          </p>
        </div>
        <div xml:id="i-Ge8MtVJBUwGdVgc1LwSTLL" type="motSignatures">
          <list xml:id="i-62zMY1ZNPB3uP65zszVjde">
            <item xml:id="i-9uSRHZ5dLaW956So8pFxG" who="i-PyuBrn6sPrF8RQEvmB9xdP">
              Cecilia Widegren (M)
            </item>
            <item xml:id="i-A2XnJKZhxrSnnJZGqv9FZW" who="i-Q6m2m8XkYZmRWGoWpX28Yp">
              Margareta B Kjellin (M)
            </item>
            <item xml:id="i-MbRVMHXw6bYWDw2UtTqk8F" who="i-Ev6Dx3pWj2WT32VGQpabaz">
              Finn Bengtsson (M)
            </item>
            <item xml:id="i-Qda8PsJkEDuS3hCSYPxYTG" who="i-pxoYe2yJTd56QvbXJ8RGr">
              Amir Adan (M)
            </item>
            <item xml:id="i-36UoG2t1yYhNeYqYDUhqmR" who="i-7ueMHXSkJ4p8MZCwd6tvma">
              Sofia Fölster (M)
            </item>
            <item xml:id="i-JdLgCSc6mJBgRaauc5v7J8" who="i-5iLkMds96DbsdoQ1H5obCT">
              Sofia Arkelsten (M)
            </item>
            <item xml:id="i-3hwRNYu11dan7GuQUHJcNp" who="i-LQN2UB7ZUM3n6gNS929Hes">
              Thomas Finnborg (M)
            </item>
            <item xml:id="i-QzTT8UQz9fgVPyu8pdrKzg" who="i-Ws7TTEJpudwigKX5RjyhR4">
              Camilla Waltersson Grönvall (M)
            </item>
          </list>
        </div>
      </div>
    </body>
  </text>
</TEI>
