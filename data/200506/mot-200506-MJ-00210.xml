<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_210/mot_200506_MJ_210-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ210 pnr: m1213
          </p>
          <p>
            Motion till riksdagen 2005/06:MJ210
          </p>
          <p>
            av Ola Sundell (m)
          </p>
          <p>
            Skogsbruk i Norrlands inland
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om regelverket för svårföryngrad skog.
          </p>
          <p>
            Motivering
          </p>
          <p>
            Skogsbruket är av stor betydelse för sysselsättning och ekonomi
            i Norrlands inland. I takt med att annan verksamhet minskar blir
            skogens betydelse än större för att bibehålla nödvändig service
            och infrastruktur. Senare tids forskning har visat det möjligt
            att intensifiera skogsbruket i inlandet för att öka både produktionen
            och lönsamheten. Både forskning och praktisk erfarenhet visar
            att med rätt metoder och trädslagsval skapas lyckade skogsföryngringar
            i det fjällnära området. Slutsatsen av ovanstående är att det
            finns potential att öka intensiteten och det ekonomiska utfallet
            i skogsbruket, både i Norrlands inland generellt och i det fjällnära
            området. Detta i sin tur har stor betydelse för efterföljande
            förädlingsled och för övriga samhället i området. Nuvarande regler
            om fjällnära skog tillkom för att hindra ”fjällgränsens nedflyttande”
            samt stora sammanhängande = slutavverkningar och hyggesplöjning.
            I dag har det konstaterats att fjällgränsen inte är på väg nedåt
            utan i stället uppåt. De stora avverkningarna med efterföljande
            radikal markberedning, som framför allt större skogsägare bedrev
            från slutet av 1960- talet och ett antal år framåt, har i dag
            ersatts av ett betydligt mer skonsamt och miljövänligt skogsbruk,
            både hos stora och små skogsägare. Dagens regelverk kring skogsbruket
            i fjällnära och svårföryngrad skog är både svåröverskådligt och
            till stora delar inaktuellt med tanke på dagens skogsbruk samt
            de erfarenheter som gjorts kring återväxtfrågor. Floran av gränser
            och den omfattande byråkratiseringen ger starkt negativa signaler
            och skapar en trögrörlighet som är ett allvarligt hinder. Regelverket
            behöver därför förenklas.
          </p>
          <pb facs="riksdagen-motions-pdf/data/200506/mot_200506_MJ_210/mot_200506_MJ_210-0002.pdf"/>
          <p>
            2005/06:MJ210
          </p>
          <p>
            Stockholm den 20 september 2005 Ola Sundell (m)
          </p>
        </div>
      </div>
    </body>
  </text>
</TEI>
