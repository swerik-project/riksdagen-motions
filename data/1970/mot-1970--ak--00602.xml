<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00602">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__602/mot_1970__ak__602-001.pdf"/>
      <fw xml:id="i-XEaeVCM23NmkuM5rR6SucJ">
        Nr 602—06 10 Motion i Andra kammaren, nr 602 år 1970 1
      </fw>
      <div xml:id="i-TFSZmao1tWMWkka2ZouaKb" type="motHeader">
        <div xml:id="i-E3er3EWg6rjeW9gRdeqDt8" type="motTitle"/>
        <div xml:id="i-GputAeAeFUzZKPLEjSUap4" type="motSubmissionInfo"/>
      </div>
      <div xml:id="i-9pdSFMBz6h8w1DR5MQuAyh" type="motBody">
        <div xml:id="i-3m7XuMVnXrWQoQdusnihxq">
          <p xml:id="i-UwXwHUeCQznZAXgDwtid1J">
            Nr 602
          </p>
          <p xml:id="i-PJuehpP1d6SVinD2BqCP6P">
            Av fru Anér m. fl., om inrättande av ett institut för avfallsforskning.
            (Lika lydande med motion nr 521 i Första kammaren)
          </p>
          <p xml:id="i-MvYNEcwdKfqdASsjtR7es2">
            I samband med en framåtskridande utveckling sker ett intensifierat
            utnyttjande av våra naturtillgångar. Därvid tages sällan tillräcklig
            hänsyn till människorna själva och ännu mindre till naturen och
            de processer, som där existerar. Ett framåtskridande är beroende
            av kulturåtgärder av olika slag, vilket innebär att ett intrång
            sker i naturen och människornas omedelbara omgivning. Detta intrång
            kan vara av olika slag, exempelvis byggandet av samhällen, industrier
            och vägar etc. De skador som därvid sker är ofta av sådan art
            att de inte upptäcks förrän följderna av dem uppträder, alltså
            en miljöförstöring. Frågan är vilka möjligheter det finns att
            undvika skadorna. Olika slag av motåtgärder är tänkbara. För det
            första bör man taga större hänsyn till naturlagarna än till de
            ekonomiska resurserna, som aldrig är stabila, utan högst flexibla
            och helt beroende av de värderingsprinciper som gäller för tillfället.
            För det andra bör man utnyttja de tillfälliga ekonomiska resurserna
            till ett mera samgående planeringsarbete med alla samhällets grupper,
            där tillbörlig hänsyn tages till de olika processerna i naturen.
            För det tredje är det människorna själva som åstadkommer de största
            skadorna i naturen och då är de också skyldiga att företaga lämpliga
            mot- åtgärder, så att skadorna nedbringas och miljöförstöringen
            kan undvikas. En av grundförutsättningarna för detta är att människorna
            sätter sig in i den biologiska processen, där de själva ingår
            så intimt och som de är beroende av. En ständig cirkulation av
            näringsämnen är förutsättningen för det biologiska livet. Därför
            är det viktigt att vi människor så långt som möjligt återför eller
            ersätter det som vi hämtar från växtriket. Den organiska substansen
            i jorden är den som be- stämmer jordens biologiska liv, vattenförsörjning
            och fysikalisk-kemiska betingelser. Den är också den substans
            som ständigt omsättes och därmed minskas. Minskningen i odlad
            jord innebär en avtagande mikrobaktivitet, brukbarhet, vattenupptagning
            och genomsläpplighet etc., vilket betyder, att jordens bördighet
            avtager vid minsk- ning av omsättbar organisk substans. För att
            odlingsmarken skall vara produktiv och tåla den behandling som
            sker vid en rationell jordbruks- eller trädgårdsdrift, måste tillförseln
            av omsättbar organisk substans vara kontinuerlig. I så fall upprätthålles
            mikrobernas aktivitet, som sam- tidigt ger upphov till en ständig
            cirkulation av näringsämnena. En ständig omsätt- ning är alltså
            möjlig, vilket gynnas av det avfall som människor och djur lämnar
          </p>
          <p xml:id="i-QhWMS1D1KRTbDTZXKKCXzL">
            Bihang till riksdagens protokoll 1970. 4 saml. Nr 602—610.
          </p>
          <pb facs="riksdagen-motions-pdf/data/1970/mot_1970__ak__602/mot_1970__ak__602-002.pdf"/>
          <fw xml:id="i-TVTU3urw4EZsEmNKSAr8UF">
            2 Motion i Andra kammaren, nr 602 år 1970
          </fw>
          <p xml:id="i-SLLSdEXR5oXZzj76Hx8owM">
            ifrån sig. Detta innehåller dels olika oorganiska närsalter med
            varierande löslighet, dels organisk substans av olika ursprung
            och sammansättning. Avfall ger i dagens läge upphov till dels
            nedsmutsning av vattendragen via avlopps- vatten, dels luftförorening
            via förbränning av fast avfall och rötslam. Att avlopps- vatten
            som går via reningsverk har höggradig rening, är inte hela sanningen.
            Den rening, som i dagens läge sker i våra reningsverk, omfattar
            endast den organiska substansen. Det vatten som kommer från reningsverket
            är rikt på oorganiska närings- salter, som gör att vattendragen
            växer igen, och detta i sin tur orsakar fiskdöd på grund av syrebrist
            i vattnet. Luftföroreningen påverkar också den biologiska cirkulationsprocessen.
            Detta gäller för alla organismer — följaktligen även oss människor.
            Genom att avfallet från tätorter bortledes från cirkulationen,
            skapas utarmnings- processer som inte är önskvärda i en framåtskridande
            utveckling. Dessa processer bör motverkas med alla medel. Eftersom
            tätorten är en planeringsprodukt av människan, blir följaktligen
            plane- ringen en påverkbar faktor, då det gäller att erhålla jämvikt
            i den biologiska cirkula- tionen. Att man rätt utnyttjar de ekonomiska
            resurserna för att få jämvikt i den biolo- giska cirkulationen
            har den största betydelse i ett långtgående planeringsarbete.
            Inte så — som ofta sker i en relativt hastig utveckling — att
            man försöker lösa de upp- komna problemen mycket kortsiktigt och
            ofta med onödigt stora ekonomiska insatser, som till exempel avfallsdestruktionen
            enbart genom förbränning. Att avfallet för- brännes eller transporteras
            ut ur cirkulationen innebär att man i stället för att mot- verka
            ökar utarmningsprocesserna och miljöförstöringen. Det är därför
            mycket vik- tigt, att man redan vid planeringsbordet har klart
            för sig att jämvikten måste åter- ställas efter varje ingrepp
            i naturen. Genom att utnyttja tätbebyggelsens avfallsprodukter
            antingen som råmaterial till nya produkter eller som gödsel- och
            jordförbättringsmedel får man möjligheter att motverka de skador,
            som annars uppträder i naturen och i människornas omedel- bara
            miljö. Om man tar hänsyn till dessa vetenskapliga fakta, kommer
            man fram till den slutsatsen, att en viktig del av miljöförstöringen
            genom förorening av mark, vatten och luft i själva verket har
            åstadkommits och förorsakats av okunnig hantering av restprodukter
            — d. v. s. avfall — från mänskliga aktiviteter i vårt samhälle.
            Miljö- problemet är i mycket väsentlig grad ett avfallsproblem.
            Man kan då inte undgå den konsekvensen, att samhället måste satsa
            på avfalls- forskningen, för att få fram och sprida all kunskap
            som erfordras för att få fram en ekologiskt och biologiskt riktig
            avfallshantering och behandling. Denna kunskap existerar nämligen
            inte i dag, eller är i varje fall ytterst svåråtkomlig för dem
            som skulle behöva den — hälsovårdsnämnder och andra kommunala
            myndigheter, fabri- kanter av destruktionsanläggningar, uppfinnare
            av nya varor som inte kan bedöma deras miljöfarlighet o.s.v. De
            institutioner, som existerar och som prekärt tar sig fram med
            korttidsanställd personal och otillräckliga lokaler och laboratorieresurser,
          </p>
          <pb facs="riksdagen-motions-pdf/data/1970/mot_1970__ak__602/mot_1970__ak__602-003.pdf"/>
          <fw xml:id="i-ArReWPFjqtRaTx81o6PCPM">
            Motion i Andra kammaren, nr 602 år 1970 3
          </fw>
          <p xml:id="i-NTDBFD9S7x2HX5RvmTSY3f">
            överhopas dagligen av frågor om hur avfall av den ena eller andra
            sorten bör be- handlas och kan på grund av bristande tid och utrymmen
            sällan ge tillräckliga svar. Vad som behövs är en institution
            för avfallsforskning, som, utan beroende av industripengar och
            med kontinuiteten säkrad, kan både ge svar på de allt tätare frågorna
            utifrån, utföra egen grundforskning, följa upp olika experiment
            med nya former av sopdestruktion och hjälpa till med den utbildning
            som behövs på detta område i allt vidare kretsar. Denna institution
            torde lämpligast placeras vid lantbrukshögskolan i Uppsala, enär
            lantbrukshögskolan till sin natur redan är en biologisk högskola
            och att där finns personer med mångårig forskningserfarenhet på
            området direkt anknutna till lantbrukshögskolan. Institutionens
            arbetsuppgifter skulle vara följande: att utröna olika restprodukters
            återanvändning i den biologiska cirkulationen, att finna lämplig
            behandling för olika restprodukter — avfall — med hänsyn till
            mark, vatten och luftvård under hygieniska och estetiska förhållanden,
            att medverka vid och utröna de olika tätorternas, kommunernas,
            företagens, indu- striernas differentierade avfalls omhändertagande
            och behandling i miljövänlig rikt- ning, att medverka vid nyskapandet
            av olika produkter med värdering, slutlig behand- ling och användbarhet,
            att medverka till och sprida forskningsresultat och samarbeta
            med olika universitet och högskolor både inom- och utomlands,
            att medverka för utbildning av studerande vid lantbruksskolan
            och andra lärosäten. Inrättandet av ovan nämnda institution innebär
            också att de olika slag av forsk- ningsarbeten som pågår vid högskolan
            får en fastare form, vilket helt naturligt inne- bär att man bättre
            kan tjäna samhället. Ett stadigvarande samarbete med andra högskolor
            och universitet, industrier och privata företag kan därmed fastläggas.
            Den skisserade institutionen skulle därmed erfordra ett årligt
            statligt anslag på ca 700 000 kr. Denna summa kan jämföras med
            de 1 000 milj. kronor, som värdet i avfallet utgör i vårt land,
            och som årligen slänges och inte finner något nämnvärt utnyttjande.
            Med hänvisning till det anförda får vi föreslå, att riksdagen
            hos Kungl. Maj:t hemställer om att frågan om inrättande av ett
            institut för avfallsforskning förberedes så att förslag härom
            kan framläggas i statsverkspropositionen för budget- året 1971/72.
          </p>
          <p xml:id="i-WREGThdz18vg5uYw8SP4hb" type="date">
            Stockholm den 27 januari 1970
          </p>
          <div xml:id="i-RDpyLiVR2occs6TCApVLRr" type="signatureBlock">
            <list xml:id="i-XWtqrTwGWZHwkQ586t5aqm">
              <item xml:id="i-DWTvYRS7z8QepZnG3B5PHt" who="i-HZV5H2PBrEbNREbjvh2nWq" type="signature">
                Kerstin Anér (fp)
              </item>
              <item xml:id="i-a2W4YuTyi9hHQCzFMd5E8" who="i-NxPcianuZHth2cbKV2cbFV" type="signature">
                Erik Tobé (fp)
              </item>
              <item xml:id="i-DBLTMkiVnQewhsSPzVpg74" who="i-Fs9KpZYHZp1uu9ioJZkH5D" type="signature">
                Sven Antby (fp)
              </item>
              <item xml:id="i-4J2tmaZeD5QEsirRTioQNx" who="i-GPpMndMfbS5wqmSKDRcoh7" type="signature">
                Karl-Erik Strömberg (fp)
              </item>
              <item xml:id="i-X4eKYPxxmxFaggKUU1QgSW" who="i-Uwjh2HEEjjmdAexUWNXPgk" type="signature">
                Erik Grebäck (cp)
              </item>
            </list>
          </div>
        </div>
      </div>
    </body>
  </text>
</TEI>
