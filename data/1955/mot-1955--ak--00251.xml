<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__251/mot_1955__ak__251-001.pdf"/>
      <fw xml:id="i-T1VUWCfEPh7eWrsbQ9qtnk">
        Motioner i Andra kammaren, nr 251 år 1955 13
      </fw>
      <div type="motHeader" xml:id="i-XyYiQMiAbxQg1TtGKZYPRh">
        <div type="motTitle" xml:id="i-EV39mPSjw6ewL5YhnM6Xub"/>
        <div type="motSubmissionInfo" xml:id="i-JtBscjLEhMoJwxStcP9ww6"/>
      </div>
      <div type="motBody" xml:id="i-VEvWn1CxfwpnXz7FGRAk8n">
        <div xml:id="i-JbSogSeJAZpTrYcASpPk3m">
          <p xml:id="i-JuuUCWyYJ3T3uWqPMv9rY6">
            Nr 251
          </p>
          <p xml:id="i-WNXCe9j2tDgEN9dqWQFttq">
            Av herr Andersson i Brämhult, angående lekmannarepre- sentation
            i de s. k. länsråden. :
          </p>
          <p xml:id="i-BTdSqUYqXQhTubBcmBRoQK">
            I länsstyrelseinstruktionen av den 5 juni 1953 stadgas att inom
            länssty- relses landskansli skall, med undantag för Gotlands län,
            vara organiserad en särskild planeringssektion, som bl. a. har
            att handha plan- och byggnads- väsendet. Planeringssektionens
            tillkomst må väl närmast ses mot bakgrunden av de alltmer ökade
            kraven på planläggning och utformning av bebyggelsen inte minst
            ute på landsbygden; krav som särskilt accentuerats genom bygg-
            nadslagen av år 1947. Under hand har därtill inom ett flertal
            länsstyrelser i riket utbildats en praxis, att plan- och bebyggelsefrågor
            — frågor om byggnadsplaner, fastighetsbildning, allmänna vägar,
            vatten och avlopp m. m. — diskuteras inom de s. k. länsråden,
            vilka består av länsstyrelsernas befattningshavare inom hithörande
            områden samt vid förefallande behov lantbruksdirektör, länsbostadsdirektör
            m. fl. under ordförandeskap av landshövdingen eller hans ställföreträdare.
            Dessa länsråd är inofficiella organ, som tillkommit för att förkorta
            tiden för ärendenas handläggning och undvika remisser mellan olika
            befattningshavare. Det behöver knappast understrykas, att planeringssektionerna
            och i sär- skilt hög grad länsråden har en mycket betydelsefull,
            ja, grannlaga uppgift. Av deras åtgärder och det sätt varpå de
            löser planfrågorna beror mycket av förutsättningarna för den upprustning
            av landsbygden, som är nödvändig om den fortgående ödesdigra befolkningsomflyttningen
            från landsbygden till storstäderna skall kunna bringas att upphöra,
            och varom riksdagen vid flera tillfällen uttalat sig. Vid all
            såväl översiktlig som detaljerad planläggning är det nödvändigt
            att den förankras i den allmänna opinionen. Detta sker för närvarande
            genom att länsstyrelserna eller deras befattningshavare står i
            kontakt med och har över- läggningar med de kommunala förtroendemännen.
            Detta utesluter emellertid inte att intresset och förtroendet
            för planläggningsarbetet skulle bli än bättre, om man redan till
            arbetet på länsstadiet kunde knyta representanter för lekmannaintresset
            genom att förtoendevalda män, som ådagalagt in- tresse för hithörande
            frågor, adjungerades med länsråden. Planläggnings- arbetet skulle
            därmed redan från början förankras i den allmänna opinio- nen.
            Ingripanden från myndigheterna på detta betydelsefulla område
            be- traktas ofta med visst misstroende av folket i den berörda
            bygden, och den sålunda föreslagna lekmannarepresentationen i
            länsråden skulle vara en
          </p>
          <pb facs="riksdagen-motions-pdf/data/1955/mot_1955__ak__251/mot_1955__ak__251-002.pdf"/>
          <fw xml:id="i-DbVD3nSCqcu1JspeHvoWNe">
            14 Motioner i Andra kammaren, nr 251 år 1955
          </fw>
          <p xml:id="i-QUvTR2yNEWdq19XFqTVEFc">
            väg att överbrygga detta misstroende. Förslagsvis borde två representanter
            knytas till varje länsråd och utses för en tid av fyra år av respektive
            lands- ting vid lagtima möte året efter det nyval till landstingen
            ägt rum. Att man inom den centrala förvaltningsmyndigheten på
            detta område, byggnadsstyrelsen, insett värdet av denna lekmannakontakt
            framgår där- av, att i rådet för översiktlig planläggning även
            insatts representanter för kommunerna och för företagarna inom
            planläggningsverksamheten. Där- med har rådet tillförts kontaktmän
            med allmänna opinionen, som redan på ett tidigt stadium kan öva
            inflytande på de oerhört viktiga uppgifter, som åvilar detta organ.
            | | Med anledning av det sålunda anförda får jag anhålla, att
            riksdagen i skrivelse till Kungl. Maj:t måtte hemställa om sådana
            åtgärder, att den i motionen föreslagna lekmanna- representationen
            i länsråden måtte komma till stånd.
          </p>
          <p xml:id="i-8rQTjNcaGN6SWt8zA95HXE" type="date">
            Stockholm den 26 januari 1955
          </p>
          <p xml:id="i-FCmBXozUeAuFR8hQQnNZ9E">
            Torsten Andersson i Brämhult
          </p>
        </div>
      </div>
    </body>
  </text>
</TEI>
