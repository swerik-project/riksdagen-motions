<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--01116">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1116/mot_1970__ak__1116-001.pdf"/>
      <fw xml:id="i-V9CLYbaWKBn6WPesA7TMGx">
        4 Motion i Andra kammaren, nr 1116 år 1970
      </fw>
      <div xml:id="i-WrcoA1iaEeXH1FVkehFTCD" type="motHeader">
        <div xml:id="i-7z7tauxbrLQKnUC7S7Q5gQ" type="motTitle"/>
        <div xml:id="i-JPfBMR2evhLSocPMDyzuck" type="motSubmissionInfo"/>
      </div>
      <div xml:id="i-SCuLLtJtYLjL7qHxsRqES4" type="motBody">
        <div xml:id="i-EpkDyuoD5T4HJmJSyhPnn2">
          <p xml:id="i-BWLXWEiLCo1i8sMFDcg1D6">
            Nr 1116
          </p>
          <p xml:id="i-CVmgfto44Q6FmFsBH8STad">
            Av herr Gustavsson i Alvesta, om begränsning av våldsinslagen
            i televi- stionsprogram.
          </p>
          <p xml:id="i-R8KGNnJUykKGBZBptxCpqe">
            Filmcensurutredningen skriver i sitt år 1969 avgivna betänkande:
            ”Om censuren verkligen effektivt skulle bidra till att motverka
            risken för inte önskvärda attitydpå- verkningar torde med hänsyn
            till det anförda (härmed avses närmast ”massan av filmer som konsumeras
            av vissa individer”) krävas en nyorientering av censurens praxis
            innebärande att en större del av biografrepertoaren totalförbjöds.”
            Vidare: ”Utredningen anser att av det föregående sammanfattningsvis
            framgår att det inte kan anses osannolikt att film med våldsinslag
            ibland kan medverka till vissa inte önskvärda effekter för barn,
            efter vad det förefaller främst på attityd- och norm- bildningens
            område. Det framgår att sannolikheten för negativa effekter torde
            vara större för barn totalt sett än för vuxna.” Dessa uppfattningar,
            som under arbetets gång växte fram hos utredningen, torde vara
            orsaken till att rekommendationen om censurens upphörande modifierades
            till att tills vidare gälla på försök samt att barncensuren behålls
            tills vidare. Eftersom de största farhågorna är knutna till de
            kumulativa långtidseffekterna av högfrekvent konsumtion av våldsförhärligande
            film (s. k. underhållningsvåld, d. v. s. mord för ”skojs skull”,
            ”mysig lördagsdeckare” etc.), torde samma farhågor i ännu högre
            grad äga giltighet för TV:s del. Vi vet att konsumtionen av underhållnings-
            våld i TV är mycket hög, också bland barn. Det förhållandet att
            de program som här avses är populära motsäger inte att de skulle
            ha en skadlig inverkan, varmed här avses minskad respekt för andras
            liv och personliga integritet och en latent benägenhet dels att
            ta lagen i egna händer och lösa konflikter med våldsmedel, dels
            att acceptera sådana tendenser hos andra per- soner och regimer.
            Det angenäma underhållningsklimatet och familjens gemensamma (och
            därmed accepterande) upplevelse av våldsamheterna som något lustfyllt
            funge- rar nämligen som en förstärkande inlärningsfaktor. Samma
            sak gäller identifieringen med de populära seriefigurerna som
            upplevs som så verkliga att de inbjuds att visa upp sig i de svenska
            folkparkerna. Jag anser frågan om underhållningsvåldet i TV så
            betydelsefull att den inte bör betraktas som avslutad. Den bör
            bli föremål för analys av en statlig forskningskom- mitté, som
            förutsättningslöst — utan att vara bunden av censurproblematiken
            eller filmbranschens speciella intressen — kan ta upp frågan om
            långtidspåverkan av norm- och attitydbildningen. Jag poängterar
            att frågan inte gäller attityder i största allmänhet, som växlar
            från grupp till grupp, utan endast om inställningen till våldets
            roll i mänskliga rela-
          </p>
          <pb facs="riksdagen-motions-pdf/data/1970/mot_1970__ak__1116/mot_1970__ak__1116-002.pdf"/>
          <fw xml:id="i-Y11dXprpMQDMNmBdgbZJtE">
            Motion i Andra kammaren, nr 1116 år 1970 5
          </fw>
          <p xml:id="i-LkTfDnNY6BHMTRZj3PtaJJ">
            tioner. Jag har svårt att inse det rimliga i att låta ett effektivt
            medium sprida och förstärka ett förakt och en likgiltighet för
            andras liv och människovärde som man söker motverka i andra sammanhang,
            t. ex. i läroplanen för grundskolan. Med hänvisning till vad som
            anförts i motionen hemställer jag, att riksdagen beslutar att
            i skrivelse till Kungl. Maj:t hemställa om utredning med sikte
            på möjligheten att — om utredningen skulle visa på negativa långtidseffekter
            — komplettera radiolagen på ett sådant sätt att den kan ge stöd
            för ett minskat utbud av un- derhållningsvåld i TV.
          </p>
          <p xml:id="i-AHmTKphiYMAvi1KNqi6kr4" type="date">
            Stockholm den 28 januari 1970
          </p>
          <div xml:id="i-PvjaVS8KMeek8iJPnkurCv" type="signatureBlock">
            <p xml:id="i-Cxvhu5XeQ2K93QpuDaDWju" who="i-Y2s3vw3xfBnmDmMhCYX6QJ" type="signature">
              Rune Gustavsson (cp)
            </p>
            <p xml:id="i-VB51sFEoDW6YnWoJwsGQr7">
              i Alvesta)
            </p>
          </div>
        </div>
      </div>
    </body>
  </text>
</TEI>
