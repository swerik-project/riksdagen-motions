<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00596">
  <teiHeader>
    <fileDesc>
      <titleStmt>
        <title>Vuxenutbildning</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vuxenutbildning</title>
          <idno type="rdwebb">GW02Ub596</idno>
          <rs type="number">Ub596</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub596/text</ref>
          <ref type="dokument_url_html">http://data.riksdagen.se/dokument/GW02Ub596</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub596</ref>
          <ref type="doc">http://data.riksdagen.se/fil/3F6628BA-2D81-437F-A5D9-1D203B2D30AC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Vw3jBQw26TxFbXrsoKmCH2</idno>
            <name>Roland Bäckman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XhR9SWP2QQJggii7XKBJKB" type="signed"/>
        <correspContext corresp="i-XhR9SWP2QQJggii7XKBJKB">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-Vw3jBQw26TxFbXrsoKmCH2"/>
        </correspContext>
        <correspAction xml:id="i-8Y5hnpEoscZB8GWCcTER98" type="numbering">
          <date when="2008-10-09"/>
        </correspAction>
        <correspAction xml:id="i-DPhVeTV5oaJBZoPurfGB7r" type="submission">
          <date when="2008-10-07"/>
        </correspAction>
        <correspAction xml:id="i-7JGtq89VM5qameVeWy3UmL" type="transfer">
          <date when="2008-10-07"/>
        </correspAction>
        <correspAction xml:id="i-K22e9XjSdrZh8jyET24Had" type="assigned"/>
        <correspContext corresp="i-K22e9XjSdrZh8jyET24Had">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-NwTMnpCfpFG2EhVEdiRKTw">
            Förslag till riksdagsbeslut
          </head>
          <list style="ol">
            <item xml:id="i-5gjX5LQsFcJfp2pmfLMjSq">
              Riksdagen tillkännager för regeringen som sin mening vad som
              anförs i motionen om att återinföra en hög ambition att erbjuda
              en flexibel och lättillgänglig vuxenutbildning där alla som har
              behov av det kan delta.
            </item>
            <item xml:id="i-LJ8MCCYfPNxoPcdjmxGhVt">
              Riksdagen tillkännager för regeringen som sin mening vad som
              anförs i motionen om att stärka det statliga stödet till kommunal
              vuxenutbildning.
            </item>
            <item xml:id="i-PT8JK5LUi9r5LST2JYTN5h">
              Riksdagen tillkännager för regeringen som sin mening vad som
              anförs i motionen om riktade insatser för att underlätta för studieovana
              grupper att studera.
            </item>
            <item xml:id="i-GnXXNBJmQ94eWyccJeKr3z">
              Riksdagen tillkännager för regeringen som sin mening vad som
              anförs i motionen om vikten av att kvalitetssäkra och individualisera
              sfi-undervisningen, att införa en rätt till ett lägsta antal undervisningstimmar
              samt stärka kontakten med arbetslivet.
            </item>
            <item xml:id="i-DHc9yeipPwEyk6CNDhqq4A">
              Riksdagen tillkännager för regeringen som sin mening vad som
              anförs i motionen om svenskundervisning på modersmålet, kontinuerligt
              intag och flexibla studietider.
            </item>
            <item xml:id="i-Gghehz43yu4sfqAA9HbbLj">
              Riksdagen tillkännager för regeringen som sin mening vad som
              anförs i motionen om satsning på fler platser inom komvux och
              yrkesvux.
            </item>
            <item xml:id="i-MHTV3fit7jdmGvgHSkjuNb">
              Riksdagen tillkännager för regeringen som sin mening vad som
              anförs i motionen om satsning på fler platser inom den kvalificerade
              yrkesutbildningen.
            </item>
          </list>
        </div>
        <div type="motContent">
          <head xml:id="i-NnG9JktDPJNjYucG5NchgA" type="h1">
            Vår syn på vuxenutbildning
          </head>
          <p xml:id="i-2QWk3rtcxzLKtw5fuLvycd">
            Det finns flera skäl till att ha en väl utbyggd vuxenutbildning
            som är flexibel och lättillgänglig för alla. Var och en har rätt
            att utbilda sig, men vi har alla olika förutsättningar att satsa
            på vår utbildning under olika perioder av livet. Det kommer alltid
            att finnas personer som av olika skäl behöver fylla igen kunskapsluckor
            i vuxen ålder. Därför är det för oss socialdemokrater självklart
            att alla ska få mer än en chans att skaffa sig de kunskaper som
            behövs för att leva ett gott liv som aktiva samhällsmedborgare
            och vara efterfrågade på arbetsmarknaden.
          </p>
          <p xml:id="i-2BBGNSgwPn2NBUbzt1Knh8">
            Men även för landet Sveriges konkurrenskraft och möjligheter
            till ekonomisk tillväxt är en väl fungerande vuxenutbildning av
            avgörande betydelse. Sysselsättningsutvecklingen har stoppats
            på grund av brist på arbetskraft med rätt kompetens. Många jobb
            har gått förlorade, med arbetslöshet och uteblivna skatteintäkter
            till följd. Regeringen har inte använt de goda åren med högkonjunktur
            för att rusta vare sig de människor som behöver utbildning eller
            Sverige som nation. I stället har antalet utbildningsplatser i
            allt från arbetsmarknadsutbildning till högskola dragits ned.
          </p>
          <p xml:id="i-KcbTdk68MdCX3YiWpceyWb">
            De närmaste åren kännetecknas av sjunkande sysselsättning och
            stigande arbetslöshet. De som står längst ifrån arbetsmarknaden
            är de som kommer att drabbas hårdast. Regeringen tar inte dessa
            problem på allvar. När varslen ökar kommer behoven av utbildning
            för att möta lågkonjunkturen.
          </p>
          <p xml:id="i-HKen2d4S2Nd7dcyo9WPWx9">
            Vi menar att vuxenutbildning i alla dess former bör ses som ett
            smörjmedel i det moderna samhällets maskineri. I lågkonjunktur
            gäller det att ta till vara möjligheterna att bygga på människors
            kunskapsbas så att de står redo när de nya jobben kommer. I högkonjunktur
            gäller det att snabbt förse arbetsmarknaden med det de behöver
            i nära samverkan med olika branschföreträdare. De förändringar
            som konstant pågår på arbetsmarknaden gör dessutom att arbetskraften
            ständigt, oavsett konjunktur, har ett behov av kunskapspåfyllnad.
            Att satsa på vuxenutbildning är ett av de mest effektiva sätten
            att bryta kunskapsklyftor mellan människor och minska segregation.
          </p>
          <head xml:id="i-UYDbMd7fpejnjEG8KmkTmP" type="h2">
            Historik
          </head>
          <p xml:id="i-AhbaVbstqoEo7wxtDtQtvY">
            Tidigare socialdemokratiska regeringar har under lång tid byggt
            ut vuxenutbildningen på olika vis, trots en motvillig opposition.
            Under den speciella vuxenutbildningssatsning som kallades Kunskapslyftet
            deltog närmare en miljon vuxna. Även andra riktade insatser för
            att åstadkomma minskad social snedrekrytering till studier ledde
            till att människor som aldrig skulle ha vågat ta steget annars
            började studera. Exempel på sådana insatser är det riktade statsbidraget
            fördelat utifrån behov, rekryteringsbidraget, korttidsstudiestödet,
            25:4-regeln, inrättandet av Nationellt centrum för flexibelt lärande
            och studerandevillkoret i a-kassan. Det är olyckligt att allt
            detta nu har upphört eller lagts ned. Dessutom har det statliga
            anslaget till kommunal vuxenutbildning minskat och slutat fördelas
            utifrån kommunernas utbildningsbehov. För oss socialdemokrater
            är det självklart att fortsätta driva en politik med riktade satsningar
            för att kompensera de vuxna som tidigare fått minst av samhällsresurserna.
          </p>
          <head xml:id="i-WkifebE8yraY1aWdWEx2ny" type="h2">
            Vikten av det livslånga lärandet
          </head>
          <p xml:id="i-6esNYqPfScmpqXLGziSQGx">
            Trots våra prioriterade satsningar på vuxenutbildning finns det
            fortfarande många vuxna (ca 800 000) i Sverige som saknar fullgången
            gymnasieutbildning. De har nästan uteslutande betydande svårigheter
            att få nya jobb. Många vuxna har dessutom utbildningar som behöver
            uppdateras och kompletteras för att de ska fortsätta att vara
            efterfrågade på arbetsmarknaden. Med tanke på hur många gånger
            den som går ut gymnasiet i dag måste räkna med att byta jobb och
            bransch vore det oklokt att inte ha ett utbildningssystem som
            är anpassat för livslångt lärande. Målet är en generös och flexibel
            vuxenutbildning där en mångfald av utbildningsanordnare har ett
            så pass brett utbud att alla kan hitta en form som passar dem
            när de vill studera i vuxen ålder. Här har inte minst folkbildningen
            med sin breda verksamhet en mycket viktig funktion att fylla.
            Även validering är ett viktigt instrument i det framtida livslånga
            lärandet, och metoderna för validering behöver utvecklas och kvalitetssäkras.
            För nationen är det viktigt att hela arbetskraften har en god
            generell grund att stå på och snabbt och flexibelt kan inhämta
            nya kunskaper anpassade till arbetslivets behov.
          </p>
          <head xml:id="i-91tpskpfa8cgTXrj7CbCVi" type="h2">
            Komvux och annan gymnasial vuxenutbildning
          </head>
          <p xml:id="i-5xCAuZ2N5yTujP5jtzjLJA">
            Vi vänder oss emot synen att vuxenutbildning enbart är ett arbetsmarknadspolitiskt
            instrument. Därmed är det oacceptabelt att antalet platser på
            komvux och i annan vuxenutbildning har minskat så kraftigt de
            senaste åren. Vi är också kritiska till att de statliga bidragen
            till kommunerna har upphört och att den borgerliga regeringen
            valt att inte längre fördela de generella anslagen efter utbildningsbehov
            och nivå. Vi vill särskilt stimulera de som har kort tidigare
            utbildning att våga satsa på att utbilda sig genom att skapa generösa
            studiestöd och erbjuda en mångfald av studieformer.
          </p>
          <p xml:id="i-MWbWhxv5Rs8t27UUMrf4rX">
            Neddragningarna av den kommunala vuxenutbildningen har varit
            omfattande. Regeringen backar nu, men först 2012 kommer antalet
            komvuxplatser att vara tillbaka på 2006 års nivå med nuvarande
            politik. Vi menar att det är fullständigt otillräckligt och föreslår
            4 700 fler komvuxplatser än regeringen 2009 och 7 000 fler platser
            2010 och 2011, varav 4 500 yrkesvuxplatser.
          </p>
          <head xml:id="i-MHoX3URGLZcZekzQXHaWrg" type="h2">
            Den framtida gymnasieskolans krav på mer vuxenutbildning
          </head>
          <p xml:id="i-9W7feyeDMBNDjjwToutESK">
            Med den gymnasieskola som regeringens utredare har föreslagit
            kommer ambitionerna på de yrkesinriktade utbildningarna att sänkas
            genom att kunskapskraven i matematik, svenska och engelska blir
            lägre. Vi anser att det är helt fel väg att gå. Fler, inte färre,
            måste få de kunskaper som är så viktiga för både individens och
            landets framtid. En välutbildad befolkning är en av tillväxtens
            drivkrafter. Utan en fullständig gymnasieutbildning är det svårt
            att få och behålla ett arbete. När inte alla gymnasieutbildningar
            ger högskolebehörighet skapas också återvändsgränder i utbildningssystemet.
            När regeringen monterat ned vuxenutbildningen blir det än svårare
            att ta sig ur dessa återvändsgränder. De som gör ett specifikt
            val i ungdomsåren får svårt att byta bana senare i livet. Inte
            ens om man är mycket studiemotiverad, mogen och strategisk är
            det säkert att den utbildning man skaffar sig står sig över åren.
            För oss är det en självklarhet att alla har rätt till fler chanser
            i livet.
          </p>
          <head xml:id="i-BY2NAUrXBXLJuWLcBFfNmH" type="h2">
            Sfi
          </head>
          <p xml:id="i-P7EYkB1ZtXxAxdNstoUvgt">
            Dagens svenskundervisning för invandrare (sfi) behöver utvärderas,
            och dess konsekvenser för dem som deltar bör följas upp för att
            förbättra kvaliteten och effektiviteten. Kunskapsmålen behöver
            förtydligas, och det garanterade antalet undervisningstimmar per
            vecka bör öka. I dag är inte utbildningen tillräckligt anpassad
            till olika människors förkunskaper. Vi vill att sfi-undervisningen
            tydligare kopplas till varje individs förkunskaper och att undervisningen
            inriktas på att underlätta en snabb övergång till arbetslivet.
            Vi vill därför avsätta medel för utvecklings- och försöksverksamhet.
          </p>
          <p xml:id="i-JJAsBn7U2cfk7syzGoVmSS">
            Vi avvisar förslaget om ett begränsat antal terminer inom sfi.
            Det skulle innebära att de som har längre väg att gå, exempelvis
            analfabeter, slussas ut i komvuxgrupper där det blir ännu svårare
            att anpassa undervisningen individuellt. Vi tar också bestämt
            avstånd från uppfattningar som att invandrades bristande kunskaper
            i svenska handlar om en ovilja hos enskilda individer att lära
            sig svenska. Omotiverade studerande inom svenska för invandrare
            är inte vanligare än inom andra skolformer. I stället beror det
            alltför ofta på otillräcklig eller undermålig språkutbildning.
          </p>
          <p xml:id="i-WKKTERc6zmFTj99LinqjyM">
            Sfi-undervisningen måste integreras med det omgivande samhället
            på ett tydligare vis och kombineras med praktik, arbetslivsorientering,
            validering av betyg och kompetens samt annan utbildning och förvärvsarbete.
            Men för att det ska fungera krävs både fortbildning av dagens
            sfi-lärare och ett större engagemang från det omgivande samhället.
            Framgångsrik sfi-undervisning kräver många aktiva och ansvarstagande
            aktörer, och det finns goda exempel på kommuner i landet där man
            uppnått mycket bra resultat. Lärare som undervisar i sfi ska naturligtvis
            uppfylla behörighetskraven på samma sätt som inom övriga delar
            av utbildningsväsendet, och landets lärarutbildningar bör ha särskilda
            inriktningar mot sfi-undervisning inom inriktningar mot vuxenutbildning
            och folkhögskola. En satsning på forskning om vuxenutbildningens
            särskilda villkor behövs.
          </p>
          <p xml:id="i-N59v4qX19U6ng93UfA3Jd5">
            Förutsättningarna för att erbjuda fler sfi-studerande svenskundervisning
            på sitt modersmål bör öka, och skrivningarna om modersmålets betydelse
            i kursplanen bör stärkas. Kommunerna bör uppmuntras att erbjuda
            kontinuerligt intag för sfi-studerande som snabbt behöver komma
            i gång med sina studier samt erbjuda flexibla studietider.
          </p>
          <p xml:id="i-3UBiwGYtWfdiCNx17CAY78">
            Många som kommer till Sverige talar flera språk och har vana
            vid akademiska studier. Vi vill införa intensivkurser i svenska
            för dem som önskar, och vi föreslår att högskolorna i Södertörn,
            Malmö och Gävle ska erbjuda intensivkurser i svenska för personer
            med akademisk examen.
          </p>
          <head xml:id="i-9J4PtFefR8fmBqTrqWZqhc" type="h2">
            Kvalificerad yrkesutbildning
          </head>
          <p xml:id="i-B37KLLmjKoZwAStnwn7kAj">
            Den kvalificerade yrkesutbildningen är en viktig del av vuxenutbildningen
            som i mycket hög utsträckning leder till arbete. Erfarenheterna
            från hittills genomförda kvalificerade yrkesutbildningar är en
            god utgångspunkt när det gäller att fortsätta utveckla såväl dessa
            utbildningar som andra vuxenutbildningar med yrkesinriktning.
            I kommuner med känslig arbetsmarknad är den kvalificerade yrkesutbildningen
            dessutom en viktig förutsättning för att kunna tillgodose behovet
            av lämplig arbetskraft och för att kunna underlätta företagsetableringar
            inom specifika områden. Den kompetenskommission vi socialdemokrater
            föreslagit, sammansatt av företrädare för stat, regioner och arbetsmarknadens
            parter, kan med rätt resurser och befogenheter ytterligare använda
            kvalificerad yrkesutbildning för att lösa flaskhalsar på regionala
            arbetsmarknader.
          </p>
          <p xml:id="i-P894hkUsCRXr6PYW38rHJ5">
            Behovet av och efterfrågan på kvalificerade yrkesutbildningar
            ökar och därmed bör också antalet platser öka. Vi är djupt oroade
            över den borgerliga regeringens ovilja att skjuta till tillräckliga
            medel för att starta fler av de kvalificerade yrkesutbildningar
            som har högt söktryck och bedömts ha hög kvalitet. Det drabbar
            människor som vill satsa på utbildning, det drabbar tillväxten
            och det drabbar den kvalificerade yrkesutbildningens ställning
            i det svenska utbildningssystemet. Även om akademisk utbildning
            och kvalificerad yrkesutbildning har olika struktur och innehåll
            är det mycket viktigt att undvika vattentäta skott mellan utbildningsformerna.
            Studenterna och deras fortsatta utvecklingsmöjligheter måste stå
            i fokus. KY-studenter måste kunna gå vidare till högskola, och
            högskolestudenter kan ha god nytta av att komplettera sin akademiska
            utbildning med kurser på KY. För största möjliga flexibilitet
            bör också möjligheterna för sökande att läsa en kvalificerad yrkesutbildning
            på distans utvecklas.
          </p>
          <p xml:id="i-Cy2gACVMdUVKsPUrrv2G7p">
            Under de senaste två åren har de kvalificerade yrkesutbildningarna
            fått uppleva ett vakuum på grund av regeringens märkliga hantering
            av den utredning som skulle se över de eftergymnasiala yrkesutbildningarna.
            Vi välkomnar det nya organisatoriska paraplyet Yrkeshögskolan,
            men vi menar att de 50 miljoner kronor som regeringen avsätter
            är helt otillräckligt för att möta människors behov och arbetsmarknadens
            efterfrågan. Vi vill satsa 250 miljoner kronor på 2 500 fler platser
            under 2009 och avsätta ytterligare medel för att nå 4 500 platser
            under 2010 och 2011.
          </p>
          <head xml:id="i-4Reo9Q227GGgmeUjc6MSGT" type="h2">
            Yrkesinriktad vuxenutbildning
          </head>
          <p xml:id="i-X1knHsDRkroEANEzZXANXz">
            Läget på arbetsmarkanden i dag visar med all önskvärd tydlighet
            att det finns ett behov av mer yrkesinriktade utbildningar inom
            vuxenutbildningen, som hittills främst varit fokuserad på teoretiska
            kurser. Det finns också stora behov av att skapa möjligheter för
            dem som har gått studieförberedande program på gymnasieskolan
            att skola om sig till mer praktiska yrken. Särskilt viktigt är
            det att skapa möjligheter till omställning mot bristyrken, till
            exempel el, fordon, VVS eller vård och omsorg och kvalificerade
            industrijobb.
          </p>
          <head xml:id="i-TwFykjYTs3HXWJ11g4HApn" type="h2">
            Kompetenskommission
          </head>
          <p xml:id="i-WPqCk9vU7zccUVV2oNmDTf">
            Med anledning av allt ovanstående föreslår vi att en kompetenskommission
            tillsätts för att snabbt analysera näringslivets och offentliga
            sektorns behov av arbetskraft för att sedan köpa in utbildningsplatser
            som fyller dessa behov. Kommissionen ska bestå av företrädare
            för näringslivets branschorganisationer, små och stora företag,
            kommuner, stat och fackföreningar.
          </p>
          <p xml:id="i-PkCRow2bFhdgi1KpUpCJrE">
            Utbildningarna ska främst riktas till dem som står längst ifrån
            arbetsmarknaden, de som har högst grundskoleutbildning eller avbruten
            gymnasieutbildning. Platserna ska finnas på yrkeskomvux, inom
            den kvalificerade yrkesutbildningen och andra kortare yrkesinriktade
            utbildningar på eftergymnasial nivå som är nära kopplade till
            arbetslivet, men platserna ska även finnas på högskolan för att
            fylla behovet av arbetskraft inom akademiska bristyrken.
          </p>
        </div>
        <div type="motSignatures">
          <list>
            <item xml:id="i-TLCHZccMr31XSKdsSkcYrq" who="i-3pb3B2MkmEoxSvMpXK9cHQ">
              Marie Granlund (s)
            </item>
            <item xml:id="i-7546GYLVBNUUMBGpcQZrAE" who="i-Spsbo7A5zikEeUY3JEYcNV">
              Mikael Damberg (s)
            </item>
            <item xml:id="i-E2372k7j1vqr4Vd4DkEoYc" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-GSuNV1eqz34LsPs9Jg7kQj" who="i-7AB63eqvrGXGCT1mpkEM3J">
              Louise Malmström (s)
            </item>
            <item xml:id="i-Etoy85THWFnTa9RsYMAkKE" who="i-KTYc2rBrcxPNyJRR5s4dQD">
              Peter Hultqvist (s)
            </item>
            <item xml:id="i-AuksPcYrcgw8SG7jYsGJxH" who="i-8AtQfc4p9Hm5yajEXEHtE5">
              Thomas Strand (s)
            </item>
            <item xml:id="i-4D5Jwi4iVzYj3o3oXheeqt" who="i-YG3se2hZeuEdiGKSwKyaKF">
              Caroline Helmersson-Olsson (s)
            </item>
            <item xml:id="i-5VcKw8trgzmbnDPMqUoWAG" who="i-Vw3jBQw26TxFbXrsoKmCH2">
              Roland Bäckman (s)
            </item>
          </list>
        </div>
      </div>
    </body>
  </text>
</TEI>
