<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00648">
  <teiHeader>
    <fileDesc>
      <titleStmt>
        <title>Rätten till gasfynd</title>
        <author>Marianne Karlsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rätten till gasfynd</title>
          <idno type="rdwebb">G602648</idno>
          <rs type="number">648</rs>
          <ref type="dokument_url_text">http://data.riksdagen.se/dokument/G602648/text</ref>
          <ref type="dokument_url_html">http://data.riksdagen.se/dokument/G602648</ref>
          <ref type="dokumentstatus_url_xml">http://data.riksdagen.se/dokumentstatus/G602648</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QF9w7weamuxjZGtJKPPkwp</idno>
            <name>MARIANNE KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-ENka9fRWC7HrGDQTU4F2ah</idno>
            <name>BIRGER HAGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CP1NFcCA4knd73wq3oaYZW</idno>
            <name>BÖRJE STENSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UoAkxqvhUZSDeA1nei5vyt" type="signed"/>
        <correspContext corresp="i-UoAkxqvhUZSDeA1nei5vyt">
          <note type="signatory" corresp="i-QF9w7weamuxjZGtJKPPkwp"/>
          <note type="signatory" corresp="i-ENka9fRWC7HrGDQTU4F2ah"/>
          <note type="signatory" corresp="i-CP1NFcCA4knd73wq3oaYZW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__648/mot_198283__648-001.pdf"/>
      <div type="motHeader" xml:id="i-LHonvwM1gxkNPiN9EGYf28">
        <div type="motTitle" xml:id="i-XQ7yoby7YN5SCo5LVgPhTs"/>
        <div type="motSubmissionInfo" xml:id="i-2wbT2ScDU8XAyzRLb8E5r6"/>
      </div>
      <div type="motBody" xml:id="i-K7PP8ZaEusyA1qoYCL3ThQ">
        <div xml:id="i-AysRTVxsNwNUz3DN9XFSmD">
          <p xml:id="i-MjKfcT3kpmzEKXmUXCdgb8">
            Motion 1982/83: 648
          </p>
          <p xml:id="i-DyhnMkRBrb3GD6JuLaJTq1">
            Marianne Karlsson m. fl. Rätten till gasfynd
          </p>
          <p xml:id="i-Bd5NDsqfwfHgFAZJ78CaMR">
            Som torde vara bekant, finns det på vissa håll i Östergötland
            fyndigheter av naturgas, vilka i mindre omfattning är föremål
            för utnyttjande. Det rör sig närmast om hushållsanvändning i vidaste
            mening, i det att även något fall förekommer, där gasen används
            för uppvärmning av i trädgårdsnäringen utnyttjade växthus. Efter
            vad man vet, har gasen påträffats i ett rätt tunt markskikt, på
            50-75 meters djup, samt uppges alltid ha hittats i samband med
            letning efter vatten. Om gasen påträffats på grund av försök att
            hitta gas, får den nämligen inte användas, vilket framgår av minerallagen
            9 $ andra stycket. Den som vill påträffa gas bör därför se till
            att det verkligen är vatten han letar efter, vilket i och för
            sig kan uppfattas som en samvetsfråga av den laglydige. Det är
            emellertid svårt att finna annat än att en dylik lagstiftning
            är stötande för allmänna rättskänslan, samt ägnad att nedsätta
            respekten för både lagstiftaren och våra lagar. Det är också svårt
            att inse att en dylik lag skulle tjäna ”menige mans bästa”, varför
            denna besynnerliga lagstiftning bör avskaffas. Den användning
            som medges för dessa privata gasfyndigheter inskränker sig också
            till husbehovet. Det torde vara svårt att hitta på något skäl
            varför den lycklige innehavaren skulle förhindras att sälja av
            sin gas till grannarna. Tvärtom måste det vara bästa hushållning
            med energi, om dessa lokala resurser fördelas till kringboendes
            nytta. Länge har man trott att dessa gasfyndigheter bestod av
            mycket lokala gasfickor, men det faktum att de i vissa fall kunnat
            ge gas hela tiden i 50 år har numera föranlett gissningar, att
            det skulle röra sig om mikrobiologiska processer (metanjäsning)
            i gamla fossila mineral. Fyndigheterna har knappast gjorts till
            föremål för någon omfattande forskning, men egendom- liga observationer
            har rapporterats av användarna, såsom att gastrycket påstås öka
            ganska kraftigt i samband med jordbävningar på Island. Om detta
            är riktigt kan man naturligtvis inte säga med bestämdhet. Tillgängliga
            fakta utesluter emellertid inte en hypotes, att gasen i själva
            verket kommer från djupare lager och att de marklager där den
            hittills påträffats kanske bara fungerar som förbindelseledare
            till lokala ”sprickor”, där de gasförande marklagren hela tiden
            fylls på underifrån. I dag kan detta dock bara vara spekulationer.
            Utnyttjande av det som finns i jorden följer rättsligt tre olika
            principer, nämligen inmutningens, koncessionens och den vanliga
            markägarrättens. Inmutningen, som vid lyckosamma undersökningar
            leder till utmål och
          </p>
          <p xml:id="i-9bQzJY8Je5KCcn4o5S5S2Z">
            1 Riksdagen 1982183. 3 saml. Nr 648-656
          </p>
          <p xml:id="i-9gzgtkxmNbHuE9DwGeqc8N">
            Mot. 1982/83 648-656
          </p>
          <pb facs="riksdagen-motions-pdf/data/198283/mot_198283__648/mot_198283__648-002.pdf"/>
          <p xml:id="i-Ki2Bbzjs6NDPSV7uhW8Qus">
            Mot. 1982/83:648 2
          </p>
          <p xml:id="i-Bntq1rtHmuavmdL1Sb7wME">
            gruvor, är äldst beträffande sitt lagursprung och avser till
            sin natur sådana fyndigheter som är rätt begränsade till omfånget.
            Koncessionen, som främst är avsedd för fyndigheter som kan vara
            mycket utspridda, är nyare och kanske kan ses som ett praktiskt
            erkännande av att en letning och ett tillgodogörande knappast
            kan göras ekonomiskt försvarliga, om inte den som letar fått garanterat
            en ensamrätt täckande ett ganska stort område. Markägarrätten
            är däremot urgammal och täcker t. ex. grustäkter och liknande,
            där det inte ansetts vara något särskilt samhällsintresse att
            letare och exploatörer tvångsvis utnyttjar annans mark. Det finns
            goda skäl att jämställa de gasfyndigheter som är kända i Sverige
            som tillhörande markägarrätten. Lika litet som man behöver ha
            lagar som hindrar grannar från att sälja ett eller annat gruslass
            till varandra, lika litet bör man hindra dem att sälja naturgas
            till varandra. Med de skattelagar som gäller kommer ändå den stora
            vinsten därav i statens hand, utan att det kostat något för det
            allmänna. Även om det skulle slå till ordentligt för någon Östgötabonde,
            vilket det i dagens Sverige sannerligen inte funnes någon anledning
            att gråta över, så bör vinnaren få njuta frukterna därav, på samma
            villkor som för andra inkomster, varken sämre eller bättre. Någon
            anledning till att förbjuda markägare att leta gas finns därför
            inte. För att ge en lämplig avvägning mellan koncessioner och
            markägarrätt bör man se till att ingen med koncession tillåts
            kränka redan bestående rättigheter till gasfynd. Vid koncessioner
            bör man därför undanta områden, som ligger så nära bestående gaskällor,
            att obehörig avledning är sannolik. Med hänsyn till vanliga koncessioners
            stora yta bör dylika undantag kunna upptaga cirkelytor med en
            radie av fem kilometer utan att inskränkningen blir av betydelse.
            Har däremot någon som har koncession träffat på gas först inom
            ett område, så är det skäligt att denne på detta ställe får ensamrätt
            till tillgodogörande åtminstone utöver vad markägare kan behöva
            till husbe- hov. Vad som anförts beträffande naturgas gäller naturligtvis
            i lika hög grad om mot förmodan olja skulle påträffas. Åberopande
            det anförda hemställs att riksdagen beslutar anta följande förslag
            till ändring i mineral- lagen:
          </p>
          <p xml:id="i-2C2Wb66xGv8FTPPjEnp7dx">
            Härigenom föreskrives i fråga om lagen (1974:890) om vissa mineralfyn-
            digheter
          </p>
          <p xml:id="i-LbiVGs8Zrx5JgWiFy7fSUu">
            dels att i 9 $ dess andra stycke upphäves,
          </p>
          <p xml:id="i-FWwGqM9eTGZJUSxTbj1d9F">
            dels att i 1$ dess sista stycke skall ha följande lydelse: Fastighetsägaren
            får utan koncession på egen mark leta efter naturgas och får utnyttja
            påträffad gas och även olja, därest sådan påträffas. Har fastighetsägaren
            påträffat naturgas eller olja, äger han därvid, såvitt avser
          </p>
          <pb facs="riksdagen-motions-pdf/data/198283/mot_198283__648/mot_198283__648-003.pdf"/>
          <p xml:id="i-MoU1dwgUUarU7AdDvxhi2a">
            Mot. 1982/83:648 3
          </p>
          <p xml:id="i-LUu5TwZHmbzeF83HfA9WgD">
            egen mark, företräde till fyndet framför annan som har koncession
            inom området. Såvitt avser utnyttjande utöver husbehov gäller
            sådant företräde endast om fynd av fastighetsägaren anmälts till
            bergmästaren och den som har koncession ej dessförinnan hos bergmästaren
            anmält fynd av naturgas eller olja i borrhål på ett avstånd understigande
            fem kilometer från den av fastighetsägaren påvisade fyndplatsen.
          </p>
          <p xml:id="i-XV1VX4Qg9F67QPsxnw6Gxn">
            Stockholm den 18 januari 1983
          </p>
          <p xml:id="i-NWuU3o3fiE8u6WGQLW3tPP">
            MARIANNE KARLSSON (c) BIRGER HAGÅRD (m) BÖRJE STENSSON (fp)
          </p>
        </div>
      </div>
    </body>
  </text>
</TEI>
