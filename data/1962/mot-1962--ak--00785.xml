<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__785/mot_1962__ak__785-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 785—787 Motioner i Andra kammaren, nr 785 år 1962 1
          </p>
          <p>
            Nr 785
          </p>
          <p>
            Av herr Ohlin m. fl., i anledning av Kungl. Maj:ts proposition
          </p>
          <p>
            nr 90, med förslag till lag om allmän försäkring, m. m. (Lika
            lydande med motion nr 657 i Första kammaren)
          </p>
          <p>
            Det sociala reformarbetet har av naturliga skäl skett stegvis.
            Den samlade sociala lagstiftningen har härigenom kommit att brista
            i enhetlighet, och i och med att den byggts ut har behovet av
            teknisk samordning mellan skilda socialförsäkringar blivit allt
            större. Den i proposition nr 90 nu framlagda lagen om allmän försäkring
            avser att skapa ett mera enhetligt system. Inte minst ur administrativ
            synvinkel är en sådan teknisk samord- ning önskvärd. Å andra sidan
            får en strävan till teknisk samordning inte lägga hinder i vägen
            för en sakligt berättigad anpassning för varje bestånds- del i
            den samlade lagstiftningen till varierande sociala behov. En »&gt;helig&gt;
            princip får inte åberopas som skäl för att avvisa lösningar som
            står i sam- klang med motiverade sociala krav. Denna tanke bör
            vara en av de väg- ledande vid granskningen av den framlagda propositionen.
          </p>
          <p>
            1. Valfrihet för företagare beträffande försäkringarna om tilläggssjukpen-
            ning och tilläggspension Behovet av försäkringsskydd är mera skiftande
            för företagare än för anställda. Ett obligatoriskt skydd, som
            tillfredsställer de anställda, betrak- tas i många fall av företagarna
            som mindre fördelaktigt i jämförelse med de andra utvägar som
            finns för dem att ordna försäkringsskyddet. Så t. ex. föredrar
            många att själva sörja för sitt åldersskydd genom att spara i
            det egna företaget. Behovet av sjukpenning är också skiftande.
            Ehuru det här som regel torde gälla att sjukförmåner behövs, finns
            det dock undantag, som betingas av att sjukdom för företagaren
            ej medför påtagligt inkomst- bortfall. Särskilt för yngre företagare
            kan ett obligatoriskt försäkringsskydd te sig alltför kostsamt.
            Det är mycket vanligt att företagarna är bundna vid ett betydande
            amorteringssparande i rörelsen, vilket medför att de ej anser
            sig ha råd med avgifter till försäkringarna om tilläggspension
            och tilläggs- sjukpenning. Ofta anser de sig endast kunna orka
            med avgifterna till ende- ra av dessa försäkringar. Särskilt kostsamma
            anses avgifterna för tilläggs- pensionen bli, vilka efter hand
            beräknas uppgå till 10—12 £ av den pen- sionsgrundande inkomsten.
          </p>
          <p>
            1 — Bihang till riksdagens protokoll 1962. 4 saml. Nr 785—787
          </p>
          <pb facs="riksdagen-motions-pdf/data/1962/mot_1962__ak__785/mot_1962__ak__785-002.pdf"/>
          <p>
            2 Motioner i Andra kammaren, nr 785 år 1962
          </p>
          <p>
            Eftersom företagarnas förhållanden på ett avgörande sätt skiljer
            sig från de anställdas, är det orimligt att inordna dem i ett
            obligatoriskt för- säkringsskydd, som i princip konstruerats för
            löntagare, på samma villkor som de senare. Chefen för socialdepartementet
            har insett detta då han med- givit rätt till utträden och återinträden
            för företagare ur försäkringarna om tilläggssjukpenning och tilläggspension.
            Socialministern har emellertid av samordningstekniska skäl icke
            velat tillmötesgå företagarnas önskemål om att tillhöra endast
            endera av dessa försäkringar. Om företagarna finge möjlighet att
            deltaga i blott endera av försäk- ringarna, skulle, enligt departementschefens
            uppfattning, pensionsdelega- tionerna ställas inför svåra avgöranden,
            när fråga uppkommer huruvida företagaren skall förtidspensioneras.
            Detta skulle, säges det, särskilt bli fallet när företagarna väljer
            att kvarstå i tilläggssjukpenningförsäkringen. Det kan vara svårt
            att konstatera hur långvarig arbetsoförmågan blir, och under sådana
            förhållanden kunde pensionsdelegationerna tänkas ta hänsyn till
            de förluster vederbörande skulle kunna åsamkas vid utbyte av sjuk-
            penning mot förtidspension och därför låta honom stå kvar i sjukför-
            säkringen i det längsta. Det är dock att märka, att det ej skall
            ankomma på den försäkrade att själv avgöra när övergång från sjukförsäkring
            till ålderspension skall ske. Den slutliga lösningen av företagarnas
            försäkringsfråga bör dock, anser vi, medföra att de skisserade
            svårigheterna elimineras. Tills vidare bör dock företagarna medges
            rätt att deltaga i endera av tilläggssjukpenning- försäkringen
            och tilläggspensionsförsäkringen eller — om vederbörande själv
            så önskar — båda försäkringarna. Starka skäl talar för genomförandet
            av det förslag som framförts från Jordbrukarhåll, nämligen att
            låta koppla samman försäkringen om till- läggssjukpenning med
            förtids- och efterlevandeskyddet i tilläggspensions- försäkringen.
            På så sätt skulle företagarna beredas riskskydd, medan däremot
            det kostsamma och ofta ej oundgängliga åldersskyddet skulle undvikas.
            Socialministern befarar att en lösning efter angivna linjer skulle
            ge upphov till problem rörande samordningen mellan förtids- och
            ålders- pension. Oaktat vissa samordningsproblem även här finnes,
            synes det framförda förslaget ge den bästa lösningen av problemet
            om företagarnas ställning inom den obligatoriska försäkringen.
            Vi föreslår därför att en utredning tillsättes med uppgift att
            undersöka de tekniska problemen vid en sammankoppling av tilläggssjukpenningförsäkringen
            med förtids- och efterlevandeskyddet inom tilläggspensionsförsäkringen.
            Särskild vikt bör i utredningen läggas vid beräkningen av avgifterna
            för detta riskskydd.
          </p>
          <p>
            2. Barntilläggen
          </p>
          <p>
            Det torde vara en odiskutabel princip att barntillägg skall utgå
            till hu- vudförsörjarens sjukpenning. Syftet med barntilläggen
            är att bereda barn-
          </p>
          <pb facs="riksdagen-motions-pdf/data/1962/mot_1962__ak__785/mot_1962__ak__785-003.pdf"/>
          <p>
            Motioner i Andra kammaren, nr 785 år 1962 3
          </p>
          <p>
            familjerna kompensation för inkomstbortfall, vilket som regel
            är störst när huvudförsörjaren är sjukskriven. Vi finner det naturligt,
            att den gällan- de regeln om att barntillägg utgår till mannens
            sjukpenning, när han är huvudförsörjare, och till kvinnans sjukpenning
            i motsvarande fall intagits i det framlagda lagförslaget. En nyhet
            i lagförslaget är, att sjukpenningpla- cerade kvinnor under sjukdom
            skall få uppbära barntillägg för barn under 10 år, även om kvinnorna
            inte skulle vara huvudförsörjare. Denna komplet- teringsbestämmelse
            synes ha sitt berättigande såsom innebärande en extra förmån för
            hemmafruar och ensamstående kvinnor med barn. Däremot är den föreslagna
            regeln, att barntillägg inte skall utgå sam- tidigt med tilläggssjukpenning
            vid barnsbörd, ej helt tillfredsställande. Socialpolitiska kommittén
            har motiverat detta förslag med hänvisning till att hemmafruar
            och ensamstående kvinnor nu föreslås få rätt till barntill- lägg
            under sjukdom. Kommittén anför därvid: Detta förslag om utvidgad
            rätt till barntillägg inom sjukförsäkringen har emellertid tillkommit
            med tanke på de fall, då modern på grund av
          </p>
          <p>
            sjukdom måste ha hjälp med tillsyn av hemmavarande barn, en situation
            som normalt inte föreligger under mera avsevärd tid efter förlossningen.
          </p>
          <p>
            Kommittén synes vid utformningen av förslaget, att tilläggssjukpenning
            vid barnsbörd skall utesluta barntillägg, icke ha räknat med de
            fall, där kvinnan är huvudsaklig försörjare. Här gäller att barntillägg
            aldrig utgår till mannens sjukpenning. Eftersom den barnfamilj,
            där kvinnan är huvud- försörjare, drabbas av inkomstbortfall huvudsakligen
            när kvinnan är ar- betsoförmögen, synes det icke rättvist att
            i fråga om denna kvinnas rätt att uppbära barntillägg skillnad
            göres mellan de fall där inkomstbortfallet föranledes av sjukdom
            respektive havandeskap. Därigenom skulle näm- ligen huvudprincipen
            för utgivande av barntillägg — att skydda för in- komstbortfall
            — sättas ur spel. Det förda resonemanget leder till att barn-
            tillägg till tilläggssjukpenning vid barnsbörd bör utgå i de fall
            kvinnan är huvudsaklig försörjare.
          </p>
          <p>
            3. Sjukförsäkringsavgiftens skattemässiga behandling Sjukförsäkringsavgiften
            är enligt nu gällande regler avdragsgill inom ramen för det allmänna
            sjukförsäkringsavdraget, som är maximerat till 800 kronor för
            gift skattskyldig och 400 kronor för ensamstående. För- bättringen
            av sjukförsäkringens förmåner kommer att medföra en icke oväsentlig
            höjning av sjukförsäkringsavgiften. Härigenom kommer ut- rymmet
            för avdrag för andra försäkringar att minska. Ändringarna av den
            allmänna sjukförsäkringens förmåner och avgifter aktualiserar
            därför den skattemässiga behandlingen av sjukförsäkringsavgiften.
            Socialförsäkringskommittén uppmärksammade detta förhållande och
            föreslog att avgiften till den allmänna sjukförsäkringen skulle
            brytas ut
          </p>
          <pb facs="riksdagen-motions-pdf/data/1962/mot_1962__ak__785/mot_1962__ak__785-004.pdf"/>
          <p>
            4 Motioner i Andra kammaren, nr 785 år 1962
          </p>
          <p>
            från det allmänna försäkringsavdraget och avdragas för sig. Kommittén
            anförde:
          </p>
          <p>
            Avgifterna är nu avdragsgilla endast i den mån de rymmes inom
            det fastställda försäkringsavdraget. De höjda avgifterna får till
            följd att för- säkringsavdraget i större utsträckning än tidigare
            konsumeras av veder- börandes sjukförsäkringsavgifter, varför
            utrymmet krymper för övriga avdragsgilla försäkringsavgifter.
            Kommitténs förslag aktualiserar därför frågan om avdragsrätten
            för sjukförsäkringsavgiften. Begränsas denna av- dragsrätt, liksom
            hittills till vad som rymmes inom ramen för försäkrings- avdraget,
            torde en höjning av maximibeloppet för detta avdrag böra ske.
            En höjning av försäkringsavdragets maximum utgör emellertid enligt
            kom- mitténs mening inte någon tillfredsställande lösning av frågan,
            ty dels varierar avgifterna med hänsyn till omfattningen av sjukförsäkringen
            och till avgiftsnivån i de olika sjukkassorna och dels har företagarna
            att själva bestrida hela kostnaden för sin tilläggssjukpenningförsäkring.
            För de an- ställda bestrides omkring 60 procent av denna kostnad
            genom arbetsgivar- bidraget. Företagarna kommer alltså i fråga
            om rätten till avdrag för för- säkringsavgifter i ett ogynnsammare
            läge än de anställda i alla de fall för- säkringsavdraget är otillräckligt
            för avdragsgilla avgifter. Kommittén anser sålunda att avdragsrätten
            för avgiften till den obliga- toriska sjukförsäkringen bör brytas
            ut från försäkringsavdraget och att avdrag medgives vid sidan
            av detta. Om sådant särskilt avdrag medgives, skulle nämligen
            full likställighet ernås i fråga om rätten till avdrag för sjukförsäkringsavgiften.
          </p>
          <p>
            I motioner till 1961 års höstriksdag (1: 671 och II: 810) hade
            vi tagit upp frågan. Vi anförde därvid:
          </p>
          <p>
            Enligt vår mening talar flera skäl för ett utbrytande av den
            obligatoriska sjukförsäkringsavgiften till en fristående avdragspost
            i likhet med vad som gäller för folkpensionsavgiften. Huvudmotivet
            bakom det nuvarande försäkringsavdraget är att stimulera det frivilliga
            försäkringssparandet. Att avdraget för sjukförsäkringsavgiften
            nu får ske inom ramen för för- säkringsavdraget, beror givetvis
            huvudsakligen på att sjukförsäkringen ti- digare varit frivillig.
            Den allmänna sjukförsäkringens obligatoriska karak- tär borde
            i och för sig leda till att avgiften utbröts till en särskild
            avdrags- post. Så länge den ligger inom ramen för det allmänna
            försäkringsavdraget måste den inkräkta på utrymmet för de frivilliga
            försäkringarna. För att reducera denna verkan har statsmakterna
            hittills valt vägen att höja för- säkringsavdragets maximum. En
            långsiktig och från principiella synpunk- ter mer tilltalande
            lösning kan knappast nås denna väg. En annan omständighet som
            bör beaktas är den för närvarande olikarta- de ställning i avdragshänseende
            som på denna punkt råder mellan lön- tagare och företagare. För
            samma totala försäkringsskydd avseende sjuk- och olycksfallsförsäkringarna
            är egenavgiften, vilken får avdragas inom ramen för försäkringsavdraget,
            betydligt större för företagaren än för lön- tagaren. Härigenom
            blir det avdragsmässiga utrymmet för övriga, frivilliga försäkringar
            mindre för företagaren än för den anställde. Den tekniskt sett
            enklaste vägen att komma till rätta med detta problem synes vara
            att av- giften till den allmänna sjukförsäkringen finge avdragas
            för sig utanför försäkringsavdraget. Avdraget för sjukförsäkringsavgiften
            borde då ske
          </p>
          <pb facs="riksdagen-motions-pdf/data/1962/mot_1962__ak__785/mot_1962__ak__785-005.pdf"/>
          <p>
            Motioner i Andra kammaren, nr 785 år 1962 5
          </p>
          <p>
            med det belopp som faktiskt erlagts. Någon bärande anledning
            att schablo- nisera detta avdrag föreligger enligt vår mening
            inte.
          </p>
          <p>
            Trots att socialförsäkringskommittén har varit enhällig om sitt
            förslag på denna punkt, har regeringen inte tagit upp saken. Vi
            finner detta be- klagligt. Starka skäl talar nämligen — som bl.
            a. socialförsäkringskom- mittén framhållit — för att sjukförsäkringsavgiften
            i likhet med vad som är fallet med folkpensionsavgiften skall
            avdragas för sig vid sidan om det allmänna försäkringsavdraget.
            Från vår sida kommer i annat sammanhang yrkande att framföras
            om sådan ändring av den skattemässiga behandlingen av sjukförsäkringsav-
            giften som här angivits.
          </p>
          <p>
            4. Standardtillägg inom folkpensioneringen
          </p>
          <p>
            Enligt lagen den 1 juli 1956 om höjning av folkpensioner m. m.
            utgår särskilda förmåner, s. k. standardtillägg, utöver de ordinarie
            förmåner som folkpensioneringen ger. Standardtilläggen — som för
            närvarande utgår för år räknat med 455 kronor till pensionsberättigad,
            vars make uppbär folk- pensionsförmån, samt med 600 kronor till
            annan pensionsberättigad — föreslås i propositionen nr 90 bli
            höjda med 350 kronor från den 1 juli 1962 och skall därefter utgå
            med 705 resp. 950 kronor. De föreslagna övergångsbestämmelserna
            till lagen om allmän försäkring innebär bl. a. att standardtillägg
            till folkpensionsförmåner från den 1 ja- nuari 1963 skall upphöra
            att utgå som särskilda förmåner och i stället inräknas bland de
            ordinarie folkpensionsförmånerna. Lagen den 1 juli 1956 om höjning
            av folkpensioner m. m. skall enligt propositionen från nämnda
            datum upphöra att gälla. Standardtilläggen blir således formellt
            avskaffade den 1 januari 1963, ehuru viss delaktighet i den allmänna
            standardhöj- ningen tillförsäkras folkpensionärerna genom höjningen
            av de allmänna förmånerna, men begränsad till tiden fram till
            utgången av juli 1968. Från sistnämnda datum, då reglerna om folkpensionens
            anknytning till basbe- loppet träder i kraft, är det departementschefens
            mening att standard- tillägg för folkpensionärer icke heller reellt
            skall utgå. Det är tydligt att en omsvängning ägt rum beträffande
            regeringens attityd till folkpensionärernas rätt till standardtillägg.
            När en standard- höjning för folkpensionärerna genomfördes år
            1953, framhöll dåvarande socialministern i propositionen härom
            (nr 15), att den fortgående allmänna produktionsstegringen medfört,
            att de i arbets- livet verksamma över lag inte blott fått täckning
            för de sedan år 1946 steg- rade levnadskostnaderna utan även erhållit
            en avsevärd standardförbättring. Denna standardförbättring har
            inte någon motsvarighet för folkpensio-
          </p>
          <p>
            närernas vidkommande. Det vore emellertid riktigt, att även folkpensio-
            närerna bereddes en rättvis andel i den allmänna standardhöjningen.
          </p>
          <pb facs="riksdagen-motions-pdf/data/1962/mot_1962__ak__785/mot_1962__ak__785-006.pdf"/>
          <p>
            6 Motioner i Andra kammaren, nr 785 år 1962
          </p>
          <p>
            Det finns enligt vår mening ingen anledning att nu inta ståndpunkten
            att folkpensionärerna i framtiden inte skall beredas delaktighet
            i den all- männa stadardförbättring, som är att vänta även efter
            1968. Det kommer även då att finnas stora grupper av pensionärer
            som endast har folkpen- sion att leva på. Att fixera deras standard
            till den år 1968 gällande, vilket skulle bli den faktiska innebörden
            av departementschefens förslag synes helt omotiverat. Folkpensionärerna
            bör därför kunna beredas sin del i en kommande standardförbättring.
            Riksdagen bör enligt vår mening göra ett uttalande av denna innebörd.
            Den tekniska utformningen av efter 1968 tillkommande standardtillägg
            till folkpensionärerna bör efter erforderlig utredning lämpligen
            fastställas då.
          </p>
          <p>
            5. Oreducerad pension före 67 års ålder I propositionen nr 90
            framlägges förslag om individuellt rörlig pensions- ålder inom
            folkpensioneringen. Detta förslag tillgodoser vissa av de krav
            vi riktat om ett pensionssystem, som tar större hänsyn till de
            faktiska behoven av pension. Då systemet med individuellt rörlig
            pensionsålder är avsett att bli generellt, finner vi det naturligt
            att pensionsförmånerna får variera med pensionsåldern. För de
            grupper av arbetstagare, som på grund av särskilt pressande arbete
            är i behov av full pension före 67 års ålder, är emellertid pensionsfrågan
            ännu icke tillfredsställande löst. Detta gäller för närvarande
            inte bara gruvarbetare, skogsarbetare och byggnadsarbetare som
            traditionellt bedömts ha ett tungt arbete utan även andra arbetstagare,
            exempelvis servitriser. Möjligheterna att bereda de berörda yrkeskategorierna
            full pension inom det obligatoriska systemets ram försvåras av
            att något fast samband inte råder mellan avgifter och förmåner.
            Det är därför förenat med betydande tekniska svårigheter att inom
            ramen för ATP:s enhetliga regelsystem nå den anpassning av framför
            allt bestämmelserna för pensionsåldern till skilda yrkesgruppers
            behov, varav det utan tvivel föreligger starka önske- mål. I de
            fall där yrkesgrupper i fråga låter sig utan svårighet avgränsas,
            bör de tekniska problemen inte vara olösliga. Landsorganisationen
            har i sitt remissyttrande över socialförsäkringsutredningens betänkande
            anfört liknande synpunkter och ansett att möjligheterna att nå
            en teknisk lösning borde övervägas vidare. Från vår sida har redan
            tidigare förslag framförts om teknisk utredning av dessa problem,
            och vi anser oss fortfarande ha anledning att hävda detta krav.
            Med hänsyn till de tekniska svårigheterna är det naturligt att
            en efter vederbörande yrkesgrupps önskemål anpassad, lägre pensionsålder
            i första hand eftersträvas avtalsvägen. Men det bör då vara rimligt
            att samhället underlättar sådana avtal, t. ex. genom åtgär- der
            varigenom värdesäkerhet vinnes åt avtalsmässigt uppnådda tilläggs-
            pensioner för tid före 67 års ålder. Dessa möjligheter bör också
            tas upp till prövning vid den utredning som enligt vår mening
            bör komma till stånd.
          </p>
          <pb facs="riksdagen-motions-pdf/data/1962/mot_1962__ak__785/mot_1962__ak__785-007.pdf"/>
          <p>
            Motioner i Andra kammaren, nr 785 år 1962 7
          </p>
          <p>
            Rimligt synes också vara, att staten som arbetsgivare verkar
            för avtal av nämnda innebörd.
          </p>
          <p>
            6. Invaliditetsgraderingen
          </p>
          <p>
            Den i propositionen föreslagna graderingen av förtidspensionerna
            mot- svarar socialförsäkringskommitténs indelning i tre grupper
            med lägst ?/e, 4/6 och 5/&amp; invaliditet; reglerna innebär en jämn
            ökning vid stigande invali- ditet (1/3, 2/3 och 3/s pension).
            Tregruppindelningen utgör en kompromiss mellan å ena sidan önskemålet
            om individuell rättvisa, å andra sidan de starka praktiska skälen
            mot en fingradering. I regel torde denna indelning kunna medge
            tillfredsställande resultat. Men det kan förekomma fall, där fixeringen
            vid tre invaliditetsgrader får inte önskvärda resultat. En person,
            som läkaren vill slussa in i fullt arbete efter en svår, inte
            helt utläkt sjuk- dom och som länge arbetat 1/s tid, kan inte
            känna sig rättvist behandlad, om han på läkarens förslag utökar
            sin arbetstid något litet och därmed får sin pension sänkt till
            hälften. Om han mot reglerna får behålla 2/s pen- sion, blir han
            å andra sidan bättre ställd än den, som omedelbart efter sjukskrivningen
            börjat arbeta något mer än 1/s tid. Dessa schematiska exem- pel
            illustrerar, att en helt strikt tregruppsindelning enligt förslaget
            inte alltid är lämplig. Det är därför välbetänkt att genom en
            ändring i de före- slagna bestämmelserna öppna en möjlighet för
            pensionsorganen att i spe- ciella fall avvika från schablonen,
            så att pensionen i mellangruppen kan, när särskilda skäl motiverar
            detta, graderas på annat sätt än till 2/s av hel pension.
          </p>
          <p>
            7. De särskilda invaliditetsförmånerna Departementschefen föreslår
            i propositionen nr 90 att särskilda invalidi- tetsförmåner skall
            utgå vid sidan av förtidspension och ålderspension. För- månerna
            utgöres av invaliditetstillägg, motsvarande socialförsäkringskom-
            mitténs förslag om blindtillägg, vårdtillägg, hjälptillägg och
            vanföretill- lägg, samt invaliditetsersättning, som motsvarar
            kommitténs förslag om blindhetsersättning och vanföreersättning.
            Den principiella skillnaden mel- lan invaliditetstillägg och invaliditetsersättning
            enligt förslaget är, att till- läggen skall utgå vid sidan av
            förtidspension och ålderspension, medan ersättningarna skall utgå
            till invalidiserade, som icke är berättigade till förtidspension.
            Departementschefens förslag om sammanföring av tillägg och ersättningar
            till en enhetlig form synes väl motiverat med hänsyn till den
            administrativa förenkling som härigenom uppnås. Vi finner det
            emellertid otillfredsställande, att invaliditetsförmånerna enligt
            departementschefens förslag tills vidare ej skall indexregleras.
            Detta innebär att invaliderna ej får kompensation för de prisstegringar
            som kan befaras inträffa under 1960-talet. Departementschefen
            motiverar sitt för- slag med att den maskinella utrustning, som
            behövs för uträkningarna
          </p>
          <pb facs="riksdagen-motions-pdf/data/1962/mot_1962__ak__785/mot_1962__ak__785-008.pdf"/>
          <p>
            8 Motioner i Andra kammaren, nr 785 år 1962
          </p>
          <p>
            av indexreglerade belopp för närvarande saknas. Vi anser emellertid
            icke detta skäl vara tillräckligt starkt för att motivera ett
            uppskov med index- reglering av de särskilda invaliditetsförmånerna
            i förhållande till basbelop- pet. Indexreglerade invaliditetstillägg
            och invaliditetsersättningar bör, före- slår vi, utgå redan från
            den 1 januari 1963.
          </p>
          <p>
            8. Pension åt hemmadöttrar och andra kvinnor med reducerad försörjningsförmåga
            Vid upprepade tillfällen har från vårt håll krav riktats på åtgärder
            som syftar till att bereda rätt till pension åt äldre kvinnor
            med nedsatta försörj- ningsmöjligheter, däribland främst de s.
            k. hemmadöttrarna. Då detta krav ej realiserats i föreliggande
            förslag om allmän försäkring finner vi ange- läget att på nytt
            föra fram kravet. Utmärkande för nämnda kvinnogrupp är att deras
            arbetsförmåga i all- mänhet ej kan sägas vara nedsatt av medicinska
            skäl utan av andra om- ständigheter. Det kan gälla kvinnor som
            ägnat en stor del av sitt liv åt att passa sina gamla föräldrar,
            sina invalidiserade eller mentalsjuka vuxna barn eller syskon.
            Dessa kvinnor kan sägas ha utfört samhällsvård för sam- hällets
            räkning. Inte minst med hänsyn härtill förefaller det vara motiverat
            att samhället i sin tur kommer dem till hjälp, när de på äldre
            dagar står ensamma och utan yrkesutbildning och med starkt reducerad
            försörjnings- förmåga. Det kan också gälla frånskilda kvinnor
            som exempelvis på grund av mannens alkoholism eller andra liknande
            förhållanden blivit psykiskt oförmögna att på äldre dagar anpassa
            sig inom arbetslivet. Det är självfallet ett primärt mål att bereda
            ifrågavarande kvinnor möj- lighet till yrkesverksamhet. Här anmäler
            sig en naturlig uppgift för arbets- marknadsorganen. Sådana åtgärder
            torde i de allra flesta fall vara att föredraga framför pensionering,
            icke minst därför att vederbörande oftast finner större glädje
            och tillfredsställelse med yrkesarbete. Det är därför naturligt
            att arbetsmarknadsorganen tar sig an denna uppgift och försöker
            att bl. a. genom lämpliga kurser bereda dessa kvinnor plats i
            förvärvslivet. Emellertid kan det uppenbarligen förekomma fall
            där en skälig utkomst genom förvärvsarbete på grund av åldersskäl
            inte visar sig möjlig. Att i dessa sistnämnda fall hänvisa vederbörande
            till socialhjälpen är, enligt vår mening, uppenbart obilligt.
            Vi vidhåller därför vårt krav på en reform i syfte att bereda
            hemmadöttrar och andra i liknande situation pension. I Danmark
            har frågan om pension åt äldre kvinnor med nedsatt försörj- ningsförmåga
            blivit löst genom änkepensionslagstiftningen åren 1959 och 1961.
            Enligt denna lagstiftning kan änkor och andra ensamstående kvinnor,
            som fyllt 50 år, efter särskilt prövningsförfarande tillerkännas
            pension, för så vitt sviktande hälsa eller andra särskilda omständigheter
            är vid han- den utan att därför rätt till pension enligt invalidpensioneringslagen
            före- ligger.
          </p>
          <pb facs="riksdagen-motions-pdf/data/1962/mot_1962__ak__785/mot_1962__ak__785-009.pdf"/>
          <p>
            Motioner i Andra kammaren, nr 785 år 1962 9
          </p>
          <p>
            När denna reform genomfördes befarade man på visst håll att reformen
            skulle bli svåradministrerad och kostsam, då antalet ansökningar
            om pen- sion förväntades bli av betydande storlek. Så blev emellertid
            icke fallet. Under tiden 1/4 1959—28/2 1961 fattades 5 044 beslut
            i anledning av ansökningar, varvid endast 1921 beslut belöpte
            på kategorien »andra en- samstående kvinnor». Den årliga kostnaden
            för reformen beräknades till 5 milj. d. kr. Då denna på sociala
            indikationer konstruerade pensionsre- form visade sig såväl vara
            lättadministrerad som fylla ett socialt behov, beslöt danska folketinget
            om en utvidgning av lagens tillämplighetsom- råde år 1961. År
            1960 framfördes från vårt håll krav på att frågan om pension åt
            hemmadöttrar och andra med bristande reella försörjningsmöjligheter
            skulle handhas av socialförsäkringskommittén, varigenom möjligheter
            skul- le föreligga att beslut fattades redan år 1962. Detta yrkande
            avslogs. Veder- börande utskott anförde att ifrågavarande problem
            tillhörde det slag av frågor som utredes av socialpolitiska kommittén.
            Denna kommitté har emellertid omfattande utredningsuppdrag varför
            det är risk för att en enligt vår mening angelägen reform kommer
            att försenas. Vi föreslår därför att riksdagen i skrivelse till
            Kungl. Maj:t uttalar att denna fråga bör ut- redas tillräckligt
            snabbt för att förslag skall kunna framläggas till nästa års riksdag.
            Vad vi avser är en lagstiftning som ger möjlighet för pensionsor-
            ganen att efter noggrann prövning besluta om förtidspension för
            äldre kvin- nor som saknar förmåga att försörja sig på arbetsmarknaden
            och förutsätt- ningar för omskolning utan att detta förhållande
            direkt kan härledas ur medicinska faktorer.
          </p>
          <p>
            9. Frånskild kvinnas rätt till änkepension
          </p>
          <p>
            Departementschefens förslag till bestämmelser om änkepension
            till från- skild kvinna har bl. a. av familjerättskommittén bemötts
            med vägande kri- tik. Om rätten till pension ävensom pensionens
            storlek göres beroende av avtalet eller utdömt underhåll, öppnas
            möjlighet till spekulation, bl.a. i form av skenavtal om underhåll.
            Uppgörelser om underhåll i samband med skilsmässa kan komma att
            försvåras, och det kan också bli svårare att få till stånd jämkning
            av tidigare beslut om underhåll, när exempelvis i samband med
            pensionering mannens inkomster väsentligt minskas. Det kan inte
            anses lyckligt, att en social reform får dylika verkningar på
            det civilrättsliga området. En annan väsentlig invändning mot
            departementschefens förslag är att det avviker — t. ex. beträffande
            anknytning till underhållet — från mot- svarande regler inom den
            statliga och kommunala pensioneringen. Målet bör dock vara att
            enhetliga regler gäller inom de olika pensionssystemen. Som lagrådet
            framhåller bör det föreliggande förslaget inte ses som en slutlig
            lösning på frågan om frånskildas rätt till änkepension. Vi finner,
          </p>
          <pb facs="riksdagen-motions-pdf/data/1962/mot_1962__ak__785/mot_1962__ak__785-010.pdf"/>
          <p>
            10 Motioner i Andra kammaren, nr 785 år 1962
          </p>
          <p>
            att denna fråga bör tas upp till förnyad prövning, varvid det
            bör övervägas att de regler som nu gäller för pension i statlig
            tjänst också skall tillämpas i lagen om allmän försäkring. Tills
            vidare torde dock de av departements- chefen föreslagna bestämmelserna
            få gälla.
          </p>
          <p>
            10. Gratispoäng inom tilläggspensioneringen Socialförsäkringskommittén
            har föreslagit att gratispoäng för tilläggs- pension skall kunna
            tilldelas personer, som på grund av studier eller annan utbildning
            eller värnpliktstjänstgöring under vissa år ej haft förvärvsin-
            komst eller haft låg sådan. Kommittén föreslår att dessa gratispoäng
            skall bekostas med allmänna medel. Förslaget syftar främst till
            att grundlägga rätt till en god förtidspension för ifrågavarande
            personer, om de skulle invalidiseras i unga år. Departementschefen
            säger sig ha allvarliga betänkligheter mot att till- läggspensioneringen
            på detta sätt förändras från en avgiftsfinansierad för- säkring
            mot bortfall av förvärvsinkomster till ett system med blandad
            finan- siering, där även andra omständigheter än inkomstbortfall
            skall kunna ge ge upphov till pensionsrätt. Detta argument, som
            förts fram också på andra ställen i propositionen, att reformer
            bör undvikas om de bryter mot syste- mets grundläggande konstruktion,
            kan vi ej oförbehållsamt instämma i. Det torde bli nödvändigt
            att i större utsträckning än hittills göra försäkrings- systemet
            smidigt, och därvid måste supplerande finansieringsformer in-
            föras. Detta torde vara den enda utvägen att lösa flera av de
            försäkrings- problem, som kommer att kvarstå även efter den föreslagna
            reformens genomförande. Vi ser för vår del positivt på förslaget
            om gratispoäng till värnpliktiga och studerande. Förslaget torde
            dock böra ytterligare överses. Vi vill med instämmande i lagrådets
            hemställan föreslå att den fortsatta utredning, som ställts i
            utsikt av departementschefen, snarast företages.
          </p>
          <p>
            11. Allmänt ombud vid försäkringsdomstolen Lagrådet har i sitt
            till propositionen nr 90 fogade utlåtande hemställt, att det i
            20 kap. 12 8 i förslaget till dag om allmän försäkring behandlade
            underställningsinstitutet skall utgå och att i stället en tjänst
            som allmänt ombud vid försäkringsdomstolen skall inrättas. Departementschefen
            har avslagit lagrådets hemställan. Denna fråga behandlades i fjol
            i samband med propositionen nr 45 med förslag till lag om ändring
            i lagen om allmän sjukförsäkring. Från vårt håll föreslogs därvid
            i de likalydande motionerna I: 623 och II: 741 att det allmänna
            skulle företrädas i försäkringsdomstolen av en särskild represen-
            tant. Som motivering anförde vi bl. a. att
          </p>
          <p>
            hela förfarandet inför domstolen (har) byggts upp med rättegångsbal-
            kens domstolsförfarande som mönster. Hänvisning göres ... på en
            rad
          </p>
          <pb facs="riksdagen-motions-pdf/data/1962/mot_1962__ak__785/mot_1962__ak__785-011.pdf"/>
          <p>
            Motioner i Andra kammaren, nr 785 år 1962 11
          </p>
          <p>
            väsentliga punkter vad angår själva förfarandet till rättegångsbalkens
            reg- ler. Rättegången är emellertid som bekant byggd på en ordning
            med två motstående parter. Det synes därför angeläget att förfarandet
            för social- försäkringsdomstolen konstrueras på i princip samma
            sätt som enligt rättegångsbalken. Än viktigare är måhända, att
            förtroendet på längre sikt för socialförsäk- ringsdomstolen kan
            äventyras, om denna på grund av avsaknad av ett allmänt ombud
            måste själv företräda och tillgodose det allmännas syn- punkter.
            Domstolens ställning blir starkare och fullt opartisk, om den
            får till uppgift att döma mellan de båda motstående intressen
            som gör sig gäl- lande. Särskilt blir detta förhållandet i alla
            de mål om ATP, vilka efter hand torde komma att utgöra huvuddelen
            av domstolens arbetsbörda.
          </p>
          <p>
            Vi anser att dessa skäl alltjämt har utslagsgivande styrka. Departe-
            mentschefens invändning att erfarenheter ännu ej nåtts av det
            nya besvärs- systemet för socialförsäkringen kan icke skäligen
            åberopas i detta samman- hang. Goda erfarenheter av tvåpartsförhållanden
            finnes ju redan nu från andra former av administrativ domstolsverksamhet,
            t. ex. skatteprocessen. Det som alternativ föreslagna underställningssystemet
            synes otidsenligt och har också kommit ur bruk inom modernt administrativt
            förfarande. Vi föreslår i överensstämmelse med lagrådets hemställan,
            att sådana ändringar i förslaget till lag om allmän försäkring
            införes, att en tjänst som allmänt ombud vid försäkringsdomstolen
            inrättas och att samtidigt underställningssystemet avskaffas.
            Det förutsättes ankomma på utskottet att företaga de ändringar
            i den föreslagna lagtexten som betingas av vårt förslag.
          </p>
          <p>
            Under hänvisning till vad vi ovan anfört hemställes, A. dels
            att riksdagen måtte 1. hemställa om en utredning i syfte att undersöka
            förut- sättningarna för att företagare skall äga rätt att ansluta
            sig till tilläggspensioneringen endast beträffande förtids- och
            efterlevandeskydd samt att beräkna avgifterna för ett så- dant
            skydd, 2. besluta att till dess resultatet av den under 1) före-
            slagna utredningen föreligger och beslut på grundval av ut- redningen
            fattats företagare skall äga rätt att deltaga i endera av sjukförsäkringen
            och tilläggspensionsförsäk- ringen, 3. besluta att barntillägg
            till tilläggssjukpenning vid barnsbörd skall utgå i de fall kvinnan
            är huvudsaklig för- sörjare, 4, uttala att standardtillägg till
            folkpensionsförmånerna skall utgå även efter 1968 och i skrivelse
            till Kungl. Maj:t begära utredning rörande de tekniska problem
            som sam- manhänger härmed,
          </p>
          <pb facs="riksdagen-motions-pdf/data/1962/mot_1962__ak__785/mot_1962__ak__785-012.pdf"/>
          <p>
            Motioner i Andra kammaren, nr 785 år 1962
          </p>
          <p>
            9. i skrivelse till Kungl. Maj:t hemställa om en utredning i
            syfte att undersöka förutsättningarna för att bereda arbets- tagare
            i särskilt slitsamma yrken rätt till oreducerad pen- sion före
            67 års ålder samt att föreslå statliga åtgärder för att trygga
            värdesäkerhet åt avtalsmässigt uppnådda till- läggspensioner för
            tid före nämnda ålder, 6. besluta att ge pensionsorganen rätt
            att avvika från den föreslagna invaliditetsgraderingen, så att
            pensionen i mel- langruppen kan, när särskilda skäl motiverar
            detta, grade- ras på annat sätt än till 2/s av hel pension, 7.
            besluta att övergångsbestämmelserna om invaliditets- tillägg och
            invaliditetsersättning skall slopas samt att dessa förmåner skall
            indexregleras enligt förslaget till lag om allmän försäkring redan
            från den 1 januari 1963, 8. i skrivelse till Kungl. Maj:t hemställa
            om en skyndsam utredning i syfte att till 1963 års riksdag framlägga
            för- slag till förtidspension till äldre kvinnor, som saknar för-
            måga att försörja sig på arbetsmarknaden och förutsätt- ningar
            för omskolning, utan att detta förhållande direkt kan härledas
            ur medicinska faktorer, 9. med antagande av Kungl. Maj:ts förslag
            vad gäller änkepension till frånskild kvinna som ett provisorium
            i skrivelse till Kungl. Maj:t hemställa om att denna fråga upptages
            till förnyad teknisk utredning, 10. i skrivelse till Kungl. Maj:t
            hemställa om att den fort- satta utredning om gratispoäng inom
            tilläggspensioneringen till värnpliktiga och studerande, som departementschefen
            ställt i utsikt, snarast företages, 11. besluta att en tjänst
            som allmänt ombud vid försäk- ringsdomstolen inrättas samt att
            det nuvarande underställ- ningssystemet för riksförsäkringsverket
            avskaffas. B. dels att utskottet måtte utforma de ändringar i
            de till proposition nr 90 hörande lagförslagen, som föranledes
            av ovannämnda förslag. Stockholm den 3 april 1962
          </p>
          <p>
            Bertil Ohlin Sven Wedén Henning Gustafsson i Skellefteå
          </p>
          <p>
            Sven Gustafson Gunnar Helén i Göteborg
          </p>
        </div>
      </div>
    </body>
  </text>
</TEI>
