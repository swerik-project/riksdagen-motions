<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-AU-00257">
  <teiHeader>
    <fileDesc>
      <titleStmt>
        <title>Bristande tillgänglighet som diskrimineringsgrund</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:257 av Ali Esbati m.fl. (V)</title>
          <idno type="rdwebb">H202257</idno>
          <rs type="number">257</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H202257/text</ref>
          <ref type="dokument_url_html">http://data.riksdagen.se/dokument/H202257</ref>
          <ref type="dokumentstatus_url_xml">http://data.riksdagen.se/dokumentstatus/H202257</ref>
          <ref type="docx">http://data.riksdagen.se/fil/B2E2DA77-721B-43CC-BE04-6B75108B8366</ref>
          <ref type="pdf">http://data.riksdagen.se/fil/7D191A2F-7266-4CD0-82D4-1C334C1A5FFC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ph15yCvXxYbv45q9Vma6mp" type="signed"/>
        <correspContext corresp="i-Ph15yCvXxYbv45q9Vma6mp">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-8jyu2od9wdLXr3J26j3JyL" type="submitted">
          <date when="2014-11-04"/>
          <time when="15:49:37"/>
        </correspAction>
        <correspAction xml:id="i-BTRDrU5aku2K6TgWo61msc" type="referred">
          <date when="2014-11-12"/>
        </correspAction>
        <correspAction xml:id="i-61PCReQm1614PwdKqxvje5" type="assigned">
          <date when="2016-04-26"/>
          <time when="15:57:33"/>
        </correspAction>
        <correspContext corresp="i-61PCReQm1614PwdKqxvje5">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-THYSBsRAhRLhak7uxGiJcx" type="behandlas_i"/>
        <correspContext corresp="i-THYSBsRAhRLhak7uxGiJcx">
          <ref type="uppgift">2014/15:AU3</ref>
          <ref type="ref_dok_id">H201AU3</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">AU3</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8oJFFrK65bFKRVoBJKd1JB" type="motHeader">
        <div xml:id="i-MWMfBLm4nWnsToo1ciGxaQ" type="motTitle">
          Motion till riksdagen 2014/15:257 av Ali Esbati m.fl. (V) Bristande
          tillgänglighet som diskrimineringsgrund
        </div>
      </div>
      <div xml:id="i-4btRMhgjjHjkrPs7GrzUhv" type="motBody">
        <div xml:id="i-HrognSFige2UTWnoZ8uWvz" type="motProposal" subtype="förslag">
          <head xml:id="i-FHNZunHPHznrSiqTEWEXST">
            1 Förslag till riksdagsbeslut
          </head>
          <list xml:id="i-EAWDKRmngLNMxS4wKU2Z9t" style="ol">
            <item xml:id="i-UVxQfkb61cy1SA7nperQij">
              Riksdagen tillkännager för regeringen som sin mening vad som
              anförs i motionen om att förslag till en förbättrad lagstiftning
              snarast bör tas fram, med en modell för skälighetsbedömningar
              enligt den lagstiftning som föreslås i Bortom fagert tal – om
              bristande tillgänglighet som diskriminering (Ds 2010:20).
            </item>
            <item xml:id="i-Nvvm59pKPWz7equGozkHay">
              Riksdagen tillkännager för regeringen som sin mening vad som
              anförs i motionen om att avskaffa undantaget för företag med färre
              än tio anställda.
            </item>
            <item xml:id="i-3z2ANJNsiBVQfX5LWta2Mm">
              Riksdagen tillkännager för regeringen som sin mening vad som
              anförs i motionen om att avskaffa undantaget för privatpersoner.
            </item>
            <item xml:id="i-Mx2SJHUK3QvutATPpCY2za">
              Riksdagen tillkännager för regeringen som sin mening vad som
              anförs i motionen om att avskaffa rekvisitet om varaktigheten
              och omfattningen av förhållandet eller kontakten mellan verksamhetsutövaren
              och den enskilde.
            </item>
            <item xml:id="i-Bf8suPnesTNchg8Nngsfph">
              Riksdagen tillkännager för regeringen som sin mening vad som
              anförs i motionen om att avskaffa rekvisitet om ekonomiska förutsättningar.
            </item>
            <item xml:id="i-73AHCxWszvWcjSVzgmu38N">
              Riksdagen tillkännager för regeringen som sin mening vad som
              anförs i motionen om att avskaffa undantaget för bostäder.
            </item>
            <item xml:id="i-WFuoD9mqk3w5d8SkSRkNNi">
              Riksdagen tillkännager för regeringen som sin mening vad som
              anförs i motionen om att införa ett andrahandsansvar för den som
              hindrar åtgärder mot bristande tillgänglighet.
            </item>
          </list>
        </div>
        <div xml:id="i-3ugGKAHVRd9dmf2PMZsVqb" type="motContent">
          <head xml:id="i-AyD9AeP8As7PCK8w8XD2us" type="h1">
            2 Bakgrund
          </head>
          <p xml:id="i-FKo2PjEMWhKAmA87rLKajx">
            Funktionshinderrörelsen har länge kämpat för att få slut på den
            utestängning som många funktionsnedsatta utsätts för dagligen
            i samhället. Målet har varit ett samhälle där alla, oavsett funktionsnedsättning,
            kan delta på lika villkor. Vägen framåt har varit lång och krokig,
            men de senaste åren har ett antal avgörande steg tagits.
          </p>
          <p xml:id="i-XhsDSsaXhUaFzZ1CBavukF">
            År 2007 undertecknade den svenska regeringen FN-konventionen
            om rättigheter för personer med funktionsnedsättning (CRPD). Konventionen
            trädde i kraft i januari 2009. Samtidigt infördes en ny diskrimineringslag
            (2008:567) mot bakgrund av Diskrimineringskommitténs slutbetänkande.
            I regeringens proposition till ny diskrimineringslagstiftning
            anfördes att kommitténs förslag om att underlåtenhet att vidta
            skäliga åtgärder för tillgänglighet för personer med funktionshinder
            skulle regleras som en form av diskriminering behövde belysas
            ytterligare. Regeringen tillsatte därför en särskild utredning
            med uppdrag att lämna förslag kring detta.
          </p>
          <p xml:id="i-WJVy3LytLfNayGbtzaocor">
            År 2010 överlämnades utredningen ”Bortom fagert tal – om bristande
            tillgänglighet som diskriminering” (Ds 2010:20) till regeringen.
            Därefter hände ingenting. I juni 2012 beslutade därför riksdagen
            om ett tillkännagivande om att regeringen skyndsamt skulle återkomma
            till riksdagen med ett lagförslag om bristande tillgänglighet
            för personer med funktionshinder som en form av diskriminering.
            Våren 2014, drygt fyra år efter att utredningen överlämnats, presenterade
            regeringen sin proposition (prop. 2013/14:198).
          </p>
          <p xml:id="i-Ks9sehEpJTwkDRsGSgRwa3">
            I juni 2014 fattade riksdagen beslut om att bristande tillgänglighet
            för personer med funktionsnedsättning ska införas som en ny form
            av diskriminering i diskrimineringslagen. Det nya diskrimineringsförbudet
            gäller från den 1 januari 2015 inom alla samhällsområden där diskrimineringslagen
            gäller i dag, med undantag för tillhandahållande av bostäder.
            Riksdagen sa ja till den borgerliga regeringens förslag med ett
            undantag: Företag inom hälso- och sjukvården som har färre än
            tio anställda ska också omfattas av det nya diskrimineringsförbudet.
            Enligt den borgerliga regeringens förslag skulle dessa företag
            få undantag från reglerna.
          </p>
          <head xml:id="i-ES175FLUc1rbrHGRT55on" type="h2">
            2.1 Ett steg på vägen – men förbättringar krävs
          </head>
          <p xml:id="i-8wmgneXwCwna5c86BwA3Kj">
            Vänsterpartiet anser att det nya diskrimineringsförbudet är ett
            steg framåt i frågan om mänskliga rättigheter och icke-diskriminering.
            Det är principiellt viktigt att bristande tillgänglighet fastslås
            som en form av diskriminering. Tyvärr kan vi konstatera att den
            förra regeringens förslag till ny lagstiftning, som riksdagen
            beslutade i enlighet med förutom på en punkt, innehåller flera
            avgörande undantag jämfört med den bakomliggande utredningens
            förslag. Undantagen är så pass omfattande att den nya lagstiftningen
            riskerar att ha förhållandevis små effekter på tillgängligheten,
            inte minst i jämförelse med de utredningsförslag som fick en övervägande
            positiv respons från remissinstanserna. Kritiken mot bristerna
            i det nya diskrimineringsförbudet har därför varit stort hos funktionshinderrörelsen.
          </p>
          <p xml:id="i-M8GcBMPgRpomTBXx1gKY9C">
            Vänsterpartiet vill ha ett samhälle där människor inte utestängs
            p.g.a. funktionsvariationer. I grunden måste samhället lära sig
            att planera efter den mångfald vi har. Man måste göra rätt från
            början och planera utifrån principen om universell utformning.
            Befintliga hinder måste undanröjas så att fler kan delta på lika
            villkor. Detta arbete har gått alldeles för långsamt och trögt.
            Därför krävs en tydlig lagstiftning när det gäller bristande tillgänglighet
            som diskriminering. Då räcker inte den förra regeringens förslag
            till ny lagstiftning som riksdagen beslutat om.
          </p>
          <p xml:id="i-JmfMRthnbq8mFSnmLCSact">
            Det måste bli slut på att se tillgänglighet som i första hand
            en kostnadsfråga. Ett tillgängligt samhälle är i första hand en
            fråga om mänskliga rättigheter och icke-diskriminering. Men det
            är också något som är bra för alla och ger människor ökade möjligheter
            att delta och leva ett självständigt liv, vilket i längden skulle
            innebära positiva samhällsekonomiska effekter. Vänsterpartiet
            anser därför att de förslag som lämnades i utredningen ”Bortom
            fagert tal – om bristande tillgänglighet som diskriminering” (Ds
            2010:20) borde ha legat till grund för den proposition som den
            förra regeringen lade fram. Vi beklagar att riksdagen godtog regeringens
            förslag med endast ett undantag.
          </p>
          <p xml:id="i-NXFhY8hnkuZ8u7yVATJNx3">
            Den nuvarande regeringen har i regeringsförklaringen aviserat
            att den nya lagen om otillgänglighet som diskrimineringsgrund
            ska ses över och breddas. Vänsterpartiet välkomnar detta besked
            och ser fram emot att samarbeta med regeringen i syfte att åstadkomma
            en förbättrad lagstiftning som på allvar bidrar till ett samhälle
            där fler kan delta på lika villkor. I det följande presenterar
            vi ett antal förslag som bör ligga till grund för en lagstiftning
            som på allvar skyddar funktionsnedsattas rättigheter och de facto
            lever upp till principen om alla människors lika värde.
          </p>
          <head xml:id="i-sqNh6XfSsER85gn34T5vJ" type="h2">
            2.2 En skälighetsbedömning som grund – utan lagstiftade undantag
          </head>
          <p xml:id="i-NMgPwL86ffaH2horNSHkjb">
            I utredningen ”Bortom fagert tal – om bristande tillgänglighet
            som diskriminering” föreslogs en lagreglering som helt och hållet
            utgår från en skälighetsbedömning. Vid en sådan prövning skulle,
            enligt lagregleringen, särskilt beaktas:
          </p>
          <list xml:id="i-LfDNNxKTs9zCeThyddx8B8" style="ul">
            <item xml:id="i-JN9B8QZMXQe1g7WajdChTK">
              Om en åtgärd är av det slaget att den behöver vidtas redan enligt
              andra bestämmelser.
            </item>
            <item xml:id="i-Q8U7CHspmGj42afe71yX1W">
              Nyttan särskilt för personer med funktionsnedsättning av att
              åtgärden vidtas.
            </item>
            <item xml:id="i-WCgkjqsb66x5icypZy6iGh">
              En verksamhets möjligheter att bära kostnaderna för åtgärden.
            </item>
            <item xml:id="i-8d6r1Tx99Zz4vUJg8hmyN9">
              Den verksamhetsansvariges möjligheter att förutse behovet av
              åtgärden.
            </item>
            <item xml:id="i-8LEWoEHWffDSXhYRMABWyx">
              Åtgärdens inverkan på verksamhetens innehåll, funktion eller
              organisation.
            </item>
            <item xml:id="i-PzQqEm8VvM1Rh8CWgzypUm">
              Åtgärdens inverkan på hälsa, säkerhet eller kulturmiljö.
            </item>
          </list>
          <p xml:id="i-TabbnGXddasnrhWRgGr9Wy">
            Den föreslagna listan var icke-uttömmande, dvs. även andra omständigheter
            ska kunna beaktas vid skälighetsbedömningen. Genom listan angavs
            viktiga aspekter att ta ställning till, men lagstiftningen som
            helhet var formulerad på ett sådant sätt att skälighetsbedömningen
            ska göras som en helhetsbedömning.
          </p>
          <p xml:id="i-H4M2q1geoUepbYWgrBoscJ">
            Vänsterpartiet anser, i likhet med utredningen, att en särskild
            skälighetsbedömning är ett principiellt sett betydligt lämpligare
            sätt att reglera en fråga om mänskliga rättigheter och icke-diskriminering
            än att i lagstiftning uttryckligen göra undantag från diskrimineringslagstiftningen
            under vissa givna omständigheter. En lagstiftning baserad på en
            skälighetsbedömning är både flexibel och täckande. Det är ett
            starkt rekvisit som uttolkas i relation till sammanhanget. Det
            innebär också att man har en dynamisk lagstiftning som håller
            över tid.
          </p>
          <p xml:id="i-UkK1ywzXiUVELfut2DFo9K">
            Den lagstiftning som riksdagen fattat beslut om, med utgångspunkt
            från den förra regeringens proposition, har i stället försetts
            med undantag som inte bara gör skillnad principiellt utan även
            i sak. Bland annat gäller det bostäder, företag med färre än tio
            anställda (med undantag för företag inom hälso- och sjukvård)
            samt privatpersoner. Vi återkommer senare i motionen till varför
            dessa undantag inte behövs.
          </p>
          <p xml:id="i-HPTyDPKXocx6d83oobPLW8">
            Vänsterpartiet menar således att den nya lagstiftningen har stora
            brister och behöver förbättras. Förslag till en förbättrad lagstiftning
            bör tas fram snarast med en modell för skälighetsbedömning enligt
            den lagstiftning som föreslås i Ds 2010:20. Detta bör riksdagen
            som sin mening ge regeringen till känna.
          </p>
          <head xml:id="i-2RC4eSo9VAkDiJFVAPYC8g" type="h2">
            2.3 Avskaffa undantaget för företag med färre än tio anställda
          </head>
          <p xml:id="i-CewXqXwjDVfxKpcWMjMETw">
            Riksdagen antog regeringens lagförslag utom i de delar det avser
            ett undantag för företag med färre än tio arbetstagare inom hälso-
            och sjukvårdsområdet. Vänsterpartiet anser, i likhet med funktionshinderrörelsen,
            att det är mycket olyckligt. Det innebär i praktiken att en majoritet
            av alla verksamhetsutövare inte behöver följa den nya lagstiftningen.
            Enligt statistik från SCB kommer 92 procent av företagen inom
            handel inte att påverkas av förbudet. Liknande siffror gäller
            även andra branscher: 89 procent inom hotell och restaurang, 90
            procent inom transport och hela 99 procent inom kultursektorn.
            Även fortsättningsvis kommer således människor att stängas ute
            från stora delar av samhället. Det är helt orimligt och gör diskrimineringsskyddet
            i stort sett verkningslöst. En ökad tillgänglighet skulle faktiskt
            kunna ge fler kunder och vara en möjlighet för mindre företag.
          </p>
          <p xml:id="i-D43RPsyRsKsZ6Ynep1QrjB">
            I vissa situationer kan det förstås vara svårt för mindre företag
            att bära kostnaderna för en åtgärd. I andra fall kan det dock
            handla om enklare och inte särskilt kostsamma åtgärder. Det är
            därför olämpligt att företag med färre än tio anställda per automatik
            ska vara undantagna från diskrimineringslagstiftningen. Avgränsningen
            bör i stället göras inom ramen för en skälighetsbedömning. Därför
            bör undantaget för företag med färre än tio anställda avskaffas
            i den nya lagstiftningen. Detta bör riksdagen som sin mening ge
            regeringen till känna.
          </p>
          <head xml:id="i-RgSkUWCJEFcwYCet4m6Gd1" type="h2">
            2.4 Avskaffa undantaget för privatpersoner
          </head>
          <p xml:id="i-DfEtBV1CYqsH2WLjepgNh7">
            Den nya lagstiftningen har även försetts med ett undantag för
            privatpersoner. Det kan vid första anblicken förefalla rimligt,
            men vi anser att det är problematiskt av principiella skäl. I
            propositionen som förelåg lagstiftningen exemplifierades undantaget
            med att det t.ex. skulle vara oskäligt att ställa krav på att
            en familj, som säljer urvuxna barnkläder över nätet, att tillgänglighetsanpassa
            sitt hem i samband med försäljningen. Detta är dock återigen något
            som i en skälighetsbedömning inte skulle bedömas som rimligt att
            göra. Av det principiella skälet att en lagstiftning mot diskriminering
            ska vara restriktiv med på förhand angivna undantag är därför
            även undantaget för privatpersoner olämpligt. Ds 2010:20 har övervägt
            detta och kommit till samma slutsats. Undantaget för privatpersoner
            bör därför avskaffas i den nya lagstiftningen. Detta bör riksdagen
            som sin mening ge regeringen till känna.
          </p>
          <head xml:id="i-MiXyJLGRPhpuDEgqoz7cPW" type="h2">
            2.5 Avskaffa rekvisitet om varaktighet
          </head>
          <p xml:id="i-4k3X5qP4KhhWe9eGjwCEUM">
            I proposition 2013/14:198 föreslogs vidare att det vid en bedömning
            ska tas hänsyn till varaktigheten och omfattningen av förhållandet
            eller kontakten mellan verksamhetsutövaren och den enskilde för
            att utestängning p.g.a. otillgänglighet ska anses vara diskriminerande.
            Riksdagen antog regeringens förslag utan förbehåll även i denna
            del. Detta är en av de mest problematiska begränsningarna av den
            nya lagstiftningen. I motiveringen till begränsningen förefaller
            det som om endast relationer i arbetslivet och inom utbildning
            ska räknas som verkligt varaktiga. Inte ens långvariga behov av
            vård och omsorg räknas till de varaktiga situationer som ställer
            krav på tillgänglighetsskapande åtgärder annat än av enklare karaktär.
            I propositionen framhålls också att en relation inte bör anses
            vara långvarig enbart p.g.a. att samma vara eller tjänst tas i
            anspråk upprepade gånger. Under dessa förutsättningar riskerar
            tolkningen av den nya lagen att bli mycket begränsad. Rekvisitet
            om varaktigheten och omfattningen av förhållandet eller kontakten
            mellan verksamhetsutövaren och den enskilde bör därför avskaffas.
            Detta bör riksdagen som sin mening ge regeringen till känna.
          </p>
          <head xml:id="i-UQQKDGksneW6HZfphyLAxE" type="h2">
            2.6 Avskaffa rekvisitet om ekonomiska förutsättningar
          </head>
          <p xml:id="i-TxU4jnZcEgtqNC31cx8yWT">
            En lagstiftning kan självklart inte ställa krav på företag att
            genomföra åtgärder som de rimligtvis inte kan bära kostnaderna
            för. Den nya lagstiftningens rekvisit om att det ska tas hänsyn
            till ekonomiska förutsättningar riskerar dock att få oacceptabla
            konsekvenser. Lagrådet riktade stark kritik mot propositionen
            i denna del. Enligt Lagrådets tolkning innebär lagformuleringen
            att ett företag utan problem kontinuerligt kan prioritera annan
            verksamhet framför åtgärder för att förbättra tillgängligheten,
            fastän sådana åtgärder kan vara starkt motiverade. Lagrådet ansåg
            därför att det inte är godtagbart att vid bedömningen av om diskriminering
            föreligger ta hänsyn till om verksamhetsutövaren har god eller
            dålig ekonomi. Den förra regeringen höll ändå fast vid sin ståndpunkt
            och regeringens förslag antogs av riksdagen.
          </p>
          <p xml:id="i-HnykYdLMTgYXiJpn8iNRX">
            Det är orimligt och oacceptabelt om den nya lagstiftningen leder
            till de konsekvenser som Lagrådet angav i sitt yttrande. Vi vill
            därför se att lagstiftningen ändras i denna del. DS 2010:20 föreslog
            att en verksamhets möjligheter att bära kostnaderna för åtgärden
            ska ingå i en skälighetsbedömning. Rekvisitet om ekonomiska förutsättningar
            bör därför avskaffas. Detta bör riksdagen som sin mening ge regeringen
            till känna.
          </p>
          <head xml:id="i-G2fPd6HBK56vN4cAJm5Fxz" type="h2">
            2.7 Avskaffa undantaget för bostadsmarknaden – inför ett andrahandsansvar
            som träffar fastighetsägare
          </head>
          <p xml:id="i-4vfY3uyZUcMMdszzLY8EU9">
            Den nya lagstiftningeninnehåller ett generellt undantag för tillhandahållande
            av bostäder. Den bakomliggande utredningen ”Bortom fagert tal
            – om bristande tillgänglighet som diskriminering” diskuterade
            frågan och landade i ställningstagandet att bostadsmarknaden inte
            bör undantas från lagstiftningen. Utredningens förslag innebar
            inte några krav på tillgänglighetsanpassning vid försäljning eller
            överlåtelse av en bostad, men vissa åtgärder vid exempelvis visning
            av bostäder skulle kunna bedömas vara skäliga att vidta. Utredningen
            exemplifierade med att det handlar om så enkla saker som att flytta
            på föremål som står i vägen eller ta bort starkt doftande blommor.
            Allt skulle, återigen, regleras på ett lämpligt sätt genom en
            skälighetsbedömning.
          </p>
          <p xml:id="i-BojDH7zwoxwUZnNBRi3kVB">
            Den förra regeringen föreföll dock ha tolkat utredningens förslag
            som betydligt mer långtgående, att det skulle kunna ställas höga
            krav på tillgänglighetsanpassning vid visning av bostäder.
          </p>
          <p xml:id="i-VAPtYwZyM5KuGWupt8Y5MD">
            Vänsterpartiet anser att det är mycket olyckligt att den som
            tillhandahåller en bostad till allmänheten helt undantas från
            diskrimineringsförbudet. Vilka åtgärder som skulle vara rimliga
            att vidta bör i stället regleras enligt en skälighetsbedömning.
            Undantaget för bostäder bör därför avskaffas. Detta bör riksdagen
            som sin mening ge regeringen till känna.
          </p>
          <p xml:id="i-WFzTPizKU7ncMsHfJUtkK6">
            Den bakomliggande utredningen föreslog också ett andrahandsansvar
            för den som hindrar åtgärder mot bristande tillgänglighet. Det
            kan t.ex. handla om en fastighetsägare som säger nej till åtgärder
            som den enskilde behöver få vidtagna i sin egen bostad. I andra
            fall kan det handla om företag som hyr lokaler för sin verksamhet
            och vill genomföra tillgänglighetsskapande åtgärder. Om en fastighetsägare
            då vägrar kan det innebära att skäliga tillgänglighetsåtgärder
            inte blir av. Ds 2010:20 föreslog därför att fastighetsägare skulle
            kunna hållas ansvariga genom ett andrahandsansvar då de vägrar
            att godkänna skäliga åtgärder som en verksamhetsansvarig vill
            genomföra. Den förra regeringen valde dock att inte lägga fram
            förslaget, trots att det hade stöd hos flertalet remissinstanser.
            Lagrådet ifrågasatte den förra regeringens bedömning även på denna
            punkt. Enligt Lagrådet kan det få oacceptabla följder när det
            gäller tillgängligheten om inte antingen den verksamhetsansvarige
            får ett ansvar för att åtgärder vidtas oavsett om fastighetsägaren
            ger sitt samtycke eller ett särskilt ansvar läggs på fastighetsägaren.
            Vänsterpartiet instämmer i Lagrådets bedömning. Det bör därför
            införas ett andrahandsansvar för den som hindrar åtgärder mot
            bristande tillgänglighet. Detta bör riksdagen som sin mening ge
            regeringen till känna.
          </p>
        </div>
        <div xml:id="i-TB3kL3m1jchZNTYjQGHBAH" type="motSignatures">
          <list xml:id="i-MNTTV1RRbXeH9yqbB2i4Ah">
            <item xml:id="i-GSS6cKWRpTw83QvTkaBQn1" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-PVsKFED83CRgLVt6BFkMqG" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-Nx5ZBvGC25F4X587MMcMc1" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-6FBQjhWrtQAUU2yXcH4oHr" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-FVGUHDudFMKoY9UVYPoE5q" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-QimZ5ydeUWwFzzGYZLKqoS" who="i-7r5EMv9VstEFKe8CzeUCH5">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
