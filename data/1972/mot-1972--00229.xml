<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00229">
  <teiHeader>
    <fileDesc>
      <titleStmt>
        <title>angående narkotikamissbruket.</title>
        <author>av fru Kristensson m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående narkotikamissbruket.</title>
          <idno type="rdwebb">FV02229</idno>
          <rs type="number">229</rs>
          <ref type="dokument_url_text">http://data.riksdagen.se/dokument/FV02229/text</ref>
          <ref type="dokument_url_html">http://data.riksdagen.se/dokument/FV02229</ref>
          <ref type="dokumentstatus_url_xml">http://data.riksdagen.se/dokumentstatus/FV02229</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CrKFd8YrUoQVBgUYnwpDY7</idno>
            <name>ASTRID KRISTENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-41vJAS5dWD4kUE2fvP2FWP</idno>
            <name>ANDERS WIJKMAN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Hg2Wz95RvQx3yUWLWY7d8f</idno>
            <name>CARL ERIC HEDIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RxkptNoJYi3BWpTneSNTUn</idno>
            <name>NILS CARLSHAMRE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-TPFPkNeAnPLVG6gbmTwyFe</idno>
            <name>GUNNAR OSKARSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-91SAXsUbmLaUj8YfQKHZ1n</idno>
            <name>PER-ERIC RINGABY</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T3Y8QWRhPxv1GCcwXcFaL" type="signed"/>
        <correspContext corresp="i-T3Y8QWRhPxv1GCcwXcFaL">
          <note type="signatory" corresp="i-CrKFd8YrUoQVBgUYnwpDY7"/>
          <note type="signatory" corresp="i-41vJAS5dWD4kUE2fvP2FWP"/>
          <note type="signatory" corresp="i-Hg2Wz95RvQx3yUWLWY7d8f"/>
          <note type="signatory" corresp="i-RxkptNoJYi3BWpTneSNTUn"/>
          <note type="signatory" corresp="i-TPFPkNeAnPLVG6gbmTwyFe"/>
          <note type="signatory" corresp="i-91SAXsUbmLaUj8YfQKHZ1n"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__229/mot_1972__229-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner nr 229—234 år 1972 Mot. 1972 229-234
          </p>
          <p>
            Nr 229
          </p>
          <p>
            av fru Kristensson m. fl. angående narkotikamissbruket.
          </p>
          <p>
            Det utbredda narkotikamissbruket utgör en stor samhällsfara i
            dag och innebär stora påfrestningar på samhälle och enskilda.
            Enighet torde råda om nödvändigheten av krafttag mot narkotikabrottslingarna.
            I vårdfrågan råder dock alltjämt djupgående oenighet. Detta är
            högst otillfredsställan- de. Utan klara linjer i vårdfrågan kan
            kampen mot narkotikan inte bedrivas framgångsrikt. I narkotikaexplosionens
            spår har följt en bitter och destruktiv debatt mellan s.k. knarkliberaler
            å ena sidan och sakkunniga, läkare och forskare å den andra, vilka
            med stor ihärdighet varnat för de våldsamma konsekvenserna av
            fortsatt vankelmod i vårdfrågan. Ännu i dag, 18 år efter det narkotikan
            började spridas i stor skala, får vi uppleva hur de ansvariga
            endast har glidande förklaringar när vårdaspekterna kommer på
            tal, och särskilt känslig tycks frågan om tvångsingripande vara.
            Verklighe- ten talar emellertid sitt tydliga språk och belyses
            bäst med följande siffror. År 1954 fanns enligt beräkningarna
            i Stockholm 200 amfetamin- missbrukare. År 1965 var antalet missbrukare
            4 000 och år 1968 inte mindre än 10000. Man kan alltså räkna med
            en fördubbling av missbruket var 30:e månad. Under år 1969 i samband
            med polisoffensi- ven upplevde vi hur den snabba ökningstakten
            avtog för att åter tillta när polisens aktivitet minskade. Andelen
            missbrukare bland kriminalvårds- klientelet har också stadigt
            ökat. År 1965 räknade man med att en femtedel av anstaltsklientelet
            var missbrukare och 1971 är enligt vissa uppgifter inte mindre
            än hälften missbrukare. Den kontroversiella frågan är frivillig
            vård eller tvångsvård. Enligt vår mening måste det betecknas som
            verklighetsfrämmande, när man försöker skjuta åt sidan det som
            förr eller senare blir oundgängligen nödvändigt, nämligen ökade
            möjligheter till tvångsvård. Tvånget innebär i själva verket den
            enda framkomliga vägen för rehabilitering av narkoma- ner. De
            ansvariga avvisar tanken och använder svepande formuleringar om
            att samhället måste förändras, att man först måste penetrera den
            sociala bakgrunden etc. Först därefter eller just därigenom skulle
            samhället bli narkotikafritt. Det är att se förbi problemet. Sociala
            missförhållanden kan vara men är visst inte alltid orsaken till
            missbruk. Enbart sociala stödåtgärder kan ej hjälpa en narkoman.
            Det är sitt tvångsmässiga beroende av narkotikan som han måste
            hjälpas ur. Narkomanen har rätt till vård. Han måste känna att
            samhället ger honom chansen även om samhället för hans skull måste
            tillgripa tvångsvård. Det är inhumant att, som nu, låta narkomanerna
            åka ut och in på sjukhusen i en till synes evig karusell, inhumant
            också därför att de därigenom
          </p>
          <p>
            1 Riksdagen 1972. 3 saml. Nr 229-234
          </p>
          <pb facs="riksdagen-motions-pdf/data/1972/mot_1972__229/mot_1972__229-002.pdf"/>
          <p>
            Mot. 1972:229 2
          </p>
          <p>
            uppfattas och uppfattar sig själva som hopplösa fall. Med medicinskt
            riktig vård skulle de kunna botas. Den 1 juli 1969 genomfördes
            en utvidgning av lagen om beredande av sluten psykiatrisk vård
            i syfte att möjliggöra tvångsvisa omhändertagan- den av den som
            ”till följd av beroende av narkotiska medel uppenbarligen är ur
            stånd att rätt bedöma sitt behov av vård”. Lagändringen synes
            dock ej ha lett till ett ökat antal omhändertaganden, Anledningarna
            härtill kan vara flera. En av dem är uppenbarligen att en genomtänkt
            vård politik och vårdorganisation saknas. Det borde självfallet
            ha ankommit på socialsty- relsen att utarbeta råd och anvisningar
            för hur vården av narkomaner skall bedrivas. Det primära syftet
            med lagändringen var givetvis att få möjlighet till en mer adekvat
            vård. Ett annat torde ha varit att hejda narkotikaepide- min genom
            att skydda offren för narkotikasyndikatens ökande verksam- het.
            Genom att låta de drabbade få adekvat vård skulle man under polisoffensiven
            kraftigt kunna minska försäljningen av narkotikan. Med ett stort
            antal narkomaner under vård skulle narkotikaförsäljarna få mycket
            svårt att arbeta upp marknaden i vårt land, dvs. bryta ner människor
            och göra dem till beroende kunder. Det skulle i sin tur underlätta
            för polisen att avslöja nya syndikat och kväva dessa i sin linda.
            Det var sedan regeringen 1969 efter påtryckningar från rikspolisen
            och efter starkt opinionstryck i övrigt lade fram sitt 10-punktsprogram,
            innefattande ökade möjligheter till tvångsvård, som rikspolisstyrelsen
            fullföljde en omfattande offensiv mot knarkförbrytarna. Ca 700
            polis- män var engagerade häri. Den ena ligan efter den andra
            rullades upp i storstäderna, men också i stor utsträckning på
            landsbygden. Snart stod det klart att narkotikasyndikaten opererade
            rent professionellt med chef, avdelningschefer, kurirer, langare
            fram till missbrukaren-offret. Vilka s. k. knarkkungar som låg
            bakom dessa miljonaffärer kartlades också och narkotikans vägar
            genom Europa till Sverige avslöjades av rikspolis- styrelsen.
            Ett av polisens största problem har varit att narkotikasyndikaten
            sedan deras organisationer i Sverige slagits sönder snabbt kunnat
            bygga upp nya sektioner. Efterfrågan har hela tiden ökat i takt
            med att antalet missbrukare ökat. Rikspolisstyrelsen har gång
            efter annan förklarat att man kunde föra en effektiv strid om
            bara vården för missbrukarna ordnades. Frågan är nu om polisen
            kan fortsätta sin verksamhet med framgång. Man har nyligen fått
            alarmerande besked om ett nytt farligt narkotikapreparat i marknaden,
            nämligen morfinbas. Nya smuggelaffärer och knarktillverkning i
            stor skala har också avslöjats. Marknaden tycks vara omättlig.
            Rikspolisstyrelsens stora satsning blev verkningslös på sikt genom
            att den ej parades med åtgärder på vårdsidan. Polisens satsning
            har även i andra avseenden omintetgjorts. En farlig narkotikabrottsling
            fick efter kort tid permission från anstalt. Han avvek till utlandet.
            Mannen hade varit verksam i Schweiz där han tillverkade knark
            i en ”fabrik”. Några månader efter rymningen iakttogs mannen av
            schweizisk polis som larmade Interpol med frågan om inte denne
            man
          </p>
          <pb facs="riksdagen-motions-pdf/data/1972/mot_1972__229/mot_1972__229-003.pdf"/>
          <p>
            Mot. 1972:229 3
          </p>
          <p>
            skulle sitta i svenskt fängelse. På rikspolisstyrelsen hade man
            inte ens blivit informerad om att mannen rymt. Flera liknande
            fall har inrapporterats. Det är därför nödvändigt att överse permissionsreglerna
            såvitt gäller narkotikabrottslingar. En annan till synes obegriplig
            narkotikaaktivitet har sedan länge tillåtits pågå i barnavårdsnämndens
            lokal Gamla Bro i Stockholms City och detta mitt under brinnade
            polisoffensiv. Gamla Bro ansågs stundtals vara ett enda stort
            ”knarknäste”. Skandalösa förhållanden avslöjades och ett dödsfall
            har inträffat. Det gick slutligen så långt att polisen fick tillgripa
            barnavårds- lagens bestämmelser om omhändertagande i barnavårdsnämndens
            egen lokal! Polisen har i stort sett ensam fått föra kampen mot
            narkotikan medan vårdorganen experimenterar och agiterar om lämpliga
            vårdmetoder. Som bekant har några av dessa experiment helt urartat.
            Narkomaner, omhändertagna för sluten psykiatrisk vård, har fått
            komma och gå som de velat. Från polishåll hörs stundom bittra
            kommentarer. Man menar att man satsar det maximala av sina knappa
            resurser för att hjälpa samhället mot narkotikaförbrytarna, insatser
            som på grund av en felaktig vårdpolitik och en alltför liberal
            tillämpning av permissionsreglerna blir verkningslösa. Det är
            därför nödvändigt att myndigheternas samverkan när det gäller
            polis, tull och vårdsidan klarläggs och att riktlinjer för en
            sådan samverkan utarbetas. För att komma ur de låsta positionerna
            när det gäller vården av narkomaner är det nödvändigt att representanter
            för olika politiska partier får tillfälle att tillsammans med
            sakkunniga pröva frågan om hur en human och effektiv vårdpolitik
            skall utformas. Vi vill därför föreslå att en parlamentarisk kommitté
            omedelbart tillsätts med uppgift att skyndsamt utreda hela vårdkomplexet
            samt samhällets övriga åtgärder för narkotika- bekämpning. Därvid
            bör undersökas vilka åtgärder som behövs för ökade möjligheter
            att tvångsvis omhänderta narkotikamissbrukare för vård. Förutsättningen
            för omhändertagande bör bygga på en kombination av frivillighet
            och tvång — narkomanen skulle underskriva en handling att han
            accepterar vård, innebärande även ett accepterande av tvångsvis
            kvarhållan- de även under de svåra abstinensperioderna. Kommittén
            bör skyndsamt överväga frågan om att inordna narkotika- missbruket
            i nykterhetsvårdslagen. För närvarande finns vårdskyldighet för
            det i förhållande till narkotikan mindre farliga driftsmässiga
            begäret orsakat av alkohol. Denna möjlighet saknas för narkotikan.
            Enligt barnavårdslagen är å andra sidan möjligheterna till ingripande
            lika för alkohol- och narkotikamissbrukare. Det tilltagande missbruket
            av thinner bland ungdom har ökat oroväckande och har i många fall
            lett till döden. Härför fordras omedelbara åtgärder, vilka bör
            ankomma på Kungl. Maj:t. Kungl. Maj:t bör också överväga att i
            vårt land upprätta ett centralt dataregister för förskrivning
            av psykotropa droger, ett förslag som hittills avvisats i Sverige
            men som genomförts med gott resultat exempelvis i Norge. Genom
            ett sådant register skulle man effektivt förhindra ansvarslös
            förskrivning av läkemedel. Erfarenheten visar att många läkare
            har bristfälliga kunskaper om vården av
          </p>
          <p>
            Kartong: S. 4. Not tillkommer
          </p>
          <pb facs="riksdagen-motions-pdf/data/1972/mot_1972__229/mot_1972__229-004.pdf"/>
          <p>
            Mot. 1972:229 4
          </p>
          <p>
            narkomaner. Vi föreslår därför en vidgad information till läkare
            om narkomanins speciella problematik samt en vidgad undervisning
            om narkomanin i läkarutbildningen. Med hänvisning till det anförda
            hemställes! att riksdagen hos Kungl. Maj:t 1. begär tillsättandet
            av en parlamentarisk kommitté med uppgift att skyndsamt lägga
            fram förslag till en human och effektiv narkomanvård, en bättre
            samverkan mellan polis, tull och vårdinstanser, inordnande av
            narkotikamissbruket under nykterhetsvårds- lagen, 2. hemställer
            om åtgärder för stävjande av det tilltagande thinnermissbruket
            bland ungdom, inrättandet av ett centralt dataregister beträffande
            psyko- tropa droger, samt åtgärder för förbättrad information
            till läkare beträffande vården av narkomaner.
          </p>
          <p>
            Stockholm den 20 januari 1972
          </p>
          <p>
            ASTRID KRISTENSSON (m) ANDERS WIJKMAN (m) BLENDA LJUNGBERG (m)
            HÅKAN WINBERG (m) GUNNAR OSKARSON (m) CARL ERIC HEDIN (m) PER-ERIC
            RINGABY (m) NILS CARLSHAMRE (m)
          </p>
          <p>
            1 (Se även motion 1972:213)
          </p>
        </div>
      </div>
    </body>
  </text>
</TEI>
