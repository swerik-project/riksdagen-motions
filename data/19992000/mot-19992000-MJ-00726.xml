<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0726/mot_199900_MJ_0726-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ726 pnr: v301
          </p>
          <p>
            Motion till riksdagen 1999/2000:MJ726
          </p>
          <p>
            av Lennart Värmby m.fl. (v)
          </p>
          <p>
            Sanering och återställande av förorenade områden
          </p>
          <p>
            1 Inledning
          </p>
          <p>
            Under de senaste tio åren har alltfler fall av förorenade områden
            upptäckts. I flera fall har det skett och sker läckage bland annat
            från deponier och gamla industriområden. Det kan röra sig om PCB,
            kvicksilver, tungmetaller och en mängd olika kemikalier som är
            svårnedbrytbara. Nedströms många äldre industrianläggningar typ
            &lt;massaindustrier, kemisk industri, vissa verkstadsindustrier liksom
            avfallsupplag finns det anledning att anta att det kommer att
            finnas ett stort behov av sanering i framtiden. Nya miljöbalken
            stadgar att ansvaret för att sanera och återställa i första hand
            ligger på den som utövar verksamheten på platsen. I budgetpropositionen
            för 2000 framhålls några exempel på insatser som har gjorts med
            goda resultat. Det gäller Järnsjön i Hultsfred och Kristineberg
            i Lycksele kommun. I de båda fallen fanns MoDo respektive Boliden
            AB med och tog ett ekonomiskt delansvar för saneringarna.
          </p>
          <p>
            2 Gammal miljöskuld — utan tydligt ansvar
          </p>
          <p>
            Tyvärr finns också många exempel på svårigheterna att finna någon
            idag ansvarig för föroreningar som kan ligga långt tillbaka i
            tiden. Det kan också röra sig om företag som gått i konkurs. Bara
            i Växjö kommun finns två exempel på hur svårt det kan vara att
            nå någon som vill ta ansvar för vare sig förundersökningar eller,
            än mindre, sanering och återställande av förorenade områden. Det
            gäller dels en industri som uppenbarligen släppt ut cyanid, nickel
            och krom i dagvattnet, dels en tidigare — nu nedlagd — massafabrik
            i Böksholm, vars mångåriga utsläpp lagrats i vattnen nedströms
            den sedan många år sprängda och nu rivna fabriken. Fler liknande
            exempel från andra delar av landet finns.
          </p>
          <p>
            3 Höjda anslag är bra, men ...
          </p>
          <p>
            I det budgetförslag som regeringen tillsammans med Vänsterpartiet
            och Miljöpartiet nu lägger finns det förslag om rejäla höjningar
            av anslagen för att komma till rätta med den miljöskuld som industrisamhället
            byggt upp
          </p>
          <p>
            15
          </p>
          <pb facs="riksdagen-motions-pdf/data/199900/mot_199900_MJ_0726/mot_199900_MJ_0726-0002.pdf"/>
          <p>
            16
          </p>
          <p>
            under åren. Förslaget är 65 miljoner för år 2000. För år 2001
            beräknas Mot. 1999/2000
          </p>
          <p>
            anslaget till 150 miljoner och år 2002 till 300 miljoner.
          </p>
          <p>
            4 Det går att få fram än mer!
          </p>
          <p>
            Det skulle enligt vår mening vara möjligt att öka beloppet för
            att därigenom öka tempot och omfattningen av saneringsarbetet.
            Bensin- och oljebolagen i Sverige har bildat en fond vars syfte
            är att successivt betala för de kostnader som uppstår när gamla
            bensin- och oljecisterner grävs upp. Hur man gått till väga beskrivs
            bäst av det Svenska Petroleum Institutet med citat från deras
            webbplats (http:/www.spi.se):
          </p>
          <p>
            5 Nu saneras nedlagda bensinstationer!
          </p>
          <p>
            När verksamheten på en bensinstation i dag upphör så sker en
            sanering av eventuella föroreningar i samråd med miljöskyddsförvaltningen
            på orten. Så har inte alltid varit fallet. Kunskapen om föroreningar
            har ökat och miljökraven skärpts. De senaste 25 åren har cirka
            6 000 bensinstationer stängts och det finns ett behov att undersöka
            om miljön påverkats av driften.
          </p>
          <p>
            5.1 En frivillig lösning
          </p>
          <p>
            Oljebolagen i Sverige har bildat SPIMFAB, SPI Miljösaneringsfond
            AB, för att identifiera, undersöka och vid behov sanera gamla
            bensinstationstomter. Oljebolagen i Sverige, Naturvårdsverket
            och Svenska Kommunförbundet har träffat en överenskommelse om
            ett åtgärdsprogram. I ett av dessa parter bildat Saneringsråd
            tas rekommendationer fram för hur arbetet ska genomföras. Saneringsrådet
            lämnar också förslag till prioritering av vilka platser som saneras
            under respektive verksamhetsår. SPIMFAB genomför sedan det praktiska
            arbetet.
          </p>
          <p>
            5.2 Finansiering
          </p>
          <p>
            Programmet beräknas kosta cirka 100 miljoner kronor per år, och
            pågå i 10 till 15 år. Programmet är ett frivilligt initiativ från
            oljebranschens sida som gagnar både fastighetsägarna, oljebolagen,
            myndigheterna och samhället. Ett samlat genomförande leder till
            kostnadseffektiv sanering. Dessutom undviks kostsamma och svåra
            juridiska utredningar om vem som är ansvarig för eventuell nedsmutsning
            av fastigheter där bensinförsäljning kan ha pågått i flera decennier
            av flera olika ägare. SPIMFAB SPI Miljösaneringsfond AB bildades
            1997. SPIMFAB:s uppgift är att utan eget vinstintresse undersöka
            och vid behov sanera gamla nedlagda bensinstationfastigheter.
          </p>
          <p>
            6 Det goda exemplet
          </p>
          <p>
            Detta goda exempel visar att oljebolagen solidariskt varit villiga
            att ta på sig uppgiften att gemensamt betala av den gemensamma
            miljöskulden. Också andra branscher som pappers- och massaindustrin,
            gruvindustrin, kemiska industrin, verkstadsindustrin m fl borde
            vara beredda att ta sitt ansvar. Att så
          </p>
          <p>
            MJ726
          </p>
          <p>
            16
          </p>
          <pb facs="riksdagen-motions-pdf/data/199900/mot_199900_MJ_0726/mot_199900_MJ_0726-0003.pdf"/>
          <p>
            SF
          </p>
          <p>
            inte redan skett kan bero på att det rör sig om fler intressenter
            eller helt Mot. 1999/2000
          </p>
          <p>
            enkelt på att ingen tagit initiativ för en liknande lösning.
            Det är både rimligt och moraliskt riktigt att organisera ett liknande
            samarbete och ansvar för fler branscher. Sådana miljö- och saneringsbolag
            skulle förenkla förfarandet ur juridisk synpunkt och därmed vara
            effektiva vad gäller tid, eftersom sega juridiska processer kan
            undvikas. Dessa bolag skulle också bygga upp en kunskap och kompetens,
            som säkerligen ger kostnadsfördelar och säkerhet vid saneringarna.
            Alla skäl talar för att bensin- och oljebranschens goda exempel
            borde föras vidare. Som lämplig ”barn- morska” för att förlösa
            denna goda idé vore Miljödepartementet givet! Regeringen bör ta
            initiativ till att fler branscher tar ett kollektivt ansvar för
            sanering av förorenade områden.
          </p>
          <p>
            7 Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om initiativ
            för att sanera förorenade områden.
          </p>
          <p>
            Stockholm den 30 september 1999
          </p>
          <p>
            Lennart Värmby (v) Lennart Beijer (v) Gunilla Wahlén (v) Kjell-Erik
            Karlsson (v) Maggi Mikaelsson (v) Jonas Ringqvist (v)
          </p>
          <p>
            MJ726
          </p>
          <p>
            17
          </p>
        </div>
      </div>
    </body>
  </text>
</TEI>
