<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00388">
  <teiHeader>
    <fileDesc>
      <titleStmt>
        <title>Europakorridoren</title>
        <author corresp="i-EFJ93MgPh6dJrzDB1Tt657">av Yvonne Andersson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Europakorridoren</title>
          <idno type="rdwebb">GX02T388</idno>
          <rs type="number">T388</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T388/text</ref>
          <ref type="dokument_url_html">http://data.riksdagen.se/dokument/GX02T388</ref>
          <ref type="dokumentstatus_url_xml">http://data.riksdagen.se/dokumentstatus/GX02T388</ref>
          <ref type="doc">http://data.riksdagen.se/fil/D5EC35AD-7FEA-44D2-A2D1-11B730EAAA07</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AmDSVT24crsNbpcKWWhxnS" type="signed"/>
        <correspContext corresp="i-AmDSVT24crsNbpcKWWhxnS">
          <note type="signatory" corresp="i-EFJ93MgPh6dJrzDB1Tt657"/>
        </correspContext>
        <correspAction xml:id="i-H6Qdwdz2VxBqB6BfRLpCcn" type="numbering">
          <date when="2009-10-06"/>
        </correspAction>
        <correspAction xml:id="i-DTShA6ZibwaEyMubCNSRu8" type="submission">
          <date when="2009-10-05"/>
        </correspAction>
        <correspAction xml:id="i-BhNE5JpHZ9w6n4ddYUHta6" type="transfer">
          <date when="2009-10-05"/>
        </correspAction>
        <correspAction xml:id="i-EPDXGRZLWWDBsr4tE4XZc5" type="assigned"/>
        <correspContext corresp="i-EPDXGRZLWWDBsr4tE4XZc5">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-4CN9HsFgxWf6Y94QbFF7hU">
            Förslag till riksdagsbeslut
          </head>
          <p xml:id="i-CfWfPhi3ft5nhkDR1L4C8w">
            Riksdagen tillkännager för regeringen som sin mening vad som
            anförs i motionen om att uppföra Europakorridoren.
          </p>
        </div>
        <div type="motContent">
          <head xml:id="i-TetgXUWZgBhv3q2KuniMS8" type="h1">
            Motivering
          </head>
          <p xml:id="i-LbmMRmGeLMSLXQu7khZbyo">
            Nyttan med höghastighetståg överstiger investeringarna. För varje
            satsad krona får man tillbaka 1,15 kronor. Det skriver regeringens
            utredare i betänkandet Höghastighetsbanor ett samhällsbygge för
            stärkt utveckling och konkurrenskraft, som överlämnades till regeringen
            i början på september 2009.
          </p>
          <p xml:id="i-M228KUjUq9ujpKTcnAGQcn">
            I utredningen konstateras att två banor bör byggas: Götalandsbanan,
            som sträcker sig mellan Stockholm och Göteborg, samt Europabanan,
            mellan huvudstaden och Malmö. I båda fallen rör det sig om separata
            dubbelspår för persontrafik. Tågen kommer att gå 320 kilometer
            i timmen.
          </p>
          <p xml:id="i-TVfTucfeNZz1XJWxH7BJfr">
            Totalt handlar det om cirka 70 mil spår som i så fall ska byggas.
            Kostnaden uppgår enligt beräkningar till cirka 125 miljarder kronor.
            Men det skulle vara värt investeringen. Höghastighetstågen innebär
            bland annat att man lättare kan bo i en stad och jobba i en annan.
            Från Jönköping skulle man kunna ta sig till både Stockholm och
            Köpenhamn på ungefär en timme.
          </p>
          <head xml:id="i-2iARLndNVVxyDQM8N5w9e5" type="h2">
            Snabbtåg i Europa
          </head>
          <p xml:id="i-Wp4fsCE89AMxDoChkc7Geg">
            Runt om i Europa läggs mil efter mil med järnväg för höghastighetståg
            till redan befintliga spår. I Frankrike, där höghastighetståg
            rullat i 40 år, fördubblar man nu antalet järnvägsmil. Höghastighetståget
            har här konkurrerat ut flyget på flera sträckor. Att kunna färdas
            i 350 km/h utan att belasta miljön på det sätt som flyg- och bilresande
            innebär gör tåget till en investering för framtiden.
          </p>
          <p xml:id="i-2uzPmPxTDdEHPDmVjYXa1E">
            Det kostar många miljarder på en redan het marknad att bygga,
            men det kostar också att inte bygga. Det är trångt på spåren idag
            där gods- och persontåg fastnar i väntan på att köer ska lösas
            upp. Miljömålet om att minska utsläppen med 20 procent till år
            2020 betecknas som mycket svårt att uppnå. Höghastighetstågen
            är trots sin snabbhet mindre energikrävande än äldre tåg och binder
            samman regioner så att deras arbetsmarknader förstoras. Det blir
            möjligt på ett helt nytt sätt att bo i Linköping och pendla till
            Göteborg eller Malmö. De nya spåren ger också utrymme för ökad
            godstrafik på de idag överfulla banorna där X2000 nu trängs med
            regional- och godståg. En ökad godstågstrafik innebär koldioxidfri
            transport genom Sverige och gör våra miljömål lite lättare att
            skönja.
          </p>
          <head xml:id="i-6v1KQT6PmFx5JcJEEuf7oa" type="h2">
            Finansiering
          </head>
          <p xml:id="i-RYki5SX96VFRf4VZ9qkBFF">
            I likhet med Spanien bör Sverige kunna finna EU-finansiering
            för uppemot hälften av de 100 miljarder Europakorridoren beräknas
            kosta. I det transeuropeiska transportnätet TEN-T ligger Europabanan
            och Götalandsbanan högt prioriterade. Dessutom kan OPS (offentlig-privat
            samverkan), där privata intressenter är med och finansierar, komplettera
            som finansieringsmetod. I Europa är OPS-samarbeten vanliga och
            möjliggör flera stora projekt, och Sverige har redan fått förfrågningar
            för Europakorridorens olika sträckor. Den vanliga koncessionstiden
            brukar landa på 25 år.
          </p>
          <head xml:id="i-TZ1o3F4UkHX9aXwV8KFVC1" type="h2">
            Sverige är en del av Europa
          </head>
          <p xml:id="i-VVxhasMRuyXWBiuSqpjt17">
            I den utredning som Banverket gjort vill man bygga för 300 km/h.
            Prisskillnaden för att bygga för 350 km/h är dock marginell och
            innebär att vi bygger för samma standard som övriga Europa. Sverige
            tjänar ingenting på att vara en säregen avkrok av Europa utan
            kontaktpunkter med kontinenten. Den positiva effekt Öresundsbron
            haft för regionen talar sitt tydliga språk. Den investering som
            nu behöver göras är stor, samtidigt fortsätter man runtom i Europa
            att uppföra många mil med räls eftersom det är både samhälls-
            och företagsekonomiskt lönsamt. Det behövs för närvarande ett
            tydligare beslutsunderlag för regeringen att ta ställning till.
            Regeringen bör därför uppdra åt Banverket att ta fram detaljerade
            kostnadskalkyler för de olika etapperna i Europakorridoren. Detta
            bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-DmF8SSuwWkoCEta2p2dD1u" who="i-EFJ93MgPh6dJrzDB1Tt657">
              Yvonne Andersson (kd)
            </item>
          </list>
        </div>
      </div>
    </body>
  </text>
</TEI>
