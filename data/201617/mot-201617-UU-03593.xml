<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-03593">
  <teiHeader>
    <fileDesc>
      <titleStmt>
        <title>med anledning av skr. 2016/17:62 Mänskliga rättigheter, demokrati och rättsstatens principer i svensk utrikespolitik</title>
        <author corresp="i-9Rr7JqtzHpZv84evqPH4D8">av Karin Enström m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3593 av Karin Enström m.fl. (M)</title>
          <idno type="rdwebb">H4023593</idno>
          <rs type="number">3593</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H4023593/text</ref>
          <ref type="dokument_url_html">http://data.riksdagen.se/dokument/H4023593</ref>
          <ref type="dokumentstatus_url_xml">http://data.riksdagen.se/dokumentstatus/H4023593</ref>
          <ref type="docx">http://data.riksdagen.se/fil/950943B2-841A-4250-A6C6-7BAECA548D4F</ref>
          <ref type="pdf">http://data.riksdagen.se/fil/D0B05782-1D2A-4C88-9AF5-1F1B8A380E32</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5iLkMds96DbsdoQ1H5obCT</idno>
            <name>Sofia Arkelsten</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-29sSodYVXoni9iia1vszCy</idno>
            <name>Göran Pettersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-U45xG8yEbsy7iTzBWgTxja" type="basedOn"/>
        <correspContext corresp="i-U45xG8yEbsy7iTzBWgTxja">
          <ref>Skrivelse 2016/17:62</ref>
        </correspContext>
        <correspAction xml:id="i-V9n14mDAX4uVMeDfWGPYB5" type="signed"/>
        <correspContext corresp="i-V9n14mDAX4uVMeDfWGPYB5">
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-5iLkMds96DbsdoQ1H5obCT"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-29sSodYVXoni9iia1vszCy"/>
        </correspContext>
        <correspAction xml:id="i-74bvxsZsi6foU6hrR6ECnM" type="submitted">
          <date when="2017-01-13"/>
          <time when="17:36:24"/>
        </correspAction>
        <correspAction xml:id="i-7GWEYdE5u4U9tiCSNaKWh6" type="dismissed">
          <date when="2017-01-19"/>
        </correspAction>
        <correspAction xml:id="i-SJJkg6jgFfafcUuQ2KK62k" type="reviewed">
          <date when="2017-01-19"/>
          <time when="10:14:06"/>
        </correspAction>
        <correspAction xml:id="i-Pd2T6JCgRJyQqGdB4xVpPg" type="referred">
          <date when="2017-01-20"/>
        </correspAction>
        <correspAction xml:id="i-2xuU3pUR5ghL2rWFbMpUQi" type="assigned">
          <date when="2017-05-17"/>
          <time when="17:05:17"/>
        </correspAction>
        <correspContext corresp="i-2xuU3pUR5ghL2rWFbMpUQi">
          <ref type="assignedTo">Utrikesutskottet</ref>
        </correspContext>
        <correspAction xml:id="i-FD4yb7xzhMMYPUcDNCt4Kg" type="behandlas_i"/>
        <correspContext corresp="i-FD4yb7xzhMMYPUcDNCt4Kg">
          <ref type="uppgift">2016/17:UU15</ref>
          <ref type="ref_dok_id">H401UU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter, demokrati och rättsstatens principer i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WtEVdt28fHuUmDD1Ai2PxP" type="motHeader">
        <div xml:id="i-P74kzVv7NP1TKTTSGnkqPu" type="motTitle">
          Motion till riksdagen 2016/17:3593 av Karin Enström m.fl. (M)
          med anledning av skr. 2016/17:62 Mänskliga rättigheter, demokrati
          och rättsstatens principer i svensk utrikespolitik
        </div>
      </div>
      <div xml:id="i-9tTZ4hFU9nRLtxaCFbuxU" type="motBody">
        <div xml:id="i-BptHbpmD2FSvuZ6wLtjaXG" type="motProposal" subtype="förslag">
          <head xml:id="i-CZcjjH8RFeDJAcKYbPhsGz">
            Förslag till riksdagsbeslut
          </head>
          <list xml:id="i-My1ru5Z9zjMhJE2Uq9MuvW">
            <item xml:id="i-3fENsH6DrRoxhmtbaocdFS" sortKey="Yrkande 1">
              Riksdagen ställer sig bakom det som anförs i motionen om att
              regeringen ska återkomma i en skrivelse med klara prioriteringar
              och mål som är möjliga för riksdagen att följa upp och tillkännager
              detta för regeringen.
            </item>
          </list>
        </div>
        <div xml:id="i-TCwRUgCLrkfSm4Eou5eYwc" type="motContent">
          <head xml:id="i-MRd91PQEE41cmG8NJxrRmr" type="h1">
            Motivering
          </head>
          <p xml:id="i-J5k77ZVoFweBR4pmQgjtQ5">
            Regeringen anger att man vill ta ett helhetsgrepp om mänskliga
            rättigheter i hela utrikespolitiken. Det borde leda till att det
            av skrivelsen ska framgå vilka mål som finns för utrikes- och
            säkerhetspolitiken men även för det internationella utvecklingssamarbetet
            och handels- och främjandepolitiken. Detta är inte fallet.
          </p>
          <p xml:id="i-PaofZXkXiVZe2MdzKvAknW">
            Mänskliga rättigheter utmanas i dag i stora delar av världen
            och vi ser en global tillbakagång. Internationella åtaganden ifrågasätts
            och omtolkas. Deras universella status erkänns inte. Allt fler
            auktoritära stater och politiska krafter hotar på nytt de landvinningar
            som uppnåtts. Inte minst gäller det demokratiska fri- och rättigheter
            samt olika minoriteters mänskliga rättigheter.
          </p>
          <p xml:id="i-5Ub3P2GyMaE2BoR9TtxXqV">
            Regeringen har sedan sitt tillträde inte redovisat några rapporter
            om läget för mänskliga rättigheter i länder och regioner. Den
            årliga rapporteringen har upphört. Nu redovisar regeringen översiktligt
            sin syn på en omvärld i förändring. Denna ger liten vägledning
            för de utmaningar som regeringen ser och den blir väldigt översiktlig
            och på flera håll otydlig. Av skrivelsen framgår att regeringen
            ska vidga rapporterna och lägga större vikt vid demokrati och
            rättsstatens principer men det framgår inte om regeringen avser
            att göra en årlig rapportering. Vi anser också att rättsstatens
            principer bör förtydligas och stärkas. Det bör också kompletteras
            med vikten av transparens.
          </p>
          <p xml:id="i-9AtiMQWGfwUGkFKYi7z2H5">
            Om de breddade rapporterna kommer att likna den genomgång som
            görs av läget i omvärlden i denna skrivelse blir de så oskarpa
            att de inte går att följa upp eller ta ställning till. Men om
            så blir fallet kommer deras användbarhet att minska. Skrivelsen
            berör översiktligt världen. Vikten av EU-samarbete är inte tydlig.
            Vad som är EU:s ansvar och vad EU ska göra måste förtydligas.
            EU är vår viktigaste utrikespolitiska plattform.
          </p>
          <p xml:id="i-24SAB164qeShgruUrf63dv">
            För Europa och dess närområde omnämns länder men situationen
            i Ungern och Polen samt även Ryssland behandlas begränsat, exempelvis
            hur mediesituationen beskrivs. Här berörs länder som Ryssland,
            Azerbajdzjan, Vitryssland och flertalet länder i Centralasien
            med att statsapparaten utövar ”stor makt över medierna”. Vad som
            kan och bör göras inom ramen för det östliga partnerskapet nämns
            inte heller. Att Vitryssland fortsatt är en diktatur kan det inte
            råda någon tvekan om.
          </p>
          <p xml:id="i-Hj2y4dfjiP2Uv52UcJdvxv">
            Turkiet har helt utelämnats; det kan finnas skäl till det men
            Sverige måste vara tydligt mot Turkiet angående respekten för
            mänskliga rättigheter och att de ska gälla lika för alla grupper.
          </p>
          <p xml:id="i-9sqr51KL8JaWTg3ttqifRA">
            I avsnittet om Latinamerika och Karibien, för att nämna ett annat
            avsnitt, nämns att det vad gäller medie- och yttrandefriheten
            ”på en del håll” kan skönjas en negativ trend. Venezuela omnämns
            inte över huvud taget och Kuba nämns som det ”enda undantaget”
            från att presidenter är folkvalda i en mening som anger att det
            demokratiska styrelseskicket nu är normen.
          </p>
          <p xml:id="i-49LwcmjkmCiTri4DdhWsxn">
            Beskrivningen av och åtgärder gentemot Nordkorea bör ytterligare
            skärpas.
          </p>
          <p xml:id="i-5kCvUgTmt6HoX5A6XXsp2J">
            När det gäller jämställdhet talas det om kvinnors försörjning
            men inte kvinnors möjlighet att driva företag, vilket är en rättighet
            många kvinnor i världen saknar. Det är också helt felaktigt att
            regeringen hävdar att detta är första gången kvinnors rättigheter
            lyfts upp. Kvinnors rättigheter var en stor och prioriterad fråga
            för alliansregeringen i utrikespolitiken vilket bl.a. tog sig
            uttryck i utformandet av fokus på resolution 1325 samt i de biståndspolitiska
            strategierna. I sin helhet är det mycket anmärkningsvärt att regeringen
            inte kan erkänna tidigare regeringars arbete utan anser sig ta
            tag i saker för första gången när så mycket har gjorts av tidigare
            regeringar. Det är inte trovärdigt. På regeringen låter det som
            om alliansregeringen inte bedrev något framgångsrikt fredsarbete
            eller bidrog till internationella avtal. Ett exempel som kan nämnas
            är Arms Trade Treaty.
          </p>
          <p xml:id="i-TbXwx8CxDj8CjGCYtuiJKq">
            Gällande ICC delar vi regeringens problembeskrivning och risken
            är tyvärr överhängande att ytterligare länder lämnar Romstadgan.
            Arbete bör därför inte bara fokusera på att fler länder ansluter
            sig utan även på att de som har ratificerat stadgan stannar kvar.
            Vidare kan mycket mer göras inom ramen för ICC för att skydda
            vittnen.
          </p>
          <p xml:id="i-AdiPhG1Po6y38AHgwEnVRX">
            Utifrån den omvärldsbild regeringen anger lyfts yttrandefrihet,
            demokratiska politiska institutioner och processer och det civila
            samhällets utrymme för att skapa inkluderande och demokratiska
            samhällen. På vilket sätt regeringen avser att driva detta framgår
            inte tydligt. Det går inte heller att utläsa om det gäller utvecklingssamarbete,
            handel och främjande eller utrikes- och säkerhetspolitiken. På
            liknande sätt behandlas t.ex. avsnitten Lika rättigheter för alla
            och Trygghet, rättvisa och ansvar.
          </p>
          <p xml:id="i-2PovMpedorcLgCeYE6zcVh">
            Vår politik utgår från alla människors frihet och lika värde.
            De mänskliga rättigheterna omfattar varje person och begränsar
            staters makt över individen. Vi tar vår utgångspunkt i den enskilda
            människan, snarare än i systemen, när vi utarbetar vår politik.
            Därför är främjande och försvar av de mänskliga rättigheterna
            en kärnuppgift för oss och något som ska genomsyra all vår politik.
          </p>
          <p xml:id="i-VFu6yFUNztZp7gG2vDLizp">
            De mänskliga rättigheterna omfattar dels de medborgerliga och
            politiska rättigheterna, dels de ekonomiska, sociala och kulturella
            rättigheterna. Tillsammans utgör de en helhet som måste respekteras
            för att människor ska kunna utveckla sin fulla potential. Det
            är i de länder där medborgerliga och politiska rättigheter respekteras
            som marknadsekonomi har kunnat utvecklas och skapa tillväxt och
            välstånd. Vårt långsiktiga utrikespolitiska fokus måste därför
            ligga på att främja respekten för de medborgerliga och politiska
            rättigheterna, för att på så sätt skapa förutsättningar för ekonomiska,
            sociala och kulturella rättigheter.
          </p>
          <p xml:id="i-TzfZjwRBfYeDoYharNFW84">
            Moderaterna anser därför att det är av yttersta vikt att fokusera
            på centrala utmaningar inom mänskliga rättigheter – politiska,
            religiösa och opinionsfriheter, den demokratiska kulturen, minoriteters
            rättigheter och oberoende rättssystem. Det är viktigt att arbeta
            inom EU och med likasinnade för att utveckla och värna dessa fri-
            och rättigheter. Regeringen måste tydligt prioritera, visa mål
            och medel för hur hela utrikespolitiken ska samverka för att nå
            målen. Det framgår inte tydligt av skrivelsen och av den anledningen
            bör således regeringen återkomma till riksdagen med preciseringar
            möjliga att följa upp.
          </p>
        </div>
        <div xml:id="i-aKDCK53kYuZ7W4EXQuF5M" type="signatureBlock">
          <list xml:id="i-Ayuh39yFthMHuJ7DoMJJui">
            <item xml:id="i-Mz1ZCwhQfi4k7KqySUdV2e" type="signature">
              Karin Enström (M)
            </item>
            <item xml:id="i-TkP2je2jndE3gQ4kHA6XXc" type="signature">
              Sofia Arkelsten (M)
            </item>
            <item xml:id="i-BHgmqdei5uP3z1qgjLJjxj" type="signature">
              Margareta Cederfelt (M)
            </item>
            <item xml:id="i-VvQU7AcwhjtwyVZiq8g244" type="signature">
              Göran Pettersson (M)
            </item>
          </list>
        </div>
      </div>
    </body>
  </text>
</TEI>
