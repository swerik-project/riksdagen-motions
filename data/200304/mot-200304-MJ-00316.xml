<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0316/mot_200304_MJ_0316-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ316 pnr: kd737
          </p>
          <p>
            Motion till riksdagen 2003/04:MJ316
          </p>
          <p>
            av Gunilla Tjernberg (kd)
          </p>
          <p>
            Inrättandet av nya naturreservat
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om nödvändigheten att konsekvensbeskrivningar och analyser
            kommer till stånd innan nya naturreservat tillkommer.
          </p>
          <p>
            Motivering
          </p>
          <p>
            Skogen och skogsråvaran är en viktig motor för tillväxt i Sverige.
            Om detta råder det stor politisk enighet. Tillväxten sker i form
            av dels tillgång till skogsråvara med stora exportinkomster som
            följd, dels tusentals jobb, inte minst i glesbygden. Till detta
            kommer förädlingsindustrin samt förnybar energi som idag utvinns
            från träindustrin. Här kan Skellefteå Kraft nämnas som idag framgångsrikt
            framställer och utvecklar förnybar energi ur våra skogsprodukter.
            Det har dock seglat upp några orosmoln. Skogsstyrelsen larmar
            att skogsindustrin hotas av virkesbrist. Det finns en tydlig signal
            om att röjningsarbetet samt föryngringsåtgärder är eftersatta
            i våra ungskogar. Detta får till följd att en viktig framtidsåtgärd
            som skogsägaren enligt lag är skyldig att vidta inte görs. Konsekvensen
            blir att skogsråvaran inte kan upprätthållas på den nivå som är
            nödvändigt. Detta är oroande. Ett annat orosmoln är den extremt
            höga ambition som regeringen har vad gäller att ta ut produktiv
            skog ur produktion, det vill säga till nya naturreservat. Att
            kombinera naturhänsyn i form av nationalparker och reservat samtidigt
            som vi ger vår viktigaste exportindustri fortsatt växtkraft är
            naturligtvis både en utmaning och ett ansvar. Det får dock inte
            innebära att förslag läggs och drivs igenom utan några som helst
            konsekvensbeskrivningar och analyser. Detta förfarande är helt
            oacceptabelt. Det är dags att ta en paus och gå betydligt varsammare
            fram än vad regeringen ser ut att göra. Vilka konsekvenser får
            detta för arbetstillfällen i glesbygden och då inte minst Västerbottens
            inland. Västerbotten är för övrigt det län som har en stor del
            av
          </p>
          <pb facs="riksdagen-motions-pdf/data/200304/mot_200304_MJ_0316/mot_200304_MJ_0316-0002.pdf"/>
          <p>
            2003/04:MJ316
          </p>
          <p>
            sitt skogsbestånd redan idag avsatt som reservat och nationalparker.
            Trots detta planeras ytterligare stora områden skogsmark att bli
            naturreservat. Det behövs en strategi för avsättning av mark,
            genomarbetade konsekvensbeskrivningar. Analyser måste ske. Idag
            lyser dessa med sin frånvaro och det är allvarligt. En rad frågor
            måste ställas och få svar. Vilka blir konsekvenserna inom berörda
            områden när det gäller fortsatt tillgång till skogsråvara, arbetstillfällen
            samt kostnader för detta? En viktig fråga som måste ställas är
            hur ska vi klara miljömålet kombinerat med behovet av en skogsproduktion?
            Hur ska vi klara av att tillgodose behovet av den råvara som hela
            Sverige är så beroende av? Vilka konsekvenser får det på sysselsättningen,
            inte minst i glesbygden, och vad får det i sin tur för konsekvenser
            på den samlade samhällsekonomin? Att så sker är en trovärdighetsfråga.
            Till detta ska läggas att behovet av att staten tar sitt ansvar
            genom att sköta och ta hand om de avsättningar som redan är gjorda
            uppmärksammas. Det är helt oacceptabelt om signalen till markägare
            blir att när skogsmark väl är avsatt via överenskommelser eller
            tvångsinlösen, vilket förekommer, struntar staten sedan i att
            sköta och förvalta den avsatta marken. Tyvärr förekommer detta.
            Det är alltså helt nödvändigt att lugna ner sig, att ta en paus,
            i detta idoga arbete som nu pågår med att ytterligare avsätta
            flera hundra tusen hektar produktiv skog till nya reservat och
            där åtskilliga miljarder i statsbudgeten intecknas. Innan så sker
            måste konsekvensbeskrivningar och analyser göras där viktiga frågor
            belyses. Några av dessa frågor kan vara de som jag ovan anfört
            i min motion.
          </p>
          <p>
            Stockholm den 3 oktober 2003 Gunilla Tjernberg (kd)
          </p>
        </div>
      </div>
    </body>
  </text>
</TEI>
