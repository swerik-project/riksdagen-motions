<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-FöU-01761">
  <teiHeader>
    <fileDesc>
      <titleStmt>
        <title>Försvarsmakten, klimat och miljö</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1761 av Jonas Sjöstedt m.fl. (V)</title>
          <idno type="rdwebb">H6021761</idno>
          <rs type="number">1761</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H6021761/text</ref>
          <ref type="dokument_url_html">http://data.riksdagen.se/dokument/H6021761</ref>
          <ref type="dokumentstatus_url_xml">http://data.riksdagen.se/dokumentstatus/H6021761</ref>
          <ref type="docx">http://data.riksdagen.se/fil/37B7BB56-9E43-467C-953A-3AE88C590464</ref>
          <ref type="pdf">http://data.riksdagen.se/fil/5982DF2D-1406-4BD0-B12B-EDE1B61DEB83</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MQ85pvqWaNw2koGPynpwK3" type="signed"/>
        <correspContext corresp="i-MQ85pvqWaNw2koGPynpwK3">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-6CAgZyR6FvVqYZHQfCw5HJ"/>
        </correspContext>
        <correspAction xml:id="i-MxYpawE6mqTJfSZMPxd1z6" type="submitted">
          <date when="2018-11-29"/>
          <time when="09:05:04"/>
        </correspAction>
        <correspAction xml:id="i-6KL4oPgRUsD1SFnv9M6UqH" type="reviewed">
          <date when="2018-11-29"/>
          <time when="09:16:27"/>
        </correspAction>
        <correspAction xml:id="i-Bf2d1kbUsX7qzAsgB48s4h" type="referred">
          <date when="2018-12-05"/>
        </correspAction>
        <correspAction xml:id="i-F8MWX5Hw75ohN3jo2Lkka5" type="assigned">
          <date when="2019-06-12"/>
          <time when="17:18:24"/>
        </correspAction>
        <correspContext corresp="i-F8MWX5Hw75ohN3jo2Lkka5">
          <ref type="assignedTo">Försvarsutskottet</ref>
        </correspContext>
        <correspAction xml:id="i-7csAxkbmcUdUxRqNn93oQm" type="behandlas_i"/>
        <correspContext corresp="i-7csAxkbmcUdUxRqNn93oQm">
          <ref type="uppgift">2018/19:FöU9</ref>
          <ref type="ref_dok_id">H601FöU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FöU9</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-L2BY8AUb94fxVpNVGNchr" type="behandlas_i"/>
        <correspContext corresp="i-L2BY8AUb94fxVpNVGNchr">
          <ref type="uppgift">2018/19:UU12</ref>
          <ref type="ref_dok_id">H601UU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UU12</ref>
          <ref type="ref_dok_titel">Säkerhetspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3ghWPoDuSjGhNqkqov8bsm" type="motHeader">
        <div xml:id="i-2Zx7SDrk39NLexeWbv89sQ" type="motTitle">
          Motion till riksdagen 2018/19:1761 av Jonas Sjöstedt m.fl. (V)
          Försvarsmakten, klimat och miljö
        </div>
      </div>
      <div xml:id="i-N76NhmNN11geqRjauzpP8r" type="motBody">
        <div xml:id="i-QVNRu5zS7NVEX9GUwWZ1e6" type="TOC">
          <head xml:id="i-UHmaAGcPYo6FizBAY7okJm">
            1 Innehållsförteckning
          </head>
          <list xml:id="i-S4zAAHeKmfvxMD7ww534M7">
            <item xml:id="i-58VKGdfX5FcU5KN733urrE" style="indent-level: 1">
              2 Förslag till riksdagsbeslut
            </item>
            <item xml:id="i-SqXAUCJGV5M9nbzMCyQuAu" style="indent-level: 1">
              3 Försvarets roll i omställningen
            </item>
            <item xml:id="i-WeVrA82eZFKpiFqFDtCz8o" style="indent-level: 1">
              4 Internt miljö- och klimatarbete
            </item>
            <item xml:id="i-5pYC5TjP85n59FMFnfs9DC" style="indent-level: 2">
              4.1 En självständig kontrollfunktion
            </item>
            <item xml:id="i-TMiCF8iNx5KHibdV6dCobF" style="indent-level: 2">
              4.2 Begränsa undantaget för miljökonsekvensbeskrivningar
            </item>
            <item xml:id="i-6mM1d2rXzpXr5TXjHQ3PR3" style="indent-level: 2">
              4.3 De klimatpolitiska målen
            </item>
            <item xml:id="i-C3VMyCyVMq5uwXbz8hqoVq" style="indent-level: 1">
              5 En gemensam lösning på utbyggnaden av vindkraft
            </item>
            <item xml:id="i-WiPbDce9qWZE2ZVxfUD6ZE" style="indent-level: 1">
              6 Försvarets övningar i Vättern
            </item>
            <item xml:id="i-JE59YXYfSXcP13Nwb7XzVw" style="indent-level: 1">
              7 Norrbotten som militärt övningsområde
            </item>
            <item xml:id="i-CGdtMaT8Z66o3fasSpDQpB" style="indent-level: 1">
              8 Internationell närvaro och militariseringen av Arktis
            </item>
          </list>
        </div>
        <div xml:id="i-RJTqPjxd6W4Vm4NipVtotZ" type="motProposal" subtype="förslag">
          <head xml:id="i-AgxUp9Mc6UCyzi9ryTCPjv">
            2 Förslag till riksdagsbeslut
          </head>
          <list xml:id="i-17LixCbqZa2KM67FkjNjBP" style="ol">
            <item xml:id="i-Lmfspz8PTu5eQzpyJF8aeZ">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att undersöka förutsättningarna
              för en fristående myndighet för tillsyn och kontroll på hälso-
              och miljöområdet inom försvaret och tillkännager detta för regeringen.
            </item>
            <item xml:id="i-PGGmAPZgGBuX1rAyb7bMMr">
              Riksdagen ställer sig bakom det som anförs i motionen om att
              regeringen i regleringsbrevet bör ge Försvarsmakten nya instruktioner
              som går i linje med klimatlagen och det klimatpolitiska ramverket
              och tillkännager detta för regeringen.
            </item>
            <item xml:id="i-H48aNDiPsVBmX9CrYx7KDG">
              Riksdagen ställer sig bakom det som anförs i motionen om att
              regeringen bör uppdra åt Försvarsmakten att återkomma med ett
              förslag på hur övningsverksamheten kan organiseras utan att utgöra
              ett hinder för byggandet av Blekinge Offshore och utan att drabbas
              negativt på lång sikt och tillkännager detta för regeringen.
            </item>
            <item xml:id="i-NcCs5rv6zXJ16vzdXk6KRP">
              Riksdagen ställer sig bakom det som anförs i motionen om att
              regeringen bör uppdra åt Försvarsmakten att ta fram en handlingsplan
              för att minska föroreningen av Vättern orsakad av militära övningar
              och tillkännager detta för regeringen.
            </item>
            <item xml:id="i-EhSn3D5hqRfWnAjo2VKSqF">
              Riksdagen ställer sig bakom det som anförs i motionen om att
              regeringen bör utreda möjligheterna till ett totalstopp för Försvarsmaktens
              övningar i och runt Vättern och tillkännager detta för regeringen.
            </item>
            <item xml:id="i-M6AGKqiq9PyphJ4e7RoANg">
              Riksdagen ställer sig bakom det som anförs i motionen om att
              regeringen bör tillse att en sanering av Vätterns botten sker,
              och detta tillkännager riksdagen för regeringen.
            </item>
            <item xml:id="i-Tfz1k2rtgHqifbd3APbedj">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att klargöra effekterna
              av Försvarsmaktens övningar för andra näringar och tillkännager
              detta för regeringen.
            </item>
            <item xml:id="i-29ES1F6sjeJnDrEmfApjuF">
              Riksdagen ställer sig bakom det som anförs i motionen om att
              Sverige ska riva upp samförståndsavtalet om värdlandsstöd med
              Nato och tillkännager detta för regeringen.
            </item>
          </list>
        </div>
        <div xml:id="i-HzJwT7aw9McJvtFpr73jfJ" type="motContent">
          <head xml:id="i-LArFaLyden2YjLUgPmqzR9" type="h1">
            3 Försvarets roll i omställningen
          </head>
          <p xml:id="i-AKQX59P5TXsfcbZE2mKk3f">
            Vi står inför stora klimatförändringar och ökande miljöproblem.
            För att ställa om till en mer hållbar riktning krävs att alla
            delar av samhället och alla invånare tar gemensamt ansvar och
            arbetar tillsammans i mer hållbar riktning. Myndigheter, företag,
            offentliga verksamheter och organisationer måste bidra på sitt
            sätt, så även Försvarsmakten.
          </p>
          <p xml:id="i-9cRzgocuCn3KXUEGjwsG4N">
            Utgångspunkten för Sveriges försvars- och säkerhetspolitik ska
            vara att värna vårt lands säkerhet. Det kräver en modern försvarsmakt
            som har förmågan att möta de olika former av hot som vårt land
            kan ställas inför, men som också har möjlighet att vara en fredsbevarande
            kraft i andra delar av världen. Försvarsmaktens främsta uppgift
            är att tillhandahålla ett militärt försvar som kan möta de kriser
            vi ställs inför – ytterst en väpnad konflikt.
          </p>
          <p xml:id="i-Ns4uEGf1iyUT2fnobMKVKn">
            I dag utgörs det allvarligaste hotet mot den globala säkerheten
            av klimatförändring­arna och dess konsekvenser. Det gäller såväl
            här i Sverige som i andra delar av världen. Torka, översvämningar
            och extrema väderhändelser utgör både direkta hot och är orsaker
            till krig och konflikter. Vi vet att vi som lever i den rika delen
            av världen kommer att påverkas allt kraftigare i framtiden och
            vi ser att denna utveckling redan är ett stort hot mot befolkningen
            i många utvecklingsländer. Inte minst visade sommarens torka tydligt
            på behovet av en effektiv krisberedskap på hemmaplan. I sin rapport
            Motståndskraft (Ds 2017:66) beskriver även Försvarsberedningen
            hur klimatförändringar och naturkatastrofer bör ses som ett hot
            mot vår säkerhet.
          </p>
          <p xml:id="i-89CvMorzMUMdteK7zg2coY">
            Vänsterpartiet har i upprepade sammanhang lyft att klimatförändringar
            borde uppta en större plats i Sveriges planering för krisberedskap
            och vi anser även att Försvarsmakten bör ta ett större ansvar
            vid klimatkatastrofer. Det är centralt att ett brett säkerhetspolitiskt
            arbetssätt även inkluderar åtgärder för att bygga ett långsiktigt
            hållbart samhälle, socialt och ekonomiskt såväl som ekologiskt.
            Det är inte Försvarsmaktens uppgift att leda en sådan förändring.
            Däremot är det väsentligt att Försvarsmakten bidrar till ett mer
            hållbart samhälle genom att deras verksamhet inte utgör ett hinder
            för den samhällsomställning som behövs.
          </p>
          <p xml:id="i-VH8EX4rGdWJNLwd8NVjUkB">
            Den säkerhetspolitiska situationen i Europa har förändrats och
            försämrats. Vi ser växande motsättningar, militär upprustning
            och ökad konfrontation på vår kontinent och i vårt närområde.
            Rysslands upprustning, den folkrättsvidriga annekteringen av Krim
            och destabiliseringspolitiken i Ukraina å ena sidan, Natos upprustning
            och utvidgning å den andra, har lett till att Europa hamnat i
            en oroande säkerhetspolitisk utveckling.
          </p>
          <p xml:id="i-M5LG8MccAjxpBbek9zzU4y">
            Även den globala upprustningen vad gäller kärnvapen är mycket
            illavarslande. Särskilt oroande är de misslyckade kärnvapensamtalen
            mellan USA och Nordkorea. Internationell säkerhet ska vila på
            folkrätt, samarbete och ett starkt globalt regelverk under FN:s
            ledning. I ljuset av den säkerhetspolitiska utvecklingen i världen
            blir FN:s avtal om förbud mot kärnvapen särskilt viktigt. Genom
            Sveriges historia av militär alliansfrihet finns en unik röst
            som bör användas än tydligare för en global kärnvapen­nedrustning.
            Vänsterpartiet kräver att Sverige omgående ska signera FN:s avtal
            om förbud mot kärnvapen. Läs mer i motionen För militär alliansfrihet
            (2017/18:554).
          </p>
          <p xml:id="i-53Z1NjEkCye3soghYPKrss">
            Det svenska försvaret genomgår nu en genomgripande förändring.
            Den återupptagna värnplikten är bara ett exempel. Det innebär
            ett utmärkt tillfälle att ställa om till en organisation med större
            klimat- och miljöhänsyn. På samma sätt innebär det också en risk
            att cementera gamla misstag. För att så inte ska ske krävs en
            öppen och, i så hög utsträckning som tillåts, transparent organisation.
          </p>
          <p xml:id="i-XQ1i7ZMMcRLHFPjMd8zdHV">
            Försvarsmakten ska värna rikets säkerhet. En god operativ förmåga
            med bra förutsättningar till övningsverksamhet i olika delar av
            landet är avgörande för Sveriges resistens. På samma gång är det
            helt nödvändigt att viktiga klimatåtgärder kan komma till stånd,
            inte minst ur ett säkerhetspolitiskt perspektiv. Eventuella motsättningar
            mellan olika intressen måste lösas och det är en angelägen uppgift
            för riksdag och regering att se till att så är möjligt. I grund
            och botten handlar det trots allt om samma sak – att bygga ett
            tryggt, hållbart och säkert samhälle där vi kan leva tillsammans
            utan att utsättas för allvarliga kriser.
          </p>
          <head xml:id="i-MGdMZBhE9RegvPayQzCoXJ" type="h1">
            4 Internt miljö- och klimatarbete
          </head>
          <p xml:id="i-XLK25sQhuHe6z6oFgnzvdc">
            Försvarsmakten har i uppdrag att inom ramen för huvuduppgiften
            – att ansvara för Sveriges militära försvar och värna landet –
            arbeta för att uppnå de 16 nationella miljökvalitetsmålen. Det
            innebär att Försvarsmakten i fredstid ska ta miljöhänsyn vid verksamhet
            samt vid behov föreslå åtgärder för miljöarbetets utveckling.
          </p>
          <p xml:id="i-XSH4dHPskkAdRpmHDCTj3i">
            Försvarsmakten har i många avseenden ett genomgripande miljöarbete.
            Samtidigt förekommer negativa klimat- och miljöeffekter som behöver
            minska. Det kan bl.a. handla om effekterna av energiförbrukning,
            tjänsteresor, hantering av kemikalier, övningsverksamhet m.m.
            Militär verksamhet sliter på både klimat och miljö. Därför måste
            Försvarsmakten i den utsträckning det är möjligt arbeta för att
            minska sin klimat- och miljöpåverkan.
          </p>
          <p xml:id="i-HoPPNtWPnzYwXssMi7N29E">
            Det finns dock exempel på när Försvarsmaktens verksamhet kan
            bidra till en positiv utveckling. Exempelvis kan en god miljömedvetenhet
            i internationella samarbeten bidra till en högre gemensam standard.
            Ett annat exempel är den positiva effekt på den biologiska mångfalden
            som kan uppstå på militära övnings- och skjutfält som sköts på
            rätt sätt av kunniga miljövårdare. En god operativ förmåga ställer
            höga tekniska krav på utrustning och fordon. I bästa fall kan
            forskning och utveckling på försvarsområdet även bidra till en
            effektiv teknikutveckling i det civila, t.ex. inom energiförsörjning.
          </p>
          <p xml:id="i-AwEfu1hVRzyfA4xsSRQ5CE">
            Försvarssektorn inkluderar en rad myndigheter på försvarsområdet.
            Myndigheterna arbetar gemensamt inom miljöområdet och har tillsammans
            beslutat att inrikta arbetet på energi- och klimatområdet, samt
            kemiområdet. Målet är dels att uppnå en energieffektivisering
            och att öka andelen energi från förnybara energikällor, dels att
            begränsa påverkan från hälso- och miljöfarliga ämnen i kemiska
            produkter och varor.
          </p>
          <p xml:id="i-SoEeNTyNXfXcF5V5NZ8QAV">
            Det är centralt att de största åtgärderna för minskad klimat-
            och miljöpåverkan också görs där de gör störst nytta. En minskad
            energianvändning och ett ökat oberoende av fossila energikällor
            ger inte bara stora klimatvinster. Det är även en klok strategi
            ur ett säkerhetspolitiskt perspektiv. En minskad energiförbrukning
            ger ett mer robust samhälle och en mer uthållig försvarsmakt.
            Därför är det glädjande att Vänsterpartiet och S-MP-regeringen
            i budgetpropositionen för 2018 kom överens om skrivningar som
            nu ligger till grund för projektet Fossilfritt FM 2045, där målet
            är en klimatneutral verksamhet senast år 2045.
          </p>
          <p xml:id="i-E5XUE5NAVYRG4fovaucjqt">
            Vad gäller kemiområdet är det, förutom de direkta miljövinsterna,
            även där viktigt med en omställning med tanke på försörjningstrygghet.
            En nödvändig och hårdare miljöreglering vad gäller kemiska produkter
            på andra håll i samhället riskerar att leda till att varor som
            är viktiga för Försvarsmakten blir svårare att få tag på eller
            helt försvinner från marknaden. Det är därför väsentligt med ett
            systematiskt arbete mot mer hållbara produkter.
          </p>
          <p xml:id="i-8GfDw1Kqq9USn1mrn5Tg4Z">
            Enligt rapporten Försvarsmaktens miljöpåverkan (Dnr 2015:704)
            från riksdagens utredningstjänst saknas tillräckliga uppgifter
            för att göra en miljöanalys av myndig­hetens miljöpåverkan och
            av de totala utsläppen. Den miljöutredning som Försvars­makten
            själv har gjort och som uppdaterades 2017 är dessvärre belagd
            med sekretess. Det kan finnas goda skäl till det, men det gör
            också att det är svårt att bedöma myndighetens analys av sitt
            eget miljöarbete. Försvarsmaktens miljöutvärdering, som gjordes
            2017, visar dock att det finns mer kvar att göra.
          </p>
          <p xml:id="i-KTT3odBpipsQzxa1BcfVmh">
            För att Försvarsmakten till fullo ska kunna sägas arbeta i enlighet
            med uppsatta miljökvalitetsmål räcker det inte med att man enbart
            ser över den egna verksamheten. Man bör heller inte hindra eller
            försvåra för andra samhällsaktörer eller projekt i högre utsträckning
            än nödvändigt. I dag sker det tyvärr med ett alltför stort godtycke.
            Det kan t.ex. handla om att sätta stopp för utbyggnaden av förnybar
            energi eller om att indirekt försvåra för gröna näringar att etablera
            sig i fjällvärlden.
          </p>
          <head xml:id="i-NcdZtjWHUi6mMXSQTihZcC" type="h2">
            4.1 En självständig kontrollfunktion
          </head>
          <p xml:id="i-Nyzcy7hdbh2aT5KKBMjaBm">
            I dag ligger tillsynsansvaret för hälso- och miljöområdet inom
            försvaret hos försvars­inspektören för hälsa och miljö (tidigare
            generalläkaren). Att det är Försvarsmakten själv som granskar
            sina förehavanden och utövar tillsyn och kontroll över den egna
            verksamheten är en något udda ordning. Självständigheten hos en
            tillsynsfunktion som är inrättad i den organisation vars verksamhet
            den är satt att granska kan ifrågasättas. Utredningen om översyn
            av generalläkarfunktionen (SOU 2015:79) konstaterade dilemmat
            med detta och föreslog vissa åtgärder för att öka tillsynsfunktionens
            självständighet, vilket också behandlades i regeringens proposition
            2016/17:144 Tillsyn och kontroll på hälso- och miljöområdet inom
            försvaret. Dock var direktiven till utredningen formulerade så
            att utredningen inte hade något utrymme att föreslå en ny tillsynsmyndighet.
          </p>
          <p xml:id="i-SohsagFuuwfHUxFHAByHen">
            Granskning av Försvarsmaktens verksamhet är förknippad med vissa
            svårigheter, inte minst med tanke på de höga kraven på sekretess.
            Samtidigt är självständigheten hos de organ som ska granska myndigheternas
            verksamhet central. Det är olyckligt att den tidigare utredningen
            inte gavs utrymme att undersöka förutsättningarna för en fristående
            tillsynsmyndighet på området. Regeringen bör tillsätta en utredning
            i syfte att undersöka förutsättningarna för en fristående myndighet
            för tillsyn och kontroll på hälso- och miljöområdet inom försvaret.
            Detta bör riksdagen ställa sig bakom och ge regeringen till känna.
          </p>
          <head xml:id="i-EQSqpnxyju9Umim44cj9eH" type="h2">
            4.2 Begränsa undantaget för miljökonsekvensbeskrivningar
          </head>
          <p xml:id="i-Gqehp5uaVZ39NsVM1rzzk9">
            När miljöbalken skärptes 2017 innebar det bl.a. mer preciserade
            krav på när miljökonsekvensbeskrivningar inför större planer och
            projekt ska göras. Tyvärr undantogs Försvarsmakten från kraven
            på att redovisa hur kommande projekt kan påverka miljön. Vänsterpartiet
            menar att förtydligandet av miljöbalken i många avseenden blev
            bättre i och med förändringarna. Vi motsätter oss dock att krav
            på miljöbedömning per automatik undantas för försvaret och räddningstjänsten.
          </p>
          <p xml:id="i-B7gwDxaUFgek88kpv4cmjg">
            Vi har full förståelse för att det kan finnas skäl för rikets
            säkerhet att undanta totalförsvaret och räddningstjänsten från
            kravet när det gäller ett antal planer och program men anser inte
            att det är belagt att det inte går att begränsa undantaget för
            att stärka miljöhänsynen. Det kan naturligtvis finnas omständigheter,
            som t.ex. behovet av sekretess, som komplicerar förfarandet och
            gör att man i vissa fall behöver frångå rutiner och regler som
            gäller andra myndigheter. Detta behöver dock utredas vidare. Vi
            har därför tidigare krävt en utredning av hur undantag från krav
            på strategisk miljö­bedömning och krav på undersökning i fråga
            om miljöpåverkan för totalförsvar och räddningstjänst kan begränsas
            i lagstiftningen. För vidare läsning, se vår motion med anledning
            av proposition 2016/17:200 Miljöbedömningar (2016/17:3757).
          </p>
          <head xml:id="i-XeLNxFtVMfGLrgickYMPx3" type="h2">
            4.3 De klimatpolitiska målen
          </head>
          <p xml:id="i-5tjJQ4QJrkZXAUN6HPxofV">
            Sveriges klimatlag trädde i kraft den 1 januari 2018. Ett av
            syftena med lagen är att alla politikområden ska dra åt samma
            håll för att uppnå vårt klimatmål om nettonollutsläpp senast år
            2045. Omställningen har påbörjats, men för att nå målet måste
            utvecklingen skyndas på och fler måste medverka, inte minst våra
            myndigheter. Det är regeringen som ytterst ansvarar för att myndigheterna
            bedriver sin verksamhet på ett sådant sätt att de mål som regering
            och riksdag har ställt upp kan uppnås. Utfärdandet av och innehållet
            i myndigheternas regleringsbrev är mycket viktiga för att myndigheterna
            ska kunna uppfylla de mål som riksdag och regering har ställt
            upp. En viktig åtgärd i detta sammanhang är därför att myndigheterna
            får tydliga instruktioner i syfte att eliminera målkonflikter,
            underlätta avvägningar samt styra besluten mot att undanröja hinder
            och skapa förutsättningar för att nå klimatlagens mål. Regeringen
            bör i regleringsbrevet ge Försvarsmakten nya instruktioner som
            går i linje med klimatlagen och det klimatpolitiska ramverket.
            Detta bör riksdagen ställa sig bakom och ge regeringen till känna.
          </p>
          <head xml:id="i-D9BY4eMB6EseuTeaX7oSBb" type="h1">
            5 En gemensam lösning på utbyggnaden av vindkraft
          </head>
          <p xml:id="i-JjrG1gTy2xxXJAJNePfB1X">
            Försvarsmakten har i dag stora möjligheter att påverka utbyggnaden
            av förnybar energi genom att sätta stopp för nya vindkraftverk.
            Till exempel måste objekt som vindkraftverk, telemaster eller
            liknande som överstiger 20 meter, alternativt 45 meter i bebyggelse,
            ha Försvarsmaktens godkännande. Genom att hänvisa till totalförsvarets
            riksintresse har Försvarsmakten möjlighet att lägga in sitt veto
            mot viktig utbyggnad av förnybar energi.
          </p>
          <p xml:id="i-KFB2eqP6UZPTpProrpkVG8">
            Ett aktuellt exempel är vindkraftsparken Blekinge Offshore i
            Hanöbukten. Där sa Försvarsmakten nej till ett planerat bygge
            av havsbaserad vindkraft eftersom man upplevde att det skulle
            kunna komma att inkräkta på vad man använder som militärt övningsområde.
          </p>
          <p xml:id="i-Y5MGr5xAkN8mHAtJmBXcA8">
            Trots att det finns en stor potential för havsbaserad vindkraft
            i Sverige har byggandet ännu inte tagit fart. I dag finns det
            sex havsbaserade vindkraftsparker. De är främst lokaliserade i
            södra delen av landet. Förutom de uppenbara klimatvinsterna ger
            havsbaserad vindkraft dessutom fler jobb i Sverige, eftersom mycket
            arbete måste utföras på plats. En utbyggd havsbaserad vindkraft
            i södra Sverige skulle också minska belastningen på överföringskapaciteten
            från de norra till de södra delarna av landet.
          </p>
          <p xml:id="i-Bhw8kxBpfV42piSwMuCA7g">
            Vänsterpartiet menar att det måste vara fullt möjligt att både
            bygga ut vindkraften, inte minst den havsbaserade, där förutsättningarna
            är som bäst och att samtidigt ge Försvarsmakten rimliga förutsättningar
            för övningsverksamhet. När sådana här knutar uppstår där en myndighet
            helt kan sätta stopp för en viktig utbyggnad av förnybar energi
            måste regeringen ta ansvar för att hitta en framåtsyftande lösning.
            Vänsterpartiet har tidigare krävt att regeringen ska uppdra åt
            Försvarsmakten att återkomma med ett underlag för hur övningsverksamheten
            kan organiseras utan att utgöra ett hinder för byggandet av Blekinge
            Offshore i motionen En hållbar och långsiktig energipolitik (2017/18:3393).
            Försvarsutskottet avstyrkte yrkandet i sitt betänkande 2017/18:FöU6
            med hänvisning till att man ”delar regeringens bedömning att vindkraftsparken
            påtagligt skulle motverka totalförsvarets intressen i området
            och påtagligt försvåra utnyttjandet av totalförsvarets anläggningar
            i och omkring Hanöbukten”.
          </p>
          <p xml:id="i-65FfVu4VQhxAoJAFAT9oEh">
            Vänsterpartiet delar uppfattningen att totalförsvarets intressen
            i området är viktiga. Samtidigt har man från S-MP-regeringens
            håll inte agerat för att försöka lösa den knut som uppstått. Vi
            menar att ambitionen måste vara högre än så. Regeringen bör uppdra
            åt Försvarsmakten att återkomma med ett förslag på hur övningsverksamheten
            kan organiseras utan att utgöra ett hinder för byggandet av Blekinge
            Offshore och utan att drabbas negativt på lång sikt. Detta bör
            riksdagen ställa sig bakom och ge regeringen till känna.
          </p>
          <head xml:id="i-Pm1uo3GbtWG9bwQNip1wAv" type="h1">
            6 Försvarets övningar i Vättern
          </head>
          <p xml:id="i-Wdib6ZJtHo1iL45pL7GeJT">
            År 2015 antog FN:s generalförsamling Agenda 2030 som innehåller
            17 mål för en global hållbar utveckling – målsättningar Sverige
            sagt sig vilja vara ledande i att genomföra. Det sjätte målet
            handlar om att säkerställa tillgången till och en hållbar förvaltning
            av vatten och sanitet för alla. Vikten av tillgång till rent dricksvatten
            lyfts också fram i den nationella livsmedelsstrategin som antogs
            av riksdagen 2017.
          </p>
          <p xml:id="i-3DMziWvxA5225kH5j9StX7">
            Vättern är Sveriges näst största sjö och i dag en viktig dricksvattentäkt
            för ca 280 000 personer med ett mål om att utöka för fler personer
            och större områden framöver. Sjön utgör med sin unika miljö och
            sitt säregna ekosystem ett viktigt Natura 2000-område. Vättern
            används också av Försvarsmakten som övnings- och testområde. Man
            har i dagsläget tillstånd för 30 skjutdagar och 69 000 skott per
            år, en markant ökning från tidigare tillåtna nivåer. Redan de
            tidigare tillåtna nivåerna hade en negativ inverkan på miljön
            i form av föroreningar m.m. Vi har förståelse för att Försvarsmakten
            behöver öva, men vi anser att övningarna i och vid Vättern behöver
            begränsas. Det behöver således finnas en jämvikt mellan försvarets
            intressen av att öva och de miljöintressen och behov av att säkra
            rent dricksvatten som finns.
          </p>
          <p xml:id="i-Sa8RBZ4xhHMG5nbVRhEaj8">
            Det svenska försvaret har en historia av att göra sig av med
            gammal ammunition på numera otillåtna sätt och under 1900-talet
            dumpades ammunition på en rad platser i hav och sjöar runt om
            i Sverige. Försvarsmakten bedömer själv den totala mängden till
            6 500 ton. Det inkluderar även Vättern. Exempelvis användes Hästholmen
            nära Ödeshög som sänkningsplats för instabil ammunition under
            hela 1950-talet. I dag dumpas inte längre ammunition på samma
            vis. Dagens övningar innebär dock att stora mängder ammunition
            hamnar i sjön samtidigt som den tidigare ammunitionen ligger kvar.
            Samövningar med internationella förband innebär också att okänd
            ammunition kan spridas i området. Vättern används dessutom som
            plats för utbildning av Försvarsmaktens piloter, s.k. skolflygning,
            vilket ytterligare utgör en påfrestning för den omgivande miljön,
            både vad gäller buller och föroreningar.
          </p>
          <p xml:id="i-8bQrMtLdb8AYx4hUAmdhUS">
            Vätternvårdsförbundets rapport 123, Metaller i Vätterns avrinningsområde
            (2015), konstaterar svårigheterna i att beräkna utsläppen från
            den ammunition som hamnar i vattnet. Tydligt är dock att metallen
            efter en tid korroderar, vilket medför utsläpp av exempelvis bly
            och andra tungmetaller. Det finns redan i dag ett problem med
            att Vätterns fiskar bär på förhöjda halter av miljögifter och
            gamla granater, minor och andra ammunitionseffekter utgör dessutom
            en säkerhetsrisk för dykare och andra som rör sig i området.
          </p>
          <p xml:id="i-Vi3rMxtQmYRUBBf9dRCDuy">
            Sommarens torka gör behovet av att värna både grund- och ytvattentillgångar
            särskilt tydligt. I Naturvårdsverkets årliga uppföljning av Sveriges
            nationella miljömål 2018 beskrivs hur klimatförändringar förväntas
            medföra ett ökat problem med perioder av vattenbrist i delar av
            Sverige. Samtidigt konstateras att miljökvalitetsmålet Grundvatten
            av god kvalitet inte kommer att uppnås. Problemet är påtagligt
            för många kommuner som redan har eller riskerar att få problem
            med sitt dricksvatten. Det finns därför långtgående planer på
            att Vättern i framtiden ska försörja ytterligare ett stort område
            och många hushåll med dricksvatten. Med sådana framtidsutsikter
            är det om möjligt ännu viktigare att värna en så viktig dricksvattentäkt
            som Vättern.
          </p>
          <p xml:id="i-KkmBHCwHGaUeaosv5y4WjB">
            Mot bakgrund av detta anser Vänsterpartiet att det är av stor
            vikt att föroreningen av Vättern som orsakas av militära övningar
            upphör, att möjligheterna av ett totalstopp för Försvarsmaktens
            övningar i och runt Vättern utreds och att en sanering av Vätterns
            botten av gammal ammunition m.m. sker.
          </p>
          <p xml:id="i-F6fedea7F6JCTEjM6NoKSP">
            Regeringen bör uppdra åt Försvarsmakten att ta fram en handlingsplan
            för att minska föroreningen av Vättern orsakad av militära övningar.
            Detta bör riksdagen ställa sig bakom och ge regeringen till känna.
            Regeringen bör även utreda möjligheterna till ett totalstopp för
            Försvarsmaktens övningar i och runt Vättern. Detta bör riksdagen
            ställa sig bakom och ge regeringen till känna. Avslutningsvis
            bör regeringen även tillse att en sanering av Vätterns botten
            sker. Detta bör riksdagen ställa sig bakom och ge regeringen till
            känna.
          </p>
          <head xml:id="i-DbiYLzYpX4kjVRDNuNcQti" type="h1">
            7 Norrbotten som militärt övningsområde
          </head>
          <p xml:id="i-HNYk9MbDdnSbiDpsp8UGDg">
            I dag används stora delar av Norrbotten som övnings- och testområde,
            både för svensk och för utländsk militär. Sveriges medverkan i
            ett antal internationella militära samarbeten såsom Pesco och
            samförståndsavtalet om värdlandsstöd med Nato innebär en rad åtaganden
            och innefattar inte sällan gemensamma övningar.
          </p>
          <p xml:id="i-7zSDVcUS5GrrqjProHnEdu">
            Vänsterpartiet ser med oro på hur stora delar av Norrbotten görs
            om till ett militärt övningsfält. En ökad övningsverksamhet oavsett
            om den sker tillsammans med Nato, Pesco eller andra konstellationer
            inom EU riskerar att få negativa konsekvenser för såväl människor
            och miljö som för viktig näringsverksamhet i området. Det är också
            av försvarspolitiska skäl tveksamt hur Sveriges försvarsförmåga
            stärks genom att andra länder ges tillgång till att testa och
            öva i vårt kalla klimat. Övningsfältet North European Aerospace
            Testrange (Neat), inkluderar både Esrange Space Center utanför
            Kiruna och Vidsel Test Range i Älvsbyn och utgör därmed Europas
            största militära övningsområde över land. Övningsfältet har utvecklats
            till en allt viktigare arena för Natos tester av bomflygplan,
            drönare, missiler och andra vapentyper. Vänsterpartiet har kraftigt
            motsatt sig denna utveckling.
          </p>
          <p xml:id="i-JseA3DhEACZAWedUCgv8n6">
            Norrbotten har visserligen särskilda förutsättningar för övningsverksamhet
            och det är både klokt och viktigt att Försvarsmakten ges goda
            villkor för övnings- och testverksamhet. Men när stora ytor av
            landet reserveras för militära övningar riskerar viktiga näringar
            att få stå tillbaka. Försvarsmaktens aktiviteter konkurrerar t.ex.
            direkt med turism, skogsbruk, vindkraft och rennäring – verksamhet
            som både är viktig lokalt och angelägen ur det större perspektivet
            att hela Sverige ska leva. Inte minst riskerar gröna näringar
            att tvingas stå tillbaka.
          </p>
          <p xml:id="i-5D5Qhtbz2nJhQ2UV2QYj8s">
            Dessutom innebär militära övningar alltid en miljöpåverkan. Rester
            av ammunition kan utgöra en säkerhetsrisk för både djur och människor.
            Ett aktuellt exempel är sommarens många bränder där släckningsarbetet
            i Älvdalen i Dalarna betydligt försvårades av odetonerad ammunition
            på Trängslets skjutfält.
          </p>
          <p xml:id="i-QwzAvzzWs4dBetDAoRkBaY">
            Att totalförsvaret har en särställning i och med uppgiften att
            skydda landet och vår säkerhet råder det knappast någon oenighet
            om. Därför måste Försvarsmakten i högre utsträckning ta ansvar
            för miljön och för att inte hindra annan viktig verksamhet. Ett
            första steg är att göra en oberoende utredning för att kartlägga
            de faktiska effekterna som övningsverksamheten medför. Regeringen
            bör tillsätta en utredning i syfte att klargöra vilka effekter
            svenska och internationella övningar på svenskt territorium har
            på miljö och näringar. Detta bör riksdagen ställa sig bakom och
            ge regeringen till känna.
          </p>
          <head xml:id="i-TL3hfrRWJcpdUa4JDQMjw6" type="h1">
            8 Internationell närvaro och militariseringen av Arktis
          </head>
          <p xml:id="i-2Qz5PqwB6bWA8yPrYLgSEX">
            Arktis är en unik del av vår planet. Delar av Arktiska havet
            har varit täckta av is under mycket lång tid vilket har lett till
            att ett alldeles särskilt, men också känsligt, natur- och djurliv
            har utvecklats. I dag är hoten mot Arktis allvarligare än någonsin
            tidigare. På få andra ställen på jordklotet har klimatförändringarna
            varit så omfattande och fått så dramatiska konsekvenser för både
            växtliv, djur och människor. I klimatförändringarnas spår uppstår
            nya utmaningar. När isen smälter möjliggörs utvinning av de naturresurser
            som finns i Arktis och nya transportleder öppnas upp genom nordost-
            och nordväst­passagerna. Det innebär både nya hot mot miljön och
            att risken för säkerhetspolitiska spänningar i regionen ökar.
          </p>
          <p xml:id="i-LbmENuvcfvJZpnAyjpNRkj">
            Delar av Sverige ligger i Arktis och Arktis är att betrakta som
            vårt lands absoluta närområde. Klimatförändringar, miljöhot och
            säkerhetspolitiska konflikter i Arktis kommer därför att ha direkt
            påverkan på vårt land. Trots det är debatten om Arktis i stort
            sett frånvarande i Sverige.
          </p>
          <p xml:id="i-PNnbJogu7HD2sgvbKaxhi2">
            Försvarsberedningen konstaterar i sin rapport Motståndskraft
            (Ds 2017:66) hur olika intressen i Arktis står mot varandra. Ett
            tecken på det ökade intresset för Arktis är att allt fler länder
            väljer att ansöka om observatörsstatus i Arktiska rådet. Ett annat
            är den ökade militära närvaron i Arktis. År 2017 färdigställde
            t.ex. Ryssland en ny militärbas på den arktiska ögruppen Franz
            Josefs land.
          </p>
          <p xml:id="i-5prWYzi5A4xq3apf4YmbYV">
            Trots att stora delar av Arktis inte ligger inom något lands
            territorialgränser gör i dagsläget ett flertal länder anspråk
            på stora delar av området. Det gäller både Ryssland, USA, Kanada,
            Norge och Danmark. Även stormakten Kina har visat ett allt större
            intresse för både naturtillgångar och transportvägar trots att
            man helt saknar arktiskt territorium. Eftersom flera av de inblandande
            länderna är medlemmar i Nato har också militäralliansen blivit
            en aktör i regionen. Ryssland har dock hitintills varit tydligast
            i sina anspråk genom att i augusti 2007 placera en rysk flagga
            på havsbotten exakt på Nordpolen.
          </p>
          <p xml:id="i-K9637HsGDg1yberAZ1JFyq">
            Det upptrissade säkerhetspolitiska läget mellan Nato och Ryssland
            riskerar att få förödande konsekvenser. Den naturliga lösningen
            på ökade spänningar borde vara nedrustning, ökat samarbete och
            utbyte. Vänsterpartiet menar att det är av yttersta vikt att vidhålla
            ett nära samarbete mellan samtliga länder som inkluderas i Arktis
            närområde, Ryssland inkluderat. Sådana samarbeten sker t.ex. genom
            Arktiska rådet, Barentsrådet och Östersjöstaternas råd.
          </p>
          <p xml:id="i-ETRxV2ViWrdLF36kmDGAc1">
            Ländernas geografiska anspråk backas upp militärt och militariseringen
            av Arktis märks även i vårt eget land, inte minst genom de internationella
            militärövningarna i norra Sverige. Som exempel kan den återkommande
            övningen Cold Response som arrangeras inom ramen för Partnerskap
            för fred nämnas. Likaså Loyal Arrow som genomfördes 2009 och var
            den största flygövningen i Sveriges historia. Ett exempel från
            i år är övningen Vintersol 2018 som i mars ägde rum i Kirunafjällen
            och i området runt Boden, där amerikanska marinkårssoldater deltog.
          </p>
          <p xml:id="i-YW3oi6xcicHMPMFpKUEdJy">
            Hösten 2018 deltog Sverige också i en av de allra största Natoövningarna:
            Trident Juncture 18. Övningen ägde till största delen rum i Norge
            och var en av de största som någonsin skett i landet med över
            50 000 deltagare från mer än 30 länder. Under övningen övade också
            bl.a. amerikanskt flyg i svenskt luftrum.
          </p>
          <p xml:id="i-8k6pe9QGaS4WbN5SipWLmH">
            Sveriges alltmer frekventa deltagande i Natoledda övningar urholkar
            den svenska alliansfriheten och bör därför begränsas. Natoledda
            övningar som äger rum på svensk mark, i vårt luftrum och på vårt
            territorialvatten ska därför upphöra och Nato ska inte tillåtas
            öva eller testa vapensystem inom Sveriges gränser. Sverige ska
            därför riva upp samförståndsavtalet om värdlandsstöd med Nato.
            Detta bör riksdagen ställa sig bakom och ge regeringen till känna.
          </p>
          <p xml:id="i-DcAv9ikLpWjMdt2qQo6oQy">
            Att allt fler länder blickar mot Arktis måste däremot inte betyda
            en ökad risk för konflikter. Det finns goda exempel i regionen
            på hur säkerhetspolitiska spänningar kan omsättas i ömsesidigt
            samarbete. Vänsterpartiet har tidigare motionerat i riksdagen
            om att Sverige bör ta initiativ till en konvention för Arktis
            som innebär en demilitarisering av regionen liksom att Arktis
            bör bli en zon fri från massförstörelsevapen. Se vår motion Arktis
            (2012/13:U205) för vidare läsning.
          </p>
        </div>
        <div xml:id="i-Q1cjy2zibu6743fZHKZFm1" type="signatureBlock">
          <list xml:id="i-2nwPVR9wiUKiyMnrNc9dEU">
            <item xml:id="i-DKVF2YFr65fPZi3QMAYaXS" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
            <item xml:id="i-ChnySLCBosJ81zgJQG9hs4" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-Dh8KATDu89zzapYYuSzYLr" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-MEvoeZg6V9QTVkWCxq5K1" who="i-JZgLiagTc1Uwgw1yzLWrSS" type="signature">
              Birger Lahti (V)
            </item>
            <item xml:id="i-QvwgKqtYHkt7mwTTTpbHqL" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-RsjvUyEYRQQy4NFomjmtQr" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-DYtwJJiTNN51Z3hYrgNxHn" who="i-PAfMpaW8KP2UfRTBpXARTc" type="signature">
              Linda Westerlund Snecker (V)
            </item>
            <item xml:id="i-8AEWfFfEhreprxxov2RZYs" who="i-6CAgZyR6FvVqYZHQfCw5HJ" type="signature">
              Hanna Gunnarsson (V)
            </item>
          </list>
        </div>
      </div>
    </body>
  </text>
</TEI>
