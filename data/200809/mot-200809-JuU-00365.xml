<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00365">
  <teiHeader>
    <fileDesc>
      <titleStmt>
        <title>Länsrätten i Vänersborg</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Länsrätten i Vänersborg</title>
          <idno type="rdwebb">GW02Ju365</idno>
          <rs type="number">Ju365</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju365/text</ref>
          <ref type="dokument_url_html">http://data.riksdagen.se/dokument/GW02Ju365</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju365</ref>
          <ref type="doc">http://data.riksdagen.se/fil/4B3D859E-2464-47E3-951E-74F63BFC4F9C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RyzZcx7QLENgLn85mrrCMn" type="signed"/>
        <correspContext corresp="i-RyzZcx7QLENgLn85mrrCMn">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-8otSFJMAAUoXZ9ebpxhAgX" type="numbering">
          <date when="2008-10-07"/>
        </correspAction>
        <correspAction xml:id="i-G5dav3wdKbTKbHKyjruHTs" type="submission">
          <date when="2008-10-06"/>
        </correspAction>
        <correspAction xml:id="i-JZJgTxnmqrjiNBUcwRAB6Q" type="transfer">
          <date when="2008-10-06"/>
        </correspAction>
        <correspAction xml:id="i-Ht4dcQ6XXCdbFicUMzteyQ" type="assigned"/>
        <correspContext corresp="i-Ht4dcQ6XXCdbFicUMzteyQ">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B4Gjkcvh2gUWAvK47fwbX5" type="motBody">
        <div xml:id="i-3p16hknvHrZeMQpNK4pqgP" type="motProposal" subtype="förslag">
          <head xml:id="i-LRQ3eQSNY142kPZBvmPwAn">
            Förslag till riksdagsbeslut
          </head>
          <list xml:id="i-BXgAohLmESPp6MbtfvhEAD" style="ol">
            <item xml:id="i-TnU8M1bHs9HNPxics6nSd6">
              Riksdagen tillkännager för regeringen som sin mening vad som
              anförs i motionen om att en ny förvaltningsrättsorganisation tar
              intryck av slutsatserna i Ansvarskommitténs betänkande och följer
              regionernas geografiska gränser.
            </item>
            <item xml:id="i-8GGjbfoE9A3d3XT43jV9BK">
              Riksdagen tillkännager för regeringen som sin mening vad som
              anförs i motionen om att Trollhättan även fortsättningsvis ska
              tillhöra den organisation som planeras i Västra Götalandsregionen.
            </item>
            <item xml:id="i-AmeWsfAkhKUDsE15hGXrSo">
              Riksdagen tillkännager för regeringen som sin mening vad som
              anförs i motionen om att Vänersborg ska kvarstå som lokaliseringsort
              för förvaltningsdomstol i Västra Götalandsregionen.
            </item>
          </list>
        </div>
        <div xml:id="i-UERjAJDWHFBQxP1kjGkbi3" type="motContent">
          <head xml:id="i-SbPFvjWh6mEmXYywa5GNHg" type="h1">
            Motivering
          </head>
          <p xml:id="i-Rsst7sWnkU7dhpLQJdDxf1">
            Domstolsverket har på regeringens uppdrag utrett länsrättsorganisationen
            och lämnat förslag till en ny organisation med färre och större
            Domstolar samt föreslagit deras geografiska placering. Vid utformningen
            av förslaget har Domstolsverket även haft att beakta hur en ny
            allmän forumregel, som utgår från var medborgarna finns, skulle
            påverka en ny organisation.
          </p>
          <p xml:id="i-W44gPQz1dRRwvzprZ5bVsi">
            I Västra Götalandregionen finns tre länsrätter, Göteborg, Vänersborg
            och Mariestad. Utredningen föreslår att endast länsrätten i Göteborg
            ska bli kvar.
          </p>
          <p xml:id="i-98KnPWsoA8HT7HvPuo9sTE">
            För några år sedan, då den yttre tingsrättsorganisationen omstöptes,
            ville Domstolsverkets specielle utredare att den relativt stora
            tingsrätten i Vänersborg skulle läggas samman med den betydligt
            mindre tingsrätten i Trollhättan. Men Domstolsverket tänkte annorlunda
            och gav utredaren tilläggsdirektiv i akt och mening att få ett
            annat resultat. Utredaren stod emellertid på sig och ändrade inte
            sin utredning. När utredningen sedan skulle ut på remiss skickade
            Domstolsverket med ett följebrev där man körde över sin utredare
            och förklarade hur man ville ha det. Där förordade Domstolsverket
            Vänersborg framför Trollhättan bl.a. av det skälet att länsrätten
            fanns i Vänersborg och samordningsvinster förväntades göras mellan
            tingsrätt och länsrätt. Lite märkligt verkar det nu som om dylika
            tankar, åtminstone för närvarande, är lagda på is.
          </p>
          <p xml:id="i-RtQruLuMSqqWoaCzc5zhGS">
            Ansvarskommittén har tydligt slagit fast behovet av att statens
            myndigheter anpassar sin regionala organisation efter de nya regionerna.
            I Västra Götaland har vi sedan 1998 en ny länsindelning och från
            1999 Västra Götalandsregionen. Den kommunala samverkan har också
            funnit nya former i länet genom fyra delområden Göteborgsregionen,
            Sjuhärad, Skaraborg och Fyrbodal samt en paraplyorganisation Västkom.
            De regionala och flera av de statliga verksamheterna har också
            anpassat sin organisation efter detta. I Västra Götaland byggs
            också en infrastruktur som möjliggör dels för verksamheter att
            effektivt kunna samverka, dels för medborgarna att på kort tid
            kunna nå olika centra och service. För att lyckas med detta förutsätts
            att även statliga myndigheter har förståelse för olika samband
            och tar hänsyn till detta när förslag om organisationsförändringar
            ska väckas. Detta överensstämmer för övrigt med resonemangen i
            Ansvarskommitténs betänkande.
          </p>
          <p xml:id="i-LYenKr4eim8tH2p1mdhBTM">
            I direktiven till Domstolverkets utredning ingår att beakta Ansvarskommitténs
            förslag. Någon analys av hur en framtida länsrättsorganisation
            påverkas av Ansvarskommitténs förslag görs emellertid inte. Istället
            menar Domstolsverket att spekulationer om en eventuell framtida
            länsorganisation inte bör styra våra förslag. Men just på grund
            av osäkerheten om den framtida läns- och regionkommunindelningen
            är det olämpligt att nu genomföra en så genomgripande förändring
            av länsrättsorganisationen som utredningen föreslår.
          </p>
          <p xml:id="i-5gUso7SUw1SgdicaSZgumB">
            Utredningen pekar på möjligheten av att använda videoteknik för
            att minska konsekven­serna av längre avstånd mellan domstolarna.
            Det är riktigt att man i vissa fall med god effekt kan använda
            videoteknik när parterna eller andra som ska uppträda inför domstolen
            har alltför långa resor. Det är också riktigt att andelen muntliga
            förhandlingar i förvaltningsdomstolarna inte är särskilt hög.
          </p>
          <p xml:id="i-SgNrQvaQnfvPfweNYnivyA">
            När det gäller psykiatrimålen finns dock vissa tveksamheter.
            Här rör det sig om männi­skor med svag egen förmåga att ta till
            vara sina rättigheter. Domstolsprövningen av tvångsåtgärder mot
            dem ska säkerställa deras rättssäkerhet. I många fall är det svårt
            sjuka människor där det är mycket vanligt med både röst- och synhallucinationer.
            Det skulle i dessa fall vara mycket svårt, och i många fall direkt
            skadligt, för dem att delta i förhand­lingar genom videomedverkan.
            En medverkan genom videoteknik förutsätter dessutom frivillighet.
            Det torde vara svårt att få reella samtycken till sådan medverkan.
            Här spelar Europakonventionens krav på en rättvis rättegång in,
            och frågan borde utredas närmare.
          </p>
          <p xml:id="i-QrunXuD77x1Fk1EjKGABGF">
            Eftersom man kan anta att det vid varje förhandlingsdag finns
            åtminstone en patient som inte kan delta genom videokonferens
            innebär det att domstolen likväl måste hålla förhandlingen på
            sjukhus. Genom samverkan med näraliggande allmän domstol kan man
            måhända i vissa fall lösa problemen med de långa avstånden. Så
            länge måltypen ska av­göras av förvaltningsdomstol kan dock inte
            domstolsorganisationen bygga på detta. Med förslaget kommer således
            en inte obetydlig effektivitetsförlust att göras genom de ökade
            re­seavstånden.
          </p>
          <p xml:id="i-CR1iBQ8wQAh5zrfXohQAgU">
            Motsvarande tveksamheter till videoanvändning finns i svårare
            mål rörande omhänderta­gande av barn, unga eller missbrukare.
            Där kan en personlig närvaro i rättssalen öka möj­ligheten att
            bedöma trovärdigheten i invändningar som rests mot tvångsåtgärderna.
          </p>
          <p xml:id="i-M94wGo6jNxUaxdaobZezSm">
            Vänersborgs länsrätt hade år 2007 cirka 530 mål rörande psykiatrisk
            tvångsvård. Merparten avgjor­des vid två sjukhus i Vänersborg
            och Trollhättan. Sjukhusen tillhör samma region och har ett långtgående
            samarbete. Förhandlingar hålls varje vecka i Vä­nersborg, Trollhättan
            och Borås.
          </p>
          <p xml:id="i-GrppvLJn5d2yC1HjwjZ8Rb">
            Tillsammans med Länsrätten i Mariestad har Länsrätten i Vänersborg
            knappt 900 mål om psykiatrisk tvångsvård, dvs. betydligt fler
            mål än övriga länsrätter med undantag av de tre största länsrätterna
            och Länsrätten i Södermanland. I Vänersborg byggs också för närvarande
            ett nytt sjukhus för rättspsykiatrisk vård.
          </p>
          <p xml:id="i-B46iUynVjS4TABVgcKzo9o">
            I den promemoria som föregick utredningen, avsnitt 2.7, framgår
            att Domstolsverket strävar efter att inte utan starka motstående
            skäl bryta de nuvarande länsgränserna. Trots detta föreslår Domstolsverket
            att Trollhättan, som idag utgör del av Länsrätten i Vänersborgs
            domkrets, samt hela Länsrätten i Mariestads domkrets överförs
            till det som föreslås bli Förvaltningsrätten i Jönköping. Det
            betyder att de naturliga kommunikationsstråk som finns inom Västra
            Götaland bryts och att avstånden ökar till den statliga servicen,
            vilket från ett medborgarperspektiv är direkt negativt. En saklig
            analys som underbygger detta förslag saknas i utredningen. Därför
            är det rimligt att ta avstånd från detta förslag och samtidigt
            hävda att Trollhättan ska tillhöra en förvaltningsrätt som följer
            Västra Götalands gränser.
          </p>
          <p xml:id="i-N3jAiWUpBpyYWSqebU3e4q">
            Länsrätten i Vänersborg bör vara kvar. Länsrätten där har drygt
            35 anställda, varav sex ordinarie domare och en fiskal. Länsrätten
            arbetar i huvudsak specialiserat vad gäller skattemål och socialförsäkringsmål.
            Länsrätten i Vänersborg har en domkrets som omfattar gamla Älvsborgs
            län med 19 kommuner. Domkretsen sträcker sig från Dalsland, med
            Åmål längs i norr ner mot Le­rums och Marks kommuner i söder.
            Sydöst finns Ulricehamn och Tranemo. Domkretsen omfattar också
            Borås.
          </p>
          <p xml:id="i-FuWUmfuUKLsCtSXwKjUwyJ">
            Endast en länsrätt för hela länet/regionen, vilket utredningen
            föreslår, är orealistiskt framförallt med tanke på de geografiska
            avstånden och den stora befolkningen. Många av de ärenden som
            handläggs på länsrätterna berör medborgare med sociala och/eller
            ekonomiska problem. Därmed skulle utredningens förslag som innebär
            försämrad tillgänglighet, ur ett medborgarperspektiv, också få
            en försämrad rättssäkerhet.
          </p>
          <p xml:id="i-VomTGzvLduDye8LjB8qACb">
            Länsrätten i Vänersborg har idag en effektiv verksamhet utifrån
            sina förutsättningar, vilket bl.a. framgår av bilaga 7 i Länsrättsutredningen,
            angående styckkostnader för viktade mål, där Vänersborg kommer
            på sjätte plats bland landets 23 länsrätter. Vidare är Vänersborgs
            länsrätt den största av de länsrätter som föreslås försvinna,
            vilket borde innebära goda möjligheter till en utökning istället
            för en nedläggning.
          </p>
          <p xml:id="i-HcE4GjnuRNfn2UV7V6fTKg">
            Ur ett medborgarperspektiv ligger också Vänersborg centralt placerad
            om man till Vänersborgs domkrets skulle föra de övriga kommuner
            som tillhör Västra Götaland och som nu förs till Jönköping.
          </p>
          <p xml:id="i-kK14g8YE25zLe34UuwEc3">
            I utredningen framhålls att rekryteringsläget kan vara sämre
            i de mindre länsrätterna be­lägna i orter med vikande arbetsmarknad
            och få utbildningsinstitutioner. Det bör betonas att i Vänersborg
            finns både tingsrätt, fastighetsdomstol och miljödomstol. Enligt
            Domstolsverket klassas idag Vänersborgs tingsrätt som stor. Där
            finns åtta domare i den allmänna tingsrätten samt sammanlagt sex
            domare i miljödomstolen och fastighetsdomstolen. Vidare finns
            där fem miljö- och fastighetsråd, vilka är att betrakta som tekniska
            domare. I Vänersborg finns dessutom länsstyrelse samt Västra Götalandsregionens
            juridiska avdelning. Vänersborg är regionhuvudstad i Västra Götalandsregionen.
            Det innebär att i staden finns en relativt stor lokal arbetsmarknad
            för jurister samt för administrativ personal. Vidare finns säkerligen,
            som utredningen pekar på, möjlighet att samordna administrativ
            verksamhet och kompetensutveckling hos tingsrätten och förvaltningsdomstolen.
          </p>
          <p xml:id="i-VbRjbc95Z7zwyE31XUTqtg">
            Länsrätten i Vänersborg tillhör samma arbetsmarknad som Göteborg
            och har därmed ald­rig haft rekryteringsproblem vare sig när det
            gäller domare, föredragande och notarier el­ler när det gäller
            övrig personal.
          </p>
          <p xml:id="i-EigbnHS5NLD3j5tfy66sr">
            Göteborg har bl.a. juristutbildning och domarutbildning vid Kammarrätten
            i Göteborg och Hovrätten över Västra Sverige. Det finns därför
            en god rekryteringsbas för Länsrätten i Vänersborg. Utbyggnaden
            av Högskolan i Vänersborg/Trollhättan, som redan idag har cirka
            10 000 studenter, ger ytterligare under­lag för rekry­tering.
            I Vänersborg med omnejd finns också stora arbetsgivare, t.ex.
            inom bilindustrin och även andra statliga arbetsgi­vare.
          </p>
          <p xml:id="i-VW8kLxHXjiDQNFbhFwV2Ft">
            När det gäller kommunikationerna är dessa riktade mot Göteborg.
            Det tar cirka en timme med tåg mellan orterna. När järnvägsutbyggnaden
            är klar kommer restiden att förkortas väsentligt, cirka trettio
            minuter från Trollhättan. Vidare byggs Europaväg 45 ut. Regionen
            räknar därför med en stor inflyttning.
          </p>
          <p xml:id="i-YHhzJ5HMcF8jPdRJW6J3zX">
            Av de anställda vid Länsrätten i Vänersborg bor en domare i Göteborg,
            liksom även en föredragande och flera notarier. Ytterligare bor
            en domare i Ljungskile, en i Stenungsund och en i Trollhättan.
            Samtliga domstolssekreterare bor i eller i närheten av Vänersborg.
          </p>
          <p xml:id="i-SmXUUr4Nkx33ouHsNNaJgU">
            Slutsatsen är att det finns en bärkraft för en länsrätt i Vänersborg.
          </p>
        </div>
        <div xml:id="i-5PPUMuo42b3NWZwjjbbePX" type="motSignatures">
          <list xml:id="i-9BsbQJJjdFsUTEUxj7MLJw">
            <item xml:id="i-8nydvAdHWL6wm8vaP7AnL5" who="i-SmQxY46smWu5awEQ2oGr4n">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
