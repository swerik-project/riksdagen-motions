<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00433">
  <teiHeader>
    <fileDesc>
      <titleStmt>
        <title>Avskaffande av s.k. dubbelregistrering vid älgjakt</title>
        <author corresp="i-NiuBLX8hzt3w2Uyev12Wbt">av Krister Hammarbergh (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avskaffande av s.k. dubbelregistrering vid älgjakt</title>
          <idno type="rdwebb">GZ02MJ433</idno>
          <rs type="number">MJ433</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ433/text</ref>
          <ref type="dokument_url_html">http://data.riksdagen.se/dokument/GZ02MJ433</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ433</ref>
          <ref type="doc">http://data.riksdagen.se/fil/F8B7A281-B1DB-4CFA-B5FF-67B00708E8DD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NiuBLX8hzt3w2Uyev12Wbt</idno>
            <name>Krister Hammarbergh</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XZUqNLY3Ya3bRbXyQ7BMDN" type="signed"/>
        <correspContext corresp="i-XZUqNLY3Ya3bRbXyQ7BMDN">
          <note type="signatory" corresp="i-NiuBLX8hzt3w2Uyev12Wbt"/>
        </correspContext>
        <correspAction type="numbering" xml:id="i-UyJPH3eSNNKcx5m6QBZ6ZQ">
          <date when="2011-10-10"/>
        </correspAction>
        <correspAction type="submission" xml:id="i-6oyEv7LA4cX3Kj5vWpnP9r">
          <date when="2011-10-05"/>
        </correspAction>
        <correspAction type="transfer" xml:id="i-VRKXDri1skZBwXHSbjauRu">
          <date when="2011-10-03"/>
        </correspAction>
        <correspAction type="assigned" xml:id="i-QVynqALiGv261BkGqZTG4r"/>
        <correspContext corresp="i-QVynqALiGv261BkGqZTG4r">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-ZQN7feuyK1H7CQ5uWtQD3">
            Förslag till riksdagsbeslut
          </head>
          <p xml:id="i-PsuN3MqtDSeT2ePaUA5KHF">
            Riksdagen tillkännager för regeringen som sin mening vad som
            anförs i motionen om att avskaffa dubbelregistreringen vid älgjakt.
          </p>
        </div>
        <div type="motContent">
          <head type="h1" xml:id="i-8tg1Q13Hxuk7UfbpCSGH7z">
            Motivering
          </head>
          <p xml:id="i-2GTLVSgyHUUSKFi6dRx4Jp">
            Efter ett riksdagsbeslut 1987 tillämpas inom delar av renskötselområdet
            i Sverige s.k. dubbelregistrering av älgjakt.
          </p>
          <p xml:id="i-YHnRAiZzXRFLerifMkChKk">
            Frågan är kontroversiell och har föranlett ett stort antal riksdagsmotioner.
            Senast föregående riksmöte behandlade utskottet frågan. Utskottet
            motiverade då ett avslag till en förändring med hänvisning till
            att de förslag som fanns i den s.k. Ekströmska utredningen Jakt
            och fiske i samverkan (SOU 2005:116) skulle beredas i Regeringskansliet.
            Flera ledande företrädare från såväl regering som berörda organisationer
            har uttalat att de förslag som utredningen kommit fram till inte
            kommer att genomföras. Detta innebär att problemen kommer att
            kvarstå.
          </p>
          <p xml:id="i-R5DTkPbGh89Df1k2BCoZFQ">
            Jaktmarker där markägaren vill jaga älg skall registreras som
            älgjaktsområden hos länsstyrelsen. Detta görs inom renskötselområdet
            liksom i övriga landet av markägaren eller jakträttshavaren. Dubbelregistreringen
            innebär dock att alla marker inom en samebys renskötselområde
            även kan registreras som älgjaktsområde av samebyn, med andra
            ord registreras en andra gång. I praktiken innebär detta att älgjakt
            bedrivs av två olika jaktlag med varsin tilldelning av älg från
            länsstyrelsen. Systemet föreskriver att samråd skall hållas, men
            i praktiken är detta som regel inte fallet. I stället konstaterar
            älgjaktlagen på plats ute i skogen att ett annat jaktlag bedriver
            jakt på samma marker och samtidigt som de själva.
          </p>
          <p xml:id="i-5DHwmbdNWS7DUQkvT7EK7g">
            Systemet skapar stora och onödiga konflikter mellan renägande
            samer och annan ortsbefolkning i vissa områden. Det får även som
            konsekvens att en planerad förvaltning av naturresursen älg omöjliggörs
            inom renskötselområdet.
          </p>
          <p xml:id="i-NoGYMJQ2ngdy2zcd5zyyoQ">
            Medlemmarna i en sameby måste tillförsäkras den jakträtt de har
            i enlighet med renskötselrätten. Detta kan exempelvis ske genom
            älgjakt på områden som undantagits för samebyns egen räkning och/eller
            genom att personen ingår i ett befintligt jaktlag inom samebyns
            område. Älgförvaltningssystemet skall gälla även i de delar av
            landet där medlemmar i en sameby har rätt att jaga.
          </p>
          <p xml:id="i-CWL3TbFcJUKPFkWkLY74wX">
            En medveten älgförvaltning måste bygga på kunskap om både älgstam
            och avskjutning. För att denna resurs skall kunna skötas uthålligt
            är det enda praktiska alternativet att endast ett jaktlag jagar
            på varje område. Därför bör dubbelregistreringen avskaffas och
            registreringen av älgjaktsområdet förbehållas markägaren eller
            den till vilken markägaren upplåtit sin jakträtt.
          </p>
        </div>
        <div type="motSignatures">
          <list>
            <item xml:id="i-Sow2zMxF9pVnwBmwDAYakW" who="i-NiuBLX8hzt3w2Uyev12Wbt">
              Krister Hammarbergh (M)
            </item>
          </list>
        </div>
      </div>
    </body>
  </text>
</TEI>
