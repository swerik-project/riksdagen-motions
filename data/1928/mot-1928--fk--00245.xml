<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__245/mot_1928__fk__245-001.pdf"/>
      <fw xml:id="i-M3oFCPYG1w3pWH4Fyjy1kd">
        Motioner i Första kammaren, Nr 245. 7
      </fw>
      <div type="motHeader" xml:id="i-BxWnm3oJ2r99Lz3o1SGm7R">
        <div type="motTitle" xml:id="i-YBbNZFYk14NmKQ2YDp7ZxH"/>
        <div type="motSubmissionInfo" xml:id="i-UxobHo6FzoK67gea1hVLiT"/>
      </div>
      <div type="motBody" xml:id="i-2sTuCXD3rhGp2dnaWrmH4Y">
        <div xml:id="i-VhAtBB3rxAS6hA8kboi6bN">
          <p xml:id="i-Gv7yvfw9jnESAoweZsnLfM">
            Nr 245.
          </p>
          <p xml:id="i-FAn2Ee5MJvhTpPtfZ2kJe6">
            Av herr Thulin m. fl., angående införande i riksdagsordningen
            av
          </p>
          <p xml:id="i-Szv1C41HvJ8wihuWbPqSvU">
            bestämmelser om ett dagordningsinstitut.
          </p>
          <p xml:id="i-8nmuRUPzVmsSpCKUFWhe84">
            Ministeransvarigheten i Sverige har en ålderdomlig för att icke
            säga för- åldrad utformning. För att bestämmelserna härom fullt
            skola förstås måste man fasthålla, att de tillkommo på en tid,
            då delningen och det absoluta särskiljandet av de olika statsmakterna
            ansågs såsom höjden av konstitu- tionell finess. Kronans rådgivare
            hade icke såsom sådana något tillträde till folkrepresentationen,
            och kommunikationen mellan den verkställande och lag- stiftande
            makten skedde uteslutande på skriftlig väg. Det var därför natur-
            ligt att det bestämdes, att protokoll av viss beskaffenhet skulle
            föras i stats- rådet och att dessa protokoll lades till grund
            för utkrävande av statsrådets ansvarighet inför riksdagen. Sedan
            den tid, då det ännu gällande ministeransvarighetsinstitutet utfor-
            mades, har en omvälvning ägt rum på det konstitutionella området.
            Visser- ligen kvarstå de grundläggande bestämmelserna om regeringsmaktens
            kom- petens och utövning och riksdagens rättigheter i allt väsentligt
            orubbade, men författningslivet har blivit ett helt annat under
            utvecklingens gång. Den absoluta särskillnaden mellan verkställande
            och lagstiftande maki har de facto blivit upphävd, och den verkställande
            makten är numera nödsakad att handla under intim kontakt med den
            lagstiftande. Formerna för ministeransvarigheten stå emellertid
            alltjämt orubbade även i den praktiska tillämpningen. Vid varje
            riksdag äger en minutiös granskning rum av statsrådsprotokollen
            från det gångna året. Någon gång göras också utflykter till det
            löpande årets statsrådsprotokoll. Resultatet blir ett decharge-
            memorial, som regelbundet lägges till handlingarna. Betydelsen
            av en dylik protokollsgranskning skall icke helt förnekas. Den
            är ägnad att skänka en inblick i regeringsmaskineriets detaljer,
            som icke annars skulle stå till buds. Detta fördjupande i detaljerna,
            som protokolls- granskningen medför, har emellertid gjort ministeransvarighetsinstitutet
            till ett revisionsförfarande, närmast jämförligt med ett siffergranskarearbete,
            och icke till det politiska maktmedel, som föresvävade 1809 års
            grundlags- stiftare. Man torde icke behöva studera dechargememorialen
            länge, förrän man finner detta förhållande besannat. I dessa memorial
            finnas många aktningsvärda reflexioner om regeringsärendenas riktiga
            handläggning ned- lagda, men egentligen aldrig någon anmärkning
            av verkligt politisk betydelse.
          </p>
          <pb facs="riksdagen-motions-pdf/data/1928/mot_1928__fk__245/mot_1928__fk__245-002.pdf"/>
          <fw xml:id="i-9Vjd45qqgjfLSsN9TB4HEA">
            8 Motioner i Första kammaren, Nr 245.
          </fw>
          <p xml:id="i-H6pZbGGLn5RApw92ocCsTy">
            Till dessa brister hos protokollsgranskningen komma andra, som
            göra den mindre lämplig såsom ett tidsenligt ministeransvarighetsinstitut.
            Det är en gången tids regeringshandlingar, som skola granskas.
            De granskade ämnena sakna därför vanligen aktualitet, så fort
            som tiden numera löper. Proto- kollen innehålla ej heller alla
            regeringshandlingar. Alla de frågor, som väl varit föremål för
            behandling inom regeringen, men undanskjutits och sålunda icke
            kommit upp i konselj, finnas icke i protokollen. Vad en regering
            under- låtit, undandrager sig således granskningen. Det betonas
            ideligen, att granskningen skall hava formen av ett domstols-
            förfarande och att konstitutionsutskottets anmärkningar skola
            präglas av en över de politiska lidelserna upphöjd opartiskhet.
            Det är en vacker önskan, som mycket sällan om ens någonsin realiseras.
            Det är mycket mänskligt, om anhängarna till en sittande regering
            söka försvara denna och på allt sätt försvaga gjorda anmärkningsanledningar
            och motståndarna mot regeringen söka måla regeringshandlingarna
            i svart. Denna tendens är oundviklig, sär- skilt när $ 107 regeringsformen
            är det enda medlet för utkrävande av politisk ansvarighet på kronans
            rådgivare. En anmärkning, även på en obetydlig och i politiskt
            avseende betydelselös punkt, uppfattas lätt som ett personligt
            an- grepp mot en viss statsrådsledamot och gives av allmänheten
            många gånger en långt större räckvidd än den förtjänar. Strävandena
            att gestalta konstitutionsutskottets granskningsverksamhet så-
            som ett slags domstolsförfarande motverkas också av det sätt,
            varpå gransk- ningen är organiserad. Vid ett domstolsförfarande
            beredas ju de olika par- terna tillfälle att få framföra sina
            synpunkter, innan domen fälles. Konstitu- tionsutskottets granskningsverksamhet
            är däremot av en mycket sekret natur, och domen fälles endast
            på de protokoll och handlingar, som blivit till ut- skottet ingivna
            från de olika departementen. Under den tid, anmärkningsan- ledningar
            prövas, finnes icke någon kommunikation mellan den som dömer och
            den vars handlingar och rådslag rannsakas. Särskilt vågsamt har
            detta egendomliga &gt;»domstolsförfarande» blivit sedan motiverade
            rådslag blivit allt- mera sällan förekommande. »Domen»&gt; får ofta
            fällas med en otillräcklig kännedom om motiverna till den handling,
            mot vilken anmärkning riktas. Först sedan anmärkningen blivit
            framställd får vederbörande statsrådsleda- mot tillfälle att inför
            riksdagen förklara sig. Härvid blir det en hederssak för utskottsmajoritetens
            representanter att försvara sin anmärkning, även om denna, mot
            bakgrunden av den lämnade förklaringen, ingalunda visar sig vila
            på så säker grund, som majoriteten förmodat. Tidsläget synes kräva,
            att det möjliggöres för den svenska riksdagen att på ett annat
            sätt än hittills varit möjligt giva sin mening tillkänna om en
            sittande regering och dess handlingar och att sålunda utkräva
            ansvarighet av kronans rådgivare i egentligt politisk bemärkelse.
            Såsom förutsättningar för ett dylikt ministeransvarighetsinstitut
            synes böra uppställas:
          </p>
          <pb facs="riksdagen-motions-pdf/data/1928/mot_1928__fk__245/mot_1928__fk__245-003.pdf"/>
          <fw xml:id="i-HXYnnFYKeoCdYFbCF9r45R">
            Motioner i Första kammaren, Nr 245. 9
          </fw>
          <p xml:id="i-BTnGmqhKKs4gKk6hqU6h6c">
            1) att granskningen och ansvarsutkrävandet avser regeringens
            aktuella politik, 2) att regeringen genom någon sin ledamot redan
            på ett tidigt stadium får tillfälle att fylligt framlägga sina
            motiv för den påtalade handlingen eller underlåtenheten, 3) att
            vederbörande kammare får tillfälle att uttala sin mening, huruvida
            regeringens handlande i det påtalade avseendet varit tillfredsställande
            eller icke. Realiseras dessa förutsättningar genom åvägabringande
            av bestämmelser härom i våra författningsurkunder, synes den nu
            praktiserade formen för granskningen enligt $$ 106 och 107 regeringsformen
            kunna tillsvidare bibe- hållas oförändrad. I utlandet anknyter
            sig ministeransvarigheten i regel till interpellations- förfarandet.
            De nyss angivna förutsättningarna för en utbyggnad av minister-
            ansvarighetsinstitutet synas peka hän mot att jämväl i Sverige
            det i kam- rarnas arbetsordningar angivna in'erpellationsförfarandet
            utvecklas genom medgivande av rätt för riksdagens kamrar att göra
            uttalanden i anledning av vad under interpellationsdebatten framkommit.
            Interpellationsinstitutet kan i en modern författning tänkas ha
            två syften. Å ena sidan kan interpellationen avse att allenast
            erhålla upplysning om ett visst sakförhållande. Å andra sidan
            kan den också sikta till en kritik av regeringens handlingssätt
            i ett visst fall, åtföljt av ett motiverat omdöme från riksdagens
            sida. I förra fallet blir interpellationen tydligen en enkel fråga,
            till vilken några politiska biavsikter icke anknytas, i senare
            fallet ut- mynnar den i en politisk opinionsyttring, som kan gälla
            den sittande rege- ringens liv. Sådant interpellationsinstitutet
            i våra kamrars arbetsordningar reglerats, har det otvivelaktigt
            avsetts att blott få karaktären av ett sakligt menings- utbyte
            mellan enskilda riksdagsmän och enskilda statsrådsledamöter. Med
            kammarens medgivande har sålunda en dess ledamot rätt att avlämna
            ett skriftligt spörsmål till en regeringsledamot. Den senare har
            ingen skyldighet ingå i svaromål, än mindre kan kammaren — mot
            grundlagens bestämda förbud mot omröstningar, som icke anknytas
            till ett utskottsbetänkande — uttrycka sin tillfredsställelse
            eller sitt missnöje med hans svar. Ett inter- pellationssvar kan
            följaktligen under inga som helst omständigheter läggas till grund
            för någon politisk aktion mot regeringen. Denna ordning var naturlig
            och självfallen, så länge vi här i landet hade ett dualistiskt
            statsskick. Men sedan härutinnan en fullständig omvandling ägt
            rum och parlamentarismen genomförts, kan den svårligen längre
            anses lämplig. I praktiken har det också visat sig, att man upprepade
            gånger sökt kringgå den; man har sökt få till stånd maskerade
            omröstningar genom massinstämmanden i vissa talares anförande.
            Och samtidigt ha interpella- tionerna, särskilt under de senare
            åren, ofta nog förlänats en klart politisk Bihang till riksdagens
            protokoll 1928. 3 saml. 71 häft. (Nr 243—245.) 2
          </p>
          <pb facs="riksdagen-motions-pdf/data/1928/mot_1928__fk__245/mot_1928__fk__245-004.pdf"/>
          <fw xml:id="i-Fg7SN2omDPUDCTJxFtvcnb">
            10 Motioner i Första kammaren, Nr 245. karaktär. Interpellanten
            har icke nöjt sig med en sakupplysning; han 'har velat kritiskt
            granska vederbörande statsråds åtgöranden och hans klander av
            dessa har kanske på många håll i kammaren vunnit understöd. Av
            det anförda torde framgå, att interpellationsinstitutet även i
            vårt land i praxis utvecklats i riktning mot att bliva det instrument
            för parlamentariskt ansvarsutkrävande, som det i de ojämförligt
            flesta parlamentariskt styrda länder redan är. Men grundlagens
            förbud mot ett kammarens ståndpunkts- tagande kvarstår alltjämt,
            varigenom interpellationen lika fullt aldrig kunnat bliva något
            annat än ett ofullgånget foster; den politiska påföljd, vari kam-
            mardebatten logiskt och parlamentariskt bort utmynna, har uteblivit.
            Den svenska interpellationen förlöper i tre akter: initiativ,
            svar, debatt. Om den nu skulle kompletteras med den fjärde, och
            betydelssfullaste, akten — uttalandet — förutsätter detta självfallet,
            att institutet kringgärdas med garantier mot missbruk. Okynnesvoteringar
            och överrumplingar böra i varje händelse förebyggas. Erfarenheterna
            från flere främmande länder lämna exempel på, vartill otillfredsställande
            anordningar i nu angivna hänseenden leda. I Frankrike t. ex. kan
            kammaren fixera dagen för en interpellations framställande till
            den innevarande. Ministern måste då på rak arm besvara en fråga.
            Gör han icke detta på ett enligt kammarens mening tillfredsstäl-
            lande sätt, ställes han inför en överväldigande ström av anmärkningar
            från olika håll, slutande måhända med ett oöverlagt misstroendevotum
            — med resultat att ministären störtas redan samma afton. Men om
            man fasthåller vid den allmänna principen för våra riksdagsärendens
            behandling, nämligen att oöverlagda beslut skola genom bordläggning
            och utskottsbehandling före- kommas, och så långt görligt är tillämpar
            denna princip på interpellations- institutet, skall säkerligen
            en framkomlig medelväg kunna utfinnas, som å ena sidan utesluter
            möjligheten av en överrumpling från en minoritetsgrupps sida,
            men å andra sidan hindrar regeringen och dess anhängare att utan
            stöd hos en verklig parlamentarisk majoritet undertrycka ett försök
            att giva riksdagens misstroende till känna. Ett interpellationsinstitut,
            som motsvarar dessa fordringar, skulle förslags- vis kunna anordnas
            på följande sätt. Betingelserna för interpellations framställande
            bliva oförändrade. Men så snart kammaren medgivit, att interpellationen
            må framställas, inträder för vederbörande statsråd ovillkorlig
            skyldighet att besvara densamma inom viss kortare tidsrymd, exempelvis
            inom tio dagar. Svaret må åtföljas av debatt och förslag till
            uttalande. Sistnämnda förslag vila på bordet till nästa sammanträde,
            då de skola till avgörande företagas. Fördelarna med en obligatorisk
            bordläggning av förslagen till uttalanden ligga i öppen dag. Dels
            vinnes därigenom viss överensstämmelse med den för behandlingen
            av utskottsbetänkanden föreskrivna ordningen. Men dels och framför
            allt uteslutes möjligheten till överrumplingar. Hela landet får
            veta, vad som är å färde. Allmänna opinionen hinner göra sin röst
            hörd.
          </fw>
          <pb facs="riksdagen-motions-pdf/data/1928/mot_1928__fk__245/mot_1928__fk__245-005.pdf"/>
          <fw xml:id="i-FLPDNTLW8rpeAYUfMV6yJK">
            Motioner i Första kammaren, Nr 245. 11
          </fw>
          <p xml:id="i-KjihtkS6XfhkDWqjA1cYU7">
            Partierna beredas tillfälle överlägga om situationen. Omröstningen
            äger rum efter noggranna förberedelser och överväganden. Sannolikheten
            av en i onödan framdriven ministerkris blir liten eller ingen.
            En anordning av här antytt slag torde allenast kräva några smärre
            tillägg till riksdagsordningen, nämligen dels om skyldighet för
            statsrådsledamot att inom viss tidsfrist avgiva svar å spörsmål,
            som kammarledamot med kamma- res medgivande fått framställa, dels
            om bordläggning av framställda förslag till uttalanden i anledning
            av interpellationssvar. Proceduren i övrigt torde böra inryckas
            i de reglementariska föreskrifterna för riksdagen, varvid bestämmelserna
            om interpellationsförfarandet dit över- flyttas från sin nuvarande
            plats i kamrarnas arbetsordningar. På grund av vad sålunda anförts,
            hemställes,
          </p>
          <p xml:id="i-K5Sueyn4Jjp2YeiDfQXHbt">
            att riksdagen såsom vilande måtte antaga följande ändrade lydelse
            av riksdagsordningen:
          </p>
          <p xml:id="i-CCwJAWcKCe8ESmTmGKsrYg">
            $ 53.
          </p>
          <p xml:id="i-4oUt38QyMwjokPtUEGs7a5">
            Ejmå— ——————— övervara. Ledamot av statsrådet, som äger i kammares
            överlägg- ningar deltaga, vare skyldig att på till honom riktat
            spörs- mål, vars framställande kammare medgivit, senast inom tio
            dagar från den, då han av spörsmålet undfått del, avgiva svar
            inför kammaren.
          </p>
          <p xml:id="i-XbfG3BpP6t726XNtbmvbKp">
            Motion i ämne — — — — — — genast avgöras. Väckes i endera kammaren
            fråga om uttalande av kam- maren i anledning av svar, som någon
            statsrådets ledamot lämnat jämlikt 8 53, eller på grund av meddelande,
            som avses i $ 56, må dylik fråga av kammaren avgöras först vid
            ett nästföljande sammanträde.
          </p>
          <p xml:id="i-CEJs7dFrDwqqTgK3pUY1x1" type="date">
            Stockholm den 18 februari 1928.
          </p>
          <p xml:id="i-DUgmhWSpPaYEd87Liekk7d">
            E. Thulin. Leon. Ljunglund. Ivan Pauli.
          </p>
        </div>
      </div>
    </body>
  </text>
</TEI>
