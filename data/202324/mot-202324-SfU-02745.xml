<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SfU-02745">
  <teiHeader>
    <fileDesc>
      <titleStmt>
        <title>med anledning av prop. 2023/24:18 Vissa skärpta villkor för anhöriginvandring och begränsade möjligheter till uppehållstillstånd av humanitära skäl</title>
        <author corresp="i-QhdbBfCQXCqPEr4GTwvK8F">av Tony Haddou m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2745 av Tony Haddou m.fl. (V)</title>
          <idno type="rdwebb">HB022745</idno>
          <rs type="number">2745</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HB022745/text</ref>
          <ref type="dokument_url_html">https://data.riksdagen.se/dokument/HB022745</ref>
          <ref type="dokumentstatus_url_xml">https://data.riksdagen.se/dokumentstatus/HB022745</ref>
          <ref type="pdf">https://data.riksdagen.se/fil/B28C8B24-3204-4331-A877-D53AF8292E87</ref>
          <ref type="docx">https://data.riksdagen.se/fil/D14FDA95-77F2-4E3B-9819-6D9562BEA3B4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-A3JmSa7aBhun6yzkeDDvGB" type="basedOn"/>
        <correspContext corresp="i-A3JmSa7aBhun6yzkeDDvGB">
          <ref>Proposition 2023/24:18</ref>
        </correspContext>
        <correspAction xml:id="i-VTKtDnXSG5VT6Yw8cDbhNV" type="signed"/>
        <correspContext corresp="i-VTKtDnXSG5VT6Yw8cDbhNV">
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-CkJ9Rq5weyU8qDE9y2HBhy" type="submitted">
          <date when="2023-10-10"/>
          <time when="11:12:32"/>
        </correspAction>
        <correspAction xml:id="i-Eb1Wrdx9965DaTNjJW28eF" type="reviewed">
          <date when="2023-10-11"/>
          <time when="19:26:44"/>
        </correspAction>
        <correspAction xml:id="i-W9qevmNg4gNrsiQhWcxL7E" type="dismissed">
          <date when="2023-10-17"/>
        </correspAction>
        <correspAction xml:id="i-P5AnFvpjGV33w195aGQ1Kb" type="referred">
          <date when="2023-10-18"/>
        </correspAction>
        <correspAction xml:id="i-AsGAsfhQtD2Jt3HGERrogc" type="assigned">
          <date when="2023-11-08"/>
          <time when="16:41:47"/>
        </correspAction>
        <correspContext corresp="i-AsGAsfhQtD2Jt3HGERrogc">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-VbaAXohkSt3MhVdydAmiYQ" type="behandlas_i"/>
        <correspContext corresp="i-VbaAXohkSt3MhVdydAmiYQ">
          <ref type="uppgift">2023/24:SfU5</ref>
          <ref type="ref_dok_id">HB01SfU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU5</ref>
          <ref type="ref_dok_titel">Vissa skärpta villkor för anhöriginvandring och begränsade möjligheter till uppehållstillstånd av humanitära skäl</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2745 av Tony Haddou m.fl. (V) med
          anledning av prop. 2023/24:18 Vissa skärpta villkor för anhöriginvandring
          och begränsade möjligheter till uppehållstillstånd av humanitära
          skäl
        </div>
      </div>
      <div type="motBody">
        <div type="motSummary">
          <head xml:id="i-SRVC2Q3VXWxrEtY85zfpFV">
            3.3 Sammanfattning
          </head>
          <p xml:id="i-M2mPaxMMzfzQHMW2nVJy3W">
            Vänsterpartiet kan sammanfattningsvis konstatera att regeringens
            förslag får mycket stark kritik från många remissinstanser, varav
            merparten avstyrker regeringen förslag. Det gäller även de organisationer
            som inte har ombetts svara på utkastet till lagråds­remiss, men
            som ändå inkommit med yttranden, såsom Barnens Rätt i Samhället
            (Bris), Civil Rights Defenders, Flyktinggruppernas Riksråd (FARR)
            och Sveriges kristna råd. Vänsterpartiet delar den kritik som
            dessa organisationer framför.
          </p>
          <p xml:id="i-JopufHAPY9rRA39yMEAkr">
            Mot bakgrund av det ovan anförda bör propositionen avslås.
          </p>
          <p xml:id="i-ASDBKuVVFNYkWr4WQ1T2Ra">
            Riksdagen bör avslå proposition 2023/24:18. Det bör riksdagen
            besluta.
          </p>
        </div>
        <div type="motProposal" subtype="förslag">
          <head xml:id="i-SmPNut6daW4rUWQCoAT1sv">
            1 Förslag till riksdagsbeslut
          </head>
          <list>
            <item xml:id="i-9L9YUCdaZFJ7hXYD439wkw" sortKey="Yrkande 1">
              Riksdagen avslår proposition 2023/24:18.
            </item>
          </list>
        </div>
        <div type="motContent">
          <head xml:id="i-NLNZbyy3WAtfGqavQh6DFy" type="h1">
            2 Propositionens huvudsakliga innehåll
          </head>
          <p xml:id="i-5728mnyRZphCfjRGEzN8Su">
            I propositionen föreslås ändringar i utlänningslagen (2005:716)
            som innebär att villkoren för anhöriginvandring skärps i vissa
            fall samt att möjligheten att bevilja uppehållstillstånd av humanitära
            skäl begränsas. Det föreslås bl.a. att åldersgränsen för att neka
            uppehållstillstånd på grund av anknytning höjs och att möjligheterna
            till undantag från försörjningskravet vid anhöriginvandring, när
            anknytningspersonen är alternativt skyddsbehövande, begränsas.
            Vidare föreslås att bestämmelserna om uppehållstillstånd på grund
            av särskilt ömmande omständigheter tas bort och att barn i stället
            ska få beviljas uppehållstillstånd på grund av synnerligen ömmande
            omständlig­heter trots att omständigheterna inte har samma allvar
            och tyngd som för vuxna. Lagändringarna föreslås träda i kraft
            den 1 december 2023.
          </p>
          <head xml:id="i-ETX9E5HDMKji3yUTCYxT24" type="h1">
            3 Vänsterpartiets ställningstagande
          </head>
          <p xml:id="i-UZJjCzmoQBTCff8E2DAEfq">
            Propositionen är ett led i högerregeringens ”paradigmskifte”
            inom svensk migrations­politik med målet att kraftigt minska andelen
            asylsökande till Sverige. Förslagen i propositionen är i linje
            med tidigare remitterade förslag som lämnats av dels Migrationskommittén
            i betänkandet En långsiktigt hållbar migrationspolitik (SOU 2020:54),
            dels socialförsäkringsutskottet i promemorian Försörjningskrav
            vid anhörig­invandring (dnr 1961-2020/21).
          </p>
          <p xml:id="i-HbHy9Cv884L1iqPTfgikwZ">
            Vänsterpartiet reserverade sig mot de förslag i Migrationskommitténs
            betänkande som behandlas i denna proposition (SOU 2020:54 s. 530
            f.). Vänsterpartiet reserverade sig även mot socialförsäkringsutskottets
            förslag i promemorian Försörjningskrav vid anhöriginvandring (bet.
            2020/21:SfU28). Vi är starkt kritiska mot det ”paradigmskifte”
            som högerregeringen nu genomför i snabb takt.
          </p>
          <p xml:id="i-WvkNmMwbXVMYC9dvJX4N1d">
            Vänsterpartiet anser att Sverige ska ha en mänsklig och välkomnande
            flyktingpolitik. En politik som gör det möjligt för anhöriga att
            återförenas i Sverige utan orimligt högt ställda krav. En politik
            som gör det möjligt att få uppehållstillstånd av humanitära skäl
            utan kraftiga begränsningar. Kort sagt: en politik som är i enlighet
            med de konventioner som Sverige har skrivit under. Vår syn på
            hur svensk flyktingpolitik bör utformas beskrivs närmare i motion
            2023/24:986.
          </p>
          <p xml:id="i-2ZTesVqDS4F3EDu3QdDsRt">
            I det följande redogör vi för hur vi ställer oss till regeringens
            förslag.
          </p>
          <head xml:id="i-QKofKUApNWyi9NmHuzgVG8" type="h2">
            3.1 Skärpta villkor för anhöriginvandring i vissa fall
          </head>
          <head xml:id="i-8sHNXwu46d483F7bGVUDW" type="h3">
            3.1.1 Ändrat krav för att vara anknytningsperson med tidsbegränsat
            uppehållstillstånd
          </head>
          <p xml:id="i-UaSTxfndLEQNMf7gPj8Gzq">
            Regeringen föreslår följande: För att en utlänning som har tidsbegränsat
            uppehålls­tillstånd enligt 5 kap. 1 eller 6 § eller enligt 12
            kap. 18 § utlänningslagen ska kunna vara anknytningsperson ska
            det krävas att han eller hon har välgrundade utsikter att beviljas
            varaktigt uppehållstillstånd, i stället för välgrundade utsikter
            att beviljas uppehållstillstånd under en längre tid (prop. 2023/24:18
            s. 10).
          </p>
          <p xml:id="i-oEi64upstJt8xPtqZ1ec6">
            Ett flertal remissinstanser avstyrker eller är negativt inställda
            till förslaget. Sveriges advokatsamfund framhåller vikten av en
            tydlig och förutsägbar lagstiftning och menar att den föreslagna
            bestämmelsen har brister i dessa avseenden (Sveriges advokatsamfund
            2023: R‑2023/00511). Barnombudsmannen (BO) anser att förslaget
            kan leda till att familjeåterförening fördröjs, om den alls blir
            möjlig, och ifrågasätter om förslaget därmed är förenligt med
            FN:s konvention om barnets rättigheter (barnkonven­tionen). BO
            framhåller att anhöriginvandring ofta är den enda säkra och lagliga
            möjlig­heten för ett barn på flykt att komma till ett tryggt land.
            Om möjligheterna till familje­återförening begränsas på det sätt
            som regeringen föreslår är risken stor att barn tas med på illegala
            och farliga resor till ett säkert land för att familjen ska kunna
            söka asyl tillsammans (BO 2023: dnr 2023-0061). Asylrättscentrum
            ifrågasätter, i likhet med BO, om förslaget är förenligt med barnkonventionen
            och framhåller att förslaget uppvisar stora brister av­seende
            ett barnrättsligt perspektiv (Asylrättscentrum 2023: dnr Ju2023/00511).
          </p>
          <p xml:id="i-8x3Fje6gF5CT12RQRhvFWL">
            Vänsterpartiet delar remissinstansernas synpunkter. Regeringens
            förslag kommer, om det blir verklighet, i hög grad att försvåra
            möjligheten till familjeåterförening. Det kommer i stor utsträckning
            att påverka barn och barns rättigheter, såväl direkt som indirekt.
            Det är inte bara inhumant och djupt cyniskt. Det strider även
            mot barnkonven­tionen som sedan den 1 januari 2020 är svensk lag.
            Vi kan således inte ställa oss bakom regeringens förslag.
          </p>
          <head xml:id="i-FkiYc241z6epK7BmjAB96T" type="h3">
            3.1.2 Höjd åldersgräns för att vägra uppehållstillstånd på grund
            av anknytning
          </head>
          <p xml:id="i-MGtpucn31JRumtc1ZdxM2f">
            Regeringen föreslår att uppehållstillstånd på grund av anknytning
            ska få vägras om någon av makarna eller samborna är under 21 år
            (prop. 2023/24:18 s. 12).
          </p>
          <p xml:id="i-YWRq2XY9mFPrCtfu1Ex4V7">
            Ett flertal remissinstanser avstyrker eller är negativt inställda
            till förslaget. Rädda Barnen konstaterar att förslaget innebär
            att vissa familjekonstellationer som regel inte ska ha rätt till
            familjeåterförening. Enligt Rädda Barnen bör alla former av familjer
            där makarna är över 18 år omfattas av den rätten. Rädda Barnen
            avstyrker därför förslaget och förordar att 18-årsgränsen behålls
            (Rädda Barnen 2023: dnr Ju2023/00511). Svenska Röda Korset anser
            att det saknas skäl att anpassa åldersgränsen till familjeåterförenings­direktivets
            miniminivå, dvs. 21 år, för att vägra uppehållstillstånd på grund
            av anknyt­ning. För att bibehålla enhetlighet med gällande svensk
            lagstiftning förordar Svenska Röda Korset att 18 år även fortsättningsvis
            tillämpas som huvudregel för erkännande av äktenskap. Svenska
            Röda Korset framhåller även att 21-årskravet, enligt EU-kommis­sionens
            riktlinjer, endast får användas för att garantera bättre integrering
            och förhindra tvångsäktenskap. Enligt Svenska Röda Korset har
            regeringen inte presenterat något underlag som visar att en höjd
            åldersgräns kommer att leda till bättre integrering och färre
            tvångsäktenskap (Svenska Röda Korset 2023: dnr Ju2023/00511).
            Asylrättscentrum framför liknande synpunkter och framhåller även
            vikten av att beakta barnkonventionen. En tillämpning av 21-årskravet
            innebär att barn med unga föräldrar nekas en möjlighet att leva
            tillsammans med båda sina föräldrar, medan barn till äldre föräldrar
            beviljas denna möjlighet. Det kan ifrågasättas såväl utifrån icke-diskrimineringsprincipen
            i barnkonventionens artikel 2 som utifrån artikel 3, 9 och 10
            som reglerar barns rätt till familjeåterförening (Asylrättscentrum
            2023: dnr Ju2023/00511). Svenska advokatsam­fundet framhåller,
            å sin sida, att åldersgränsen för att ingå äktenskap i Sverige
            är 18 år. Regeringens förslag strider därmed mot likabehandlingsprincipen
            (Svenska advokat­samfundet 2023: R‑2023/0443).
          </p>
          <p xml:id="i-2D1CSvy6K3SXa3ou4wxDC5">
            Vänsterpartiet delar remissinstansernas synpunkter. Regeringens
            förslag strider mot barnkonventionen och kommer att drabba barn
            till unga föräldrar hårt. Personer som bor i Sverige och som fyllt
            18 år har rätt att ingå äktenskap. Det bör även gälla människor
            på flykt. Regeringen framhåller att en höjd åldersgräns bidrar
            till att förhindra tvångsäktenskap. Vänsterpartiet kan, i likhet
            med Röda Korset, konstatera att regeringen inte har presenterat
            något underlag som visar att en höjd åldersgräns kommer att leda
            till färre tvångsäktenskap. Det är uppenbart att regeringens förslag
            endast syftar till att ytterligare minska invandringen till Sverige.
            Vi kan således inte ställa oss bakom regeringens förslag.
          </p>
          <head xml:id="i-J6xLCkRWYeMrAcm5T5HeQd" type="h3">
            3.1.3 Begränsade möjligheter till undantag från försörjningskravet
            vid anhöriginvandring för vissa skyddsbehövande
          </head>
          <p xml:id="i-Q4CQDpMRX8J21orQ4xzqPX">
            Regeringen föreslår att en anknytningsperson som har beviljats
            uppehållstillstånd som alternativt skyddsbehövande, eller förklarats
            vara alternativt skyddsbehövande, inte längre ska omfattas av
            den möjlighet till undantag från försörjningskravet som finns
            när ansökan om uppehållstillstånd på grund av anknytning har gjorts
            inom tre månader efter att anknytningspersonen har beviljats uppehållstillstånd
            som alternativt skyddsbehövande eller förklarats vara alternativt
            skyddsbehövande. En sådan anknytningsperson ska dock fortsatt
            omfattas av den möjligheten till undantag om sökanden befinner
            sig i Sverige och beslutet om sökandens asylansökan fattas i samband
            med beslutet om anknytnings­personens asylansökan. Bestämmelsen
            om att tremånadersfristen för kvotflyktingar ska räknas från inresan
            ska tas bort (prop. 2023/24:18 s. 15).
          </p>
          <p xml:id="i-8DsrtNHAdLR7H89oB5ELpj">
            Förslaget innebär, i klartext, att alternativt skyddsbehövande
            först behöver ordna bostad och arbete för att senare kunna återförenas
            med sina familjer. Med alternativt skyddsbehövande avses en utlänning
            som vid ett återvändande till hemlandet skulle löpa risk att straffas
            med döden eller utsättas för kroppsstraff, tortyr eller annan
            omänsklig eller förnedrande behandling eller bestraffning, eller
            som civilperson löpa en allvarlig och personlig risk att skadas
            på grund av urskillningslöst våld med anledning av yttre eller
            inre väpnad konflikt. Det rör sig således om en grupp mycket utsatta
            människor som av olika anledningar tvingats fly sitt hemland och
            som har beviljats asyl i Sverige.
          </p>
          <p xml:id="i-Denx41RMUjVCFrUu1zuPtf">
            Många remissinstanser avstyrker eller är negativt inställda till
            förslaget. Sveriges advokatsamfund framhåller att förslaget riskerar
            att slå hårt mot, och på ett avgörande sätt begränsa, familjeåterförening
            för mycket utsatta grupper som har svårt att etablera sig på arbetsmarknaden,
            t.ex. kvinnor, äldre och personer med funktionsnedsättning. Även
            personer med kort utbildningsbakgrund, analfabeter, långtidssjuka
            och personer som av andra anledningar inte har varit yrkesverksamma
            tidigare i livet riskerar att nekas rätten till familjeåterförening.
            Advokatsamfundet framhåller vidare att förslaget, av uppenbara
            skäl, även riskerar att slå hårt mot barnfamiljer då det blir
            svårare att uppfylla försörjningskravet ju fler barn som tillhör
            familjen. Enligt Advokatsamfundet innebär förslaget att man gör
            en åtskillnad mellan flyktingar och alternativt skydds­behövande,
            vilket kan utgöra en sådan särbehandling av grupper i likartad
            situation att det riskerar att stå i strid med Sveriges internationella
            åtaganden vad gäller icke-diskriminering (Sveriges advokatsamfund
            2023: R‑2023/0443). Asylrättscentrum anser att förslaget kan strida
            mot dels familjeåterföreningsdirektivet, dels rätten till familjeliv
            samt förbudet mot diskriminering i Europakonventionens artikel
            8 respektive 14 (Asylrättscentrum 2023: dnr Ju2023/00511). Flera
            remissinstanser anser att förslaget kan slå särskilt hårt mot
            barn och barnfamiljer. Barnombudsmannen och Rädda Barnen ifrågasätter
            om det är förenligt med barnkonventionen (BO 2023: dnr 2023-0061,
            Rädda Barnen 2023: dnr Ju2023/00511). En majoritet av remissinstanserna
            som yttrar sig avstyrker, är negativt inställda till eller har
            synpunkter på förslaget att tremånaders­fristen för kvotflyktingar
            inte längre ska räknas från kvotflyktingens inresa i Sverige.
          </p>
          <p xml:id="i-MFrBhh9ULxRscwpKZSGSKN">
            Vänsterpartiet delar remissinstansernas synpunkter. Förslagen
            syftar till en perma­nent begränsning av möjligheterna till familjeåterförening.
            Att begränsa möjligheterna till undantag från försörjningskravet
            för alternativt skyddsbehövande kommer att leda till att allt
            fler barn tvingas leva separerade från sina föräldrar under en
            längre tid alternativt aldrig återförenas med sina föräldrar och
            syskon. Rätten till familjeåterförening är en grundläggande och
            livsviktig rättighet. Att få leva med sin familj är en avgörande
            faktor för att människor ska må bra, känna sig trygga och kunna
            etablera sig i ett nytt land. Eventuella begränsningar av den
            rättigheten måste ske med stor försiktighet och vara proportionerliga
            och försvarbara i förhållande till syftet de vill uppnå. Regeringens
            förslag är varken proportionerliga eller försvarbara. De strider
            dessutom mot flera kon­ventioner som Sverige antagit. Vi kan således
            inte ställa oss bakom regeringens förslag.
          </p>
          <head xml:id="i-XjSATj1GQtgv1CR5nHAEBL" type="h2">
            3.2 Begränsade möjligheter att bevilja uppehållstillstånd av
            humanitära skäl
          </head>
          <p xml:id="i-UkYDey1fbZ2VQXHNWZynkA">
            Regeringen föreslår att möjligheten att bevilja barn och vissa
            vuxna uppehållstillstånd på grund av särskilt ömmande omständigheter
            ska tas bort. För barn ska i stället gälla att de, i likhet med
            vad som gäller för vuxna, ska få beviljas uppehållstillstånd på
            grund av synnerligen ömmande omständigheter med den skillnaden
            att det inte ska krävas att de omständigheter som kommer fram
            har samma allvar och tyngd som krävs för att tillstånd ska beviljas
            vuxna personer (prop. 2023/24:18 s. 23).
          </p>
          <p xml:id="i-8hNscdt9GeSs4jmWTFZact">
            Många remissinstanser avstyrker eller är negativt inställda till
            förslaget. Barnombuds­mannen anser att de syften som framfördes
            när den nuvarande bestämmelsen infördes 2014 alltjämt gör sig
            gällande och framhåller, återigen, att barnkonventionen numera
            har ställning som svensk lag. Mot bakgrund av detta ifrågasätter
            BO att regeringen, utan en fördjupad analys av barns rättigheter
            utifrån barnkonventionen, kan överväga det fram­lagda förslaget
            (BO 2023: dnr 2023-0061). Asylrättscentrum menar, å sin sida,
            att det behöver utredas närmare vilka konsekvenser förslaget kommer
            att få, bl.a. i förhållande till nuvarande ordning med tidsbegränsade
            uppehållstillstånd som huvudregel och för unga vuxna som beviljats
            uppehållstillstånd som barn och vars tidigare grund för uppe­hållstillstånd
            har upphört (Asylrättscentrum 2023: dnr Ju2023/00511). Enligt
            Sveriges advokatsamfund riskerar förslaget att skapa en oförutsägbarhet
            för personer som hunnit rota sig i landet som inte är godtagbar
            (Sveriges advokatsamfund 2023: R‑2023/0443). Flera remissinstanser,
            t.ex. Rädda Barnen, befarar att förslaget kommer att leda till
            en försämring för barn och ifrågasätter om förslaget därmed är
            förenligt med barnkonven­tionen (Rädda Barnen 2023: dnr Ju2023/00511).
          </p>
          <p xml:id="i-PW1dGmck5S6bPTbDtE4DCb">
            Vänsterpartiet delar remissinstansernas synpunkter. Vi ser mycket
            allvarligt på att regeringen vill strama åt möjligheten att bevilja
            uppehållstillstånd av humanitära skäl. Regeringens förslag kommer
            i synnerhet att drabba barn. Att barnkonventionen numera är svensk
            lag kräver att Sverige i större utsträckning säkerställer att
            principen om barnets bästa tydliggörs och respekteras – såväl
            i lagstiftning som i praxis. Regeringens förslag innebär en väsentlig
            försämring av barns rättigheter och strider därmed mot andan och
            syftet med barnkonventionen. Vi kan således inte ställa oss bakom
            regeringens förslag.
          </p>
        </div>
        <div type="motSignatures">
          <list>
            <item xml:id="i-SBQiqYCXUA4ggyEH1N8p31" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-4jXYUmHAhE1NjVLWoL9Chk" who="i-S9N4wWD2qfoGM8u1D3QrvL">
              Nadja Awad (V)
            </item>
            <item xml:id="i-Y5bbkWmQkAQwB7pikh41FH" who="i-AcrNjdftfgEDKtVYDbE4tQ">
              Gudrun Nordborg (V)
            </item>
            <item xml:id="i-4KqcxSm7SD5tvA4F2rrJB5" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
