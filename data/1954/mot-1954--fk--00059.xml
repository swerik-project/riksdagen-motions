<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__fk__59/mot_1954__fk__59-001.pdf"/>
      <fw xml:id="i-DqBrdiYAVsiwHMEPQCr3XV">
        Motioner i Första kammaren, nr 59. 15
      </fw>
      <div type="motHeader" xml:id="i-BfbwXZKQGeZskpGDZwBdnU">
        <div type="motTitle" xml:id="i-3Q2EeJR4J29bxtVXrvieEX"/>
        <div type="motSubmissionInfo" xml:id="i-Uu5kqrt9EB8C1eeQXYCSvC"/>
      </div>
      <div type="motBody" xml:id="i-T3rCZFqQfsW1EJdK6NjgSC">
        <div xml:id="i-B8JiQz58mTnqiuFUmDD3en">
          <p xml:id="i-2ZxSAZFncfgLEA2BEGUz9t">
            Nr 59.
          </p>
          <p xml:id="i-DKBLuftXMtyfRdBuNNxVok">
            Av herr Persson, Helmer, och herr Persson, Ola, om förlängning
            av ostkustbanan.
          </p>
          <p xml:id="i-7d9pzSSG5yTxmNnUMni3Wy">
            Bland de många norrlandsproblem, där en stark opinion är för
            handen bland landsdelens befolkning, hör frågan om förlängning
            av ostkustbanan till de angelägnaste. Redan år 1945 hemställde
            riksdagen om utredning rö- rande ostkustbanans förlängning norrut
            till Umeå. Som svar på en rund- fråga i saken, som norrlandskommittén
            lät göra i början av nyssnämnda år, uttalade sig bl. a. länsstyrelserna
            i Västernorrlands, Västerbottens och Norr- bottens län för ostkustbanans
            förlängning. Norrlandskommittén förebringade också en redovisning
            av såväl den tänkta sträckningen som av kostnaderna. I sin helhet
            beräknades förläng- ningen från Nyland via Översjäla—Umeå—Skellefteå—Piteå—Luleå
            till Ha- paranda, utgörande en banlängd av 647 kilometer, kosta
            180 milj. i 1945 års priser. Vid de överväganden, som norrlandskommittén
            gjorde av frågan, kom den fram till att arbetena på förlängningen
            borde påbörjas utan tidsutdräkt. Kommittén framlade som känt också
            förslag om att 1947 års riksdag skulle föreläggas förslag om anläggande
            av de järnvägssträckor, som skulle komma att löpa mellan Örnsköldsvik
            och Umeå samt mellan Örnsköldsvik och Köp- manholmen. Cirka åtta
            år har förflutit sedan norrlandskommittén förelade regeringen
            detta förslag. Sedan synes saken inte ha kommit ur fläcken, trots
            att det är ett projekt av mycket hög angelägenhetsgrad. Det är
            med ständigt ökad för- våning, som ortsbefolkningen och företagen
            i dessa järnvägslösa bygder 1 början av varje nytt år tar del
            av lakoniska besked om att ytterligare ut- byggnader av järnvägsnätet
            »f. n. inte är aktuella». Det bör i sammanhanget erinras om den
            betydelse, som norrlandskommit- tén tillmätte förlängningen av
            ostkustbanan ur sysselsättningssynpunkt. Ja, kommittén ansåg »det
            knappast rationellt att uppskjuta påbörjandet av arbetena i avvaktan
            på en tidpunkt, då arbetslöshet kan komma att inträda. Med järnvägens
            till- komst avses ju bland annat att skapa sådana förhållanden
            att arbetslöshet skall om möjligt undvikas i de trakter, som beröras
            av järnvägen.» När vi nu för frågan om ostkustbanans förlängning
            inför riksdagen, sker det med särskild anknytning just till denna
            synpunkt. Under senare tid har i synnerhet i Ädalen framträtt
            tendenser till vikande sysselsättning och ar- betslöshet. Stora
            utbyggnads- och rationaliseringsarbeten vid skogsindustri-
          </p>
          <pb facs="riksdagen-motions-pdf/data/1954/mot_1954__fk__59/mot_1954__fk__59-002.pdf"/>
          <fw xml:id="i-7d6igGNHG2oQPuCPwSna1z">
            16 Motioner i Första kammaren, nr 59.
          </fw>
          <p xml:id="i-XobrGjeMGEiPfG86id1Ke1">
            erna i Kramfors beräknas minska arbetarantalet vid dessa med
            mellan 500 och 800 man. I stor utsträckning rör det sig om arbetare,
            som inte utan stora svårigheter och uppoffringar kan finna utkomstmöjligheter
            på annan ort eller i andra delar av landet. Det är naturligt om
            de i stället söker sig till byggnads- och anläggningsarbeten,
            som gör det möjligt för dem att kvar- stanna på den plats, där
            de kanske är fast rotade från barn- och ungdoms- åren. Från arbetsmarknadsorganens
            sida har gjorts gällande, att man om några års tid i Ådalen kommer
            att ha en byggnadsarbetarkår, som är över- dimensionerad i förhållande
            till den reguljära byggnadsverksamheten. Dessa sysselsättningsproblem
            utgör ett vägande skäl för att komma från ord till handling i
            fråga om ostkustbanans förlängning. Tanken är ju att den nya sträckningen
            skulle dras från Nyland ovanför Kramfors till Översjäla utanför
            Örnsköldsvik och därifrån vidare norrut till Umeå. Enbart sträckan
            Nyland-—Översjäla har beräknats erfordra 250 000 vinterdagsverken
            och 850 000 sommardagsverken, medan sträckan Översjäla—Umeå beräknats
            dra 250 000 vinterdagsverken och 900 000 sommardagsverken. Det
            är ingen tve- kan om att ett igångsättande av banbygget från Nyland
            och norrut skulle lösa det sysselsättningsproblem, som nu är för
            handen i ådalsdistriktet, under avsevärd tid framåt. De svårigheter,
            som mött vid försöken att på annat sätt lösa dessa sysselsättningsproblem,
            är ytterligare ett skäl för ett snabbt påbörjande av det relativt
            omfattande anläggningsarbete, som ost- kustbanans förlängning
            skulle komma att utgöra. I 1945 års priser beräknades bansträckan
            Nyland-—Översjäla kosta 33,4 milj. och sträckan Översjäla—Umeå
            36,7 milj. även om väsentliga kostnads- stegringar ägt rum sedan
            dess så kan de belopp, som det skulle bli fråga om att utanordna
            för dessa bansträckors utförande, betecknas som blygsamma i förhållande
            till den väldiga betydelse, som ostkustbanans förlängning skulle
            komma att få för hela det berörda områdets befolkning och näringsliv.
            Vi hemställer med hänvisning härtill, att riksdagen beslutar om
            utförande av de planerade järn- vägssträckningarna Nyland—Översjäla
            samt Översjäla— Umeå, samt för detta ändamål i skrivelse till
            Kungl. Maj:t hemstäl- ler om förslag till investeringsanslag av
            erforderlig storlek.
          </p>
          <p xml:id="i-VpA9cv7fakuujd5dddqiJT" type="date">
            Stockholm den 22 januari 1954.
          </p>
          <p xml:id="i-N2j3Xo2pho8scxsLpRn4PG">
            Helmer Persson. Ola Persson.
          </p>
          <p xml:id="i-FsmVt7smz4zCESLXe5xzn">
            Emil Kihlströms Tryckeri A.-B. Stockholm 1954 540134
          </p>
        </div>
      </div>
    </body>
  </text>
</TEI>
