<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KU-00584">
  <teiHeader>
    <fileDesc>
      <titleStmt>
        <title>Normprövning och granskning</title>
        <author corresp="i-EbEcnmS256rQwq3q9xVfku">av Matheus Enholm m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:584 av Matheus Enholm m.fl. (SD)</title>
          <idno type="rdwebb">H702584</idno>
          <rs type="number">584</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H702584/text</ref>
          <ref type="dokument_url_html">http://data.riksdagen.se/dokument/H702584</ref>
          <ref type="dokumentstatus_url_xml">http://data.riksdagen.se/dokumentstatus/H702584</ref>
          <ref type="docx">http://data.riksdagen.se/fil/8829990B-D323-4F91-A3F9-D52A4FB5D8B4</ref>
          <ref type="pdf">http://data.riksdagen.se/fil/0A17F5DF-6ADC-4C88-9F27-20D5A19A3B73</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EbEcnmS256rQwq3q9xVfku</idno>
            <name>Matheus Enholm</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-KUF4FkauEZJFRehwwwUsgF</idno>
            <name>Fredrik Lindahl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TcpRMvA7NUH7VxZ1m46K1W</idno>
            <name>Mikael Strandman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-AbswNU1skgfjJi4ZnN7HgY</idno>
            <name>Per Söderlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-KhNz62ow2bE6PWs4qQhfbC" type="signed"/>
        <correspContext corresp="i-KhNz62ow2bE6PWs4qQhfbC">
          <note type="signatory" corresp="i-EbEcnmS256rQwq3q9xVfku"/>
          <note type="signatory" corresp="i-KUF4FkauEZJFRehwwwUsgF"/>
          <note type="signatory" corresp="i-TcpRMvA7NUH7VxZ1m46K1W"/>
          <note type="signatory" corresp="i-AbswNU1skgfjJi4ZnN7HgY"/>
          <note type="signatory" corresp="i-7HvCHEwjbKSjsnRP39c1s9"/>
        </correspContext>
        <correspAction xml:id="i-TUBYXziP3C6Gn2hCqwS9D5" type="submitted">
          <date when="2019-09-27"/>
          <time when="13:00:21"/>
        </correspAction>
        <correspAction xml:id="i-UUT7HimEEXPh2UcwNbbKvX" type="reviewed">
          <date when="2019-09-30"/>
          <time when="13:38:24"/>
        </correspAction>
        <correspAction xml:id="i-Up7yqsYccuMVrGwBumnW81" type="referred">
          <date when="2019-10-11"/>
        </correspAction>
        <correspAction xml:id="i-Ltpct1iFiVX3dECvficiJZ" type="assigned">
          <date when="2021-04-28"/>
          <time when="17:28:32"/>
        </correspAction>
        <correspContext corresp="i-Ltpct1iFiVX3dECvficiJZ">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-4CL5qHswUPKNYvaK7f457w" type="behandlas_i"/>
        <correspContext corresp="i-4CL5qHswUPKNYvaK7f457w">
          <ref type="uppgift">2019/20:KU16</ref>
          <ref type="ref_dok_id">H701KU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU16</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5M3GCogpURosrXFtfxy3E3" type="behandlas_i"/>
        <correspContext corresp="i-5M3GCogpURosrXFtfxy3E3">
          <ref type="uppgift">2019/20:FiU25</ref>
          <ref type="ref_dok_id">H701FiU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5dq1dWp28BH5XzBE41cpSb" type="behandlas_i"/>
        <correspContext corresp="i-5dq1dWp28BH5XzBE41cpSb">
          <ref type="uppgift">2020/21:KU24</ref>
          <ref type="ref_dok_id">H801KU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU24</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NRLKScSNs21JMMstJgeLkz" type="motHeader">
        <div xml:id="i-5XQm78rv7kVWH7GV2oGALj" type="motTitle">
          Motion till riksdagen 2019/20:584 av Matheus Enholm m.fl. (SD)
          Normprövning och granskning
        </div>
      </div>
      <div xml:id="i-6q4Z7kwhzZh45VyU5CM8Dj" type="motBody">
        <div xml:id="i-Et5eTWPMDJeLyEj3fZLd9L" type="TOC">
          <head xml:id="i-FaMrHATXmry8Fq7PiNJraV">
            Innehållsförteckning
          </head>
          <list xml:id="i-SKusuecuuDY6BeZTrcqkm1">
            <item xml:id="i-6jEKC3VhCPuQkzDYhu95ph" style="indent-level: 1">
              Förslag till riksdagsbeslut
            </item>
            <item xml:id="i-SEVgeEJYGEGoyGFUbaofYn" style="indent-level: 1">
              1 Motivering
            </item>
            <item xml:id="i-PSvWZzPBkJ9Miz4f6PDaoM" style="indent-level: 1">
              2 Granskning av statsråd
            </item>
            <item xml:id="i-YHc9jXxUPxGgnZkigqRdBh" style="indent-level: 2">
              2.1 Abstrakt normprövning
            </item>
            <item xml:id="i-7FxMC5RCnE4iaRKqNbSf2Y" style="indent-level: 2">
              2.2 Val av forum
            </item>
            <item xml:id="i-CJWufPnDtwy3Xw1LKbNPQP" style="indent-level: 2">
              2.3 Tjänstemän med förordnande från regeringen
            </item>
            <item xml:id="i-QaK2ZqUvD9ULZhLaCtTLUf" style="indent-level: 1">
              3 Nämnden för prövning av statsråds och statssekreterares övergångsrestriktioner
            </item>
            <item xml:id="i-8ZV8yJ5cVPBRxgZEZ2tDqf" style="indent-level: 2">
              3.1 Offentliganställda
            </item>
            <item xml:id="i-Rq3ADCSGXGf3TTVCp5BjWW" style="indent-level: 2">
              3.2 Sanktioner
            </item>
            <item xml:id="i-R7AYx5QX6Weep2rzcsM79d" style="indent-level: 2">
              3.3 Arbetsmarknadens parter
            </item>
            <item xml:id="i-7PXvuUvSeaA22a9w9u2BcZ" style="indent-level: 2">
              3.4 Ledamöter och arvoden
            </item>
          </list>
        </div>
        <div xml:id="i-Esi6q4gUAuco29QaKSusuK" type="motProposal" subtype="förslag">
          <head xml:id="i-F4oFiCoMfmHiLV6qHSszz9">
            Förslag till riksdagsbeslut
          </head>
          <list xml:id="i-7jgX7HBvgH2g5jtrfgBNeu" style="ol">
            <item xml:id="i-XcH3pNkzc9mYoUZbBtE6SL">
              Riksdagen ställer sig bakom det som anförs i motionen om att
              knyta konstitutionsutskottet, Justitieombudsmannen och domstolarna
              närmare varandra och tillkännager detta för regeringen.
            </item>
            <item xml:id="i-58T5tZJGXJtMeMpLndtgdt">
              Riksdagen ställer sig bakom det som anförs i motionen om att
              statsråd, innevarande såväl som avgångna, och andra ska kunna
              föreläggas att vid vite, eller annan rättsverkan, infinna sig
              till konstitutionsutskottets utfrågningar och tillkännager detta
              för regeringen.
            </item>
            <item xml:id="i-9vcsmWVCyocxXKm5rJMB9u">
              Riksdagen ställer sig bakom det som anförs i motionen om sanningsplikt
              och tillkännager detta för regeringen.
            </item>
            <item xml:id="i-TYWGwmLNqhwbSCnZD9SEu5">
              Riksdagen ställer sig bakom det som anförs i motionen om ett
              abstrakt normprövningssystem och tillkännager detta för regeringen.
            </item>
            <item xml:id="i-DFDhwCm2tRLwmxXY2VQgpc">
              Riksdagen ställer sig bakom det som anförs i motionen om normprövning
              av EU-rättsakter och tillkännager detta för regeringen.
            </item>
            <item xml:id="i-57GCeaNEM6aLPqeB4gPEQr">
              Riksdagen ställer sig bakom det som anförs i motionen om att
              utreda hur ansvar kan utkrävas av regeringen om den agerat genom
              ombud, t.ex. en nationell samordnare eller en ombudsman, och tillkännager
              detta för regeringen.
            </item>
            <item xml:id="i-9uBHgyeL6gRn5KCMWjTkdK">
              Riksdagen ställer sig bakom det som anförs i motionen om att
              reglerna för karens och ämnesrestriktion även bör omfatta myndighetschefer
              och andra offentliganställda och tillkännager detta för regeringen.
            </item>
            <item xml:id="i-WBzcav6NwG5YRdAnfgwAA2">
              Riksdagen ställer sig bakom det som anförs i motionen om sanktioner
              och tillkännager detta för regeringen.
            </item>
            <item xml:id="i-5pthtkNLWDxy7qGAtn94Di">
              Riksdagen ställer sig bakom det som anförs i motionen om arbetsmarknadens
              parter och tillkännager detta för regeringen.
            </item>
            <item xml:id="i-RWRTz2k1rhp1GSeWnNvCGT">
              Riksdagen ställer sig bakom det som anförs i motionen om ledamöter
              och arvoden och tillkännager detta för regeringen.
            </item>
          </list>
        </div>
        <div xml:id="i-MjDb9EqVWKutn1NMP3m9xe" type="motContent">
          <head xml:id="i-9nBGxL7Y33CjegejaRCznR" type="h1">
            1 Motivering
          </head>
          <p xml:id="i-8RCAimRUDa43yEVk2YrSk9">
            Riksdagens arbete har på senare år förändrats i flera avseenden.
            Från att ha ägnat sig åt detaljstyrning på många områden jobbar
            man idag mer med att sätta ekonomiska, juridiska och politiska
            ramar, varefter det mesta av genomförandet delegeras till i första
            hand regeringen. För att säkerställa att denna delegation fungerar
            som den ska, det vill säga att regeringen håller sig inom de angivna
            ramarna och avsikterna, krävs emellertid att riksdagen och övriga
            berörda instanser har verkningsfulla medel för kontroll och ansvarsutkrävande.
            Här har en del steg tagits på vägen men när det kommer till att
            granska juridiken och politiken jobbar man vidare med i princip
            samma verktyg som tidigare, främst Lagrådet och konstitutionsutskottet
            (KU), vars utlåtanden sällan förpliktar och vilkas roller varit
            förhållandevis oförändrade i modern tid. Även om riksdagen har
            möjligheterna att utkräva ansvar med konkreta och kännbara konsekvenser,
            såsom misstroendeförklaring eller åtal hos Högsta domstolen, så
            används inte dessa i praktiken (senaste gången ett statsråd åtalades
            var år 1854). Möjligheterna att utkräva personligt ansvar minskade
            också i och med att ämbetsansvaret avskaffades 1975. Vad det tillkännagivande
            som konstitutionsutskottet lämnade till regeringen förra mandatperioden
            om en översyn av lagstiftningen om tjänstefel kommer landa i vet
            vi ännu inte. Det finns heller inget tvång att vare sig inställa
            sig eller tala sanning när konstitutionsutskottet kallar och i
            dagsläget ytterst få, om ens i realiteten några, rättssäkra sanktionsmöjligheter
            mot avgångna regeringsmedlemmar. Sverigedemokraterna presenterar
            därför ett antal förslag för att stärka den parlamentariska kontrollen.
          </p>
          <head xml:id="i-5wv1Tbw4JxExNVhJxLdDCy" type="h1">
            2 Granskning av statsråd
          </head>
          <p xml:id="i-8Ryw2UTHP74F41BsJ8xAvm">
            Regeringen styr riket och är ansvarig inför riksdagen. I detta
            ligger att regeringen, förutom att fatta egna beslut, kan delegera
            ansvar och uppgifter. Detta är i sig inget konstigt men det är
            viktigt att riksdagen även ska kunna följa upp ansvaret om så
            har skett. Därför bör möjligheterna att utkräva ansvar finnas
            för de fall den som utövar eller har utövat delegerad makt inte
            håller sig inom angivna ramar och de intentioner som meddelats
            av riksdagen eller på annat sätt åsidosatt vad som är rimligt
            att förvänta sig av någon i den aktuella tjänsteställningen. En
            första åtgärd är förstås att införa ett fullödigt och heltäckande
            moderniserat, effektivt ämbetsansvar. Givetvis med sedvanlig preskriptionstid
            så att även exempelvis avgångna statsråd kan hållas ansvariga
            för uppenbar oskicklighet i sin tidigare ämbetsutövning, vad gäller
            till exempel bristfällig beredning av regeringsärenden. Uppdraget
            som statsråd är ingenting man bör vare sig få eller ta för lång
            och trogen tjänst, utan accepterar man att ikläda sig denna roll,
            med tillhörande ytterst väl tilltagna ekonomiska ersättning, så
            ska det vara för att man besitter sådan kompetens på området att
            man också är beredd att påta sig visst ansvar, eller risk, för
            resultaten. Vår förhoppning är att regeringen återkommer med fullödiga
            utredningsdirektiv med anledning av den kommande översynen av
            tjänstefel som tillgodoser ovanstående.
          </p>
          <p xml:id="i-JiHdGm6nnuwqsciuqs6TK1">
            En annan fråga som bör övervägas är om KU, eventuellt via Högsta
            domstolen, borde kunna förelägga vite eller besluta om annan rättsverkan
            för såväl innevarande som före detta regeringsmedlemmar och andra
            personer som vägrar inställa sig när konstitutionsutskottet kallar.
            Möjlighet torde då också finnas för utskottet att belägga berörda
            personer med sanningsplikt på motsvarande sätt som redan kan göras
            med tystnadsplikt, varifrån Högsta domstolen får bedöma och avgöra
            eventuella avsteg ifall misstanke härom skulle uppstå. På så sätt
            kan rättssäkerheten säkerställas utan att själva utskottets karaktär
            för den sakens skull förändras till att bli mer domstolsliknande,
            samtidigt som deltagandet i processen inte längre överlåts åt
            den granskades godtycke.
          </p>
          <p xml:id="i-2z3Ui5pzEj5Q2pBuxrgFWU">
            En ytterligare effekt av att skärpa upp de möjliga konsekvenserna
            av en KU-granskning skulle vidare kunna bli att den utveckling
            vissa tycker sig se, nämligen att en del riksdagsledamöter alltmer
            verkar använda sig av KU-anmälningar för politiska nålstick, kan
            vändas. Så länge ådragen kritik mest är allmänt klandervärt för
            berört statsråd och regering, men utan någon egentlig risk för
            åtal eller dylikt, behöver man som anmälare inte heller känna
            något större ansvar för eventuella följder av sin anmälan. Skulle
            det emellertid föreligga en verklig och betydande risk för den
            som anmäls blir också ansvaret för den som anmäler mer påtagligt.
            Härigenom skulle förmodligen såväl digniteten på inlämnade anmälningar
            som KU:s anseende i stort öka.
          </p>
          <head xml:id="i-LuicDmRramgMbBNhoJWq1u" type="h2">
            2.1 Abstrakt normprövning
          </head>
          <p xml:id="i-Hgz43FJYTcN6JNc66gK4Mg">
            Ibland inträffar det att riksdagen har fattat beslut som av någon
            anledning efter ett tag visat sig vara motstridigt i något avseende
            eller på annat sätt svårhanterligt i den praktiska rättstillämpningen.
            Detta trots den omfattande granskning, och ibland även kritik
            av förslaget som genomförs, av bland annat Lagrådet innan en lag
            röstas igenom i riksdagen. Men om en domstol eller myndighet därefter
            finner att en lag eller annan föreskrift strider mot någon annan
            lag eller grundlag får domstolen och/eller myndigheten inte tillämpa
            den aktuella bestämmelsen. Detta kallas för konkret normprövning,
            och ogiltigförklarandet gäller formellt endast för det enskilda
            fallet eller målet. Så även om den nuvarande ordningen kan sägas
            fungera tillfredsställande för specifika ärenden bör den utökas
            så att en domstol också kan granska befintliga lagar och liknande
            om man bedömer att samhällsutvecklingen fortskridit på ett sådant
            sätt att av riksdagen tidigare fattade beslut inte längre kan
            tillämpas så som ursprungligen var avsett. Det handlar alltså
            om att också införa en abstrakt normprövning. Dock bör denna vara
            begränsad till att i så fall ske på domstolens eget initiativ,
            alternativt av någon för ändamålet särskilt utsedd myndighet.
            Möjligen skulle en sådan myndighet, till exempel JO, då också
            kunna agera på sådana anmälningar från allmänheten som den bedömer
            lämpliga. Men i övrigt bör inte enskilda kunna väcka talan enkom
            för att få en viss bestämmelses lagenlighet prövad, med mindre
            än att saken som idag hör till ett specifikt ärende och då redan
            kan hanteras inom ramen för till exempel den kommunala besvärsrätten.
            I kombination med befintliga möjligheter till hänskjutning från
            tingsrätt till Högsta domstolen i vissa civilrättsliga mål samt
            det tillkännagivande Sverigedemokraterna ställt sig bakom om möjlighet
            att erhålla skadestånd för det fall en offentlig aktör bryter
            mot regeringsformen torde härigenom såväl det allmännas som enskildas
            intressen vara tillbörligt tillvaratagna. Det är emellertid väsentligt
            för demokratin att en domstol, med ett fåtal tjänstemän, aldrig
            får upphäva de folkvaldas regler och beslut helt och hållet. Förslagsvis
            blir istället resultatet av en abstrakt normprövning först och
            främst prejudicerande för undertillhörande instansers fortsätta
            rättstillämpning, intill dess riksdagen med anledning av detta
            förhoppningsvis återkommer med nya beslut som är mer samstämmiga
            och ändamålsenliga. Dessa får förstås i sin tur sedan också underkastas
            motsvarande prövning, med ett då förmodat mer gynnsamt resultat.
            Tillsammans med Lagrådets arbete och befintliga möjligheter att
            värna särskilt angelägna rättsprinciper inom ramen för det grundlagsskyddade
            området torde denna abstrakta normprövning i efterhand dessutom
            komplettera och bidra till en större motståndskraft mot populistiska
            dagsländor inom politiken.
          </p>
          <head xml:id="i-DUpNReDvbpe9LVueAQRGbX" type="h2">
            2.2 Val av forum
          </head>
          <p xml:id="i-9u2YmHMVjnM5wQRKZNrhQQ">
            Sverigedemokraterna vill utreda om detta som nämnts ovan bör
            samlas i en särskild nyinrättad författningsdomstol alternativt
            hos någon eller några redan befintliga myndigheter. Med tanke
            på att en nyinrättad författningsdomstol förmodligen ändå skulle
            rekrytera merparten av sin kompetens från Högsta domstolen och
            Högsta förvaltningsdomstolen skulle ett möjligt alternativ kunna
            vara att istället arbeta vidare med de instanser som redan finns
            och utöka dessas befogenheter. Exempelvis kan Lagrådet beredas
            möjlighet att ombesörja den abstrakta normprövningen i efterhand
            alternativt skulle samtliga nu aktuella ansvarsområden kunna läggas
            över på Högsta domstolen, delvis enligt österrikisk förlaga, varvid
            denna får organisera sig och samråda med den kompletterande expertis
            från till exempel Högsta förvaltningsdomstolen som den bedömer
            nödvändig för att kunna fullgöra sina uppdrag på ett fullödigt
            sätt. Skulle å andra sidan utredningen komma fram till att instiftandet
            av en ny domstol vore att föredra bör övervägas om inte denna
            i så fall också ska ta över befintlig verksamhet från Högsta domstolen,
            Högsta förvaltningsdomstolen och Lagrådet, så att allt kan samlas
            där på ungefär motsvarande sätt som för United States Supreme
            Court.
          </p>
          <p xml:id="i-WJ3boNpPXCB393K45ffWyQ">
            Oaktat form bör valt forum även ha till uppgift att pröva huruvida
            anhängiggjorda påbud och dekret från EU är förenliga med svensk
            grundlag, på motsvarande sätt som EU-domstolen anser sig ha tolkningsföreträde
            över svensk grundlag.
          </p>
          <p xml:id="i-RYwH7nSQnA11bRoAZNFMxz">
            Men målet är alltså inte att införa en renodlad författningsdomstol,
            där alla författningar eller beslut från alla myndigheter ska
            kunna överprövas.
          </p>
          <head xml:id="i-LshnREJXkFPsmu9jNnERRk" type="h2">
            2.3 Tjänstemän med förordnande från regeringen
          </head>
          <p xml:id="i-QPRaNpc2UGX2uuJp7Qwizz">
            Ytterligare en angelägen utredning som skulle behöva tillsättas
            i sammanhanget, förslagsvis i form av en parlamentariskt sammansatt
            kommitté, berör visst ansvarsutkrävande gentemot regeringen för
            det arbete särskilt utsedda s.k. nationella samordnare bedriver
            på regeringens uppdrag. Detta då nuvarande regelverk endast medger
            att en regering, alternativt ännu värre ett enskilt statsråd,
            som misstänks äventyra kommunernas och myndigheternas grundlagsskyddade
            självständighet kan KU-anmälas samt underställas en misstroendevotering.
            Denna kontrollmakt med påföljande sanktionsmöjligheter innehas
            då alltså av riksdagen. Men vad händer om och när motsvarande
            istället sker genom en av regeringen tillsatt samordnare med ett
            pådrivande uppdrag från regeringen, varvid denne går in och gör
            i princip samma sak för att förverkliga regeringens ambitioner?
            Då en tjänsteman inte kan KU-anmälas eller röstas bort i riksdagen
            övergår helt plötsligt ansvarsutkrävandet till regeringen, som
            alltså var den part som egentligen ville få den aktuella åtgärden
            utförd. Här uppstår förstås en uppenbar intressekonflikt och ett
            osäkert rättsläge, vilket måste utredas och klargöras.
          </p>
          <p xml:id="i-9i3jAHXEnfCezTHnFLhTD7">
            Utan att föregripa en sådan utredning skulle en framkomlig väg
            kunna vara att göra den som utsett samordnaren direkt ansvarig
            för dennes agerande. Med en potentiell risk att själv kunna drabbas
            av KU-anmälningar och/eller misstroendevotum finns en klar ansvarskedja
            och tydliga incitament att hålla respektive samordnare under uppsikt
            och i strama tyglar. Vid ett avsättande eller avgång av statsråd
            skulle också av denne utsedda samordnares förordnanden automatiskt
            upphöra inom förslagsvis tre månader. Förordnanden som sträcker
            sig över regeringsombildningar alternativt -skiften förutsätter
            då att ett nytt statsråd under denna tid skriftligen övertar ansvaret
            för av tidigare statsråd utsedda samordnare, för att dessa ska
            vara fortsatt giltiga. Först efter uppenbart trots, där även nya
            statsråd fortsätter att ta på sig ansvaret för uttalat oönskade
            samordnares förordnanden, kan det vara proportionerligt att riksdagen
            som idag måste avsätta hela regeringen, med påföljande ny talmansrunda
            och eventuellt extra val, för att säkerställa en rimlig möjlighet
            att kunna avpollettera olämpliga samordnande. Utredningen bör
            i så fall med anledning av detta även överväga lämpligheten i
            att samordnare organiseras som egna myndigheter eller huruvida
            dessa, liksom till exempel statssekreterare, uteslutande bör inrymmas
            i Regeringskansliet.
          </p>
          <head xml:id="i-MwuKLfQhWkk9EaciA3EEXQ" type="h1">
            3 Nämnden för prövning av statsråds och statssekreterares övergångsrestriktioner
          </head>
          <p xml:id="i-DFPVFidCgmtpEqQgGdrPVe">
            Nämnden för prövning av statsråds och statssekreterares övergångsrestriktioner
            infördes 1 juli 2018 och har till uppgift att pröva frågor om
            övergångsrestriktioner för personer som är eller har varit statsråd
            eller statssekreterare och som avser att börja ett nytt uppdrag
            eller en ny anställning i annan än statlig verksamhet eller etablera
            näringsverksamhet. Sverigedemokraterna välkomnade detta men hade
            förslag på förbättringar. Dessa vann emellertid inget stöd i riksdagen
            varför vi nu för fram dessa förslag igen.
          </p>
          <head xml:id="i-4EDaDwFUYeVK3CAgnfu1wA" type="h2">
            3.1 Offentliganställda
          </head>
          <p xml:id="i-5FQjeXUdTEpmC6tAb27m1u">
            Regelverket bör även omfatta myndighetschefer och andra offentliganställda
            vars övergång kan orsaka intressekonflikter, otillbörliga fördelar
            för någon enskild, ekonomiska skador för staten eller för övrigt
            påverka det allmännas förtroende för staten. Som exempel kan nämnas
            att det vore djupt olämpligt om t.ex. riksbankschefen gick över
            till någon av storbankerna. Samtidigt är det viktigt att påtala
            att denna reglering inte får utgöra ett yrkesförbud genom att
            omöjliggöra eller kraftigt försvåra för myndighetschefer att övergå
            till en anställning i det privata näringslivet. Varje fall ska
            betraktas enskilt, och nämndens bedömning bör således göras utifrån
            detta.
          </p>
          <head xml:id="i-ChJnRunrWCKrJb8DHLReGp" type="h2">
            3.2 Sanktioner
          </head>
          <p xml:id="i-3vKsjMFH26M5vtLTZdFxjV">
            När nämnden infördes anförde regeringen att inga sanktioner var
            behövliga för att säkerställa efterlevnaden av regleringen. Regeringen
            hänvisade till den praxis som numera anses gälla hos KU där statsråden
            försäkrar att de kommer att infinna sig till ett KU-förhör. Det
            är principiellt olämpligt att instifta lagar och regler om det
            inte medför några rättssäkra konsekvenser att bryta mot desamma.
            Regeringen bör därför återkomma till riksdagen med en komplettering
            av förslaget i denna del, till exempelvis skulle ett underlåtande
            att följa en restriktion kunna förenas med ett vite.
          </p>
          <head xml:id="i-Gw9eKrSRf7dtyAJpgX7xB" type="h2">
            3.3 Arbetsmarknadens parter
          </head>
          <p xml:id="i-AVGxg3kP2euhFghKveaAKR">
            Lagen om restriktioner vid statsråds och statssekreterares övergång
            till annan än statlig verksamhet bör även omfatta arbetsmarknadens
            parter. Intressekonflikten mellan att vara statsråd och att sedan
            anta en högt uppsatt post i till exempel ett fackförbund riskerar
            att skada allmänhetens förtroende för staten. Regeringen bör därför
            återkomma till riksdagen med en förändring.
          </p>
          <head xml:id="i-PA6wsoYUCZJJXKzhPPXBhc" type="h2">
            3.4 Ledamöter och arvoden
          </head>
          <p xml:id="i-WgceeSNjaPsUTy3umDz98B">
            Nämnden tillsätts av riksdagen och består av fem ledamöter. Nämnden
            ska ledas av en domare eller en f.d. domare. Därutöver ska nämnden
            bestå av ytterligare minst en person med domarbakgrund, som ska
            vara ersättare för den ordinarie ordföranden, minst en person
            som ska ha varit statsråd och minst en person som ska ha varit
            statssekreterare.
          </p>
          <p xml:id="i-3VGmdWVJSNaHkrr4vTnoMS">
            Då nämnden de facto tillsätts av riksdagen är det oundvikligt
            att det trots dessa kriterier föreligger en politisk koppling.
            Självklart bör nämnden ha stöd av personer med god juridisk kunskap,
            exempelvis domare eller f.d. domare. Utöver detta bör dock partierna
            äga frihet att nominera de som de finner lämpliga att ingå i nämnden.
          </p>
          <p xml:id="i-T8ZUsVz6THu3W8Fnx5DQBR">
            Nämndens ledamöter uppbär ett årsarvode för uppdraget. Det är
            rimligt att anta att nämndens arbetsbelastning framgent kommer
            att bli mycket varierande. Det kan exempelvis vara betydligt fler
            ärenden att behandla efter ett regeringsskifte än under långa
            tider av stabil regeringsbildning. Således är det mer lämpligt
            att nämndens ledamöter erhåller ett mötesarvode, snarare än årsarvode.
          </p>
        </div>
        <div xml:id="i-85WX29t8diuZZBtwaNxzf2" type="signatureBlock">
          <list xml:id="i-BvtfurNtfj54juh2rTuy8S">
            <item xml:id="i-PVABoyj9YDRgVhHenUfZvT" who="i-EbEcnmS256rQwq3q9xVfku" type="signature">
              Matheus Enholm (SD)
            </item>
            <item xml:id="i-TcuQNVhNoWAEuqrhqeEaTW" who="i-KUF4FkauEZJFRehwwwUsgF" type="signature">
              Fredrik Lindahl (SD)
            </item>
            <item xml:id="i-XM8MB2VEHe847g41cwVG7u" who="i-TcpRMvA7NUH7VxZ1m46K1W" type="signature">
              Mikael Strandman (SD)
            </item>
            <item xml:id="i-LRMwYuEa8EaLAUEUWhqurM" who="i-AbswNU1skgfjJi4ZnN7HgY" type="signature">
              Per Söderlund (SD)
            </item>
            <item xml:id="i-RtLBM52ZvQx1voG14hoEDc" who="i-7HvCHEwjbKSjsnRP39c1s9" type="signature">
              Patrick Reslow (SD)
            </item>
          </list>
        </div>
      </div>
    </body>
  </text>
</TEI>
