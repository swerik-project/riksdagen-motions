<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__fk__18/mot_1963__fk__18-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Första kammaren, nr 18 år 1963
          </p>
          <p>
            Nr 18
          </p>
          <p>
            Av herr Geijer, Arne, och herr Johansson, Knut, om utredning
            an- gående en generell förkortning av arbetstiden.
          </p>
          <p>
            (Lika lydande med motion nr 20 i Andra kammaren)
          </p>
          <p>
            Under åren 1958—1960 genomfördes i enlighet med ett år 1956 framlagt
            utredningsförslag en allmän förkortning av arbetstiden från 48
            till 45 tim- mar per vecka. I direktiven för utredningen hade
            dåvarande chefen för socialdeparte- mentet anfört att det successiva
            införandet av 45-timmarsveckan endast kunde ses som en etapp på
            vägen mot ytterligare förkortning av arbetsti- den och att målsättningen
            på arbetstidens område vore en normalarbetstid av 40 timmar per
            vecka. Denna uppfattning underströks starkt från fack- ligt håll
            under remissbehandlingen av utredningsförslaget. Internationellt
            har likaså strävandena på arbetstidens område vid 1962 års Internationella
            arbetskonferens i en rekommendation (nr 116) angåen- de förkortning
            av arbetstiden angetts vara 40 timmarsveckan. I rekom- mendationen
            har vidare, såsom även understrukits från svensk sida under den
            förberedande behandlingen av rekommendationsförslaget, framhållits,
            att både formerna och tidpunkten för detta måls uppnående måste
            skifta från land till land och vara beroende av landets egna förhållanden
            beträf- fande arbetstidsregleringen. Genom det nu föreliggande
            förslaget till förlängning av semestern från 3 till 4 veckor kommer
            en viss ytterligare arbetstidsförkortning att genom- föras med
            full verkan fr. o. m. 1965. Semesterförlängningen kan anses mot-
            svara en generell förkortning av veckoarbetstiden med 1 timme.
            Vid Landsorganisationens kongress år 1961 framfördes i flera motioner
            krav på en generell förkortning av arbetstiden. Från kongressens
            sida un- derströks det självklara i dessa krav men att både formerna
            och tidpunk- ten för genomförandet av en förkortning vore en avvägningsfråga.
            Genom det förväntade förslaget om 4-veckorssemester hade man från
            fackligt håll anslutit sig till tanken att för närvarande vore
            denna reform den mest be- hövliga. Vid kongressbehandlingen betonades
            vidare vad som tidigare även framhållits i betänkandet om generell
            arbetstidsförkortning, nämligen att frågan om en förkortad arbetstid
            måste ses i relation till andra möjligheter att taga ut de kommande
            årens produktionsökning. I september 1957 gav socialministern
            socialstyrelsen i uppdrag att med biträde av särskilt tillkallade
            sakkunniga undersöka arbetstidsförkortning-
          </p>
          <pb facs="riksdagen-motions-pdf/data/1963/mot_1963__fk__18/mot_1963__fk__18-002.pdf"/>
          <p>
            Motioner i Första kammaren, nr 18 år 1963 13
          </p>
          <p>
            ens ekonomiska och sociala verkningar. 1959 befriades socialstyrelsen
            från uppdraget, och en särskild utredning tillsattes för att fullfölja
            undersök- ningen. I början av 1962 avgav utredningen ett första
            delbetänkande (SOU 1962: 17) om arbetstidsförkortningens omfattning
            och utläggning. Enligt vad som under hand erfarits torde utredningens
            huvudbetänkande sanno- likt bli färdigt under 1963. Utredningen
            om kortare arbetstid framlade i sitt betänkande vissa all- männa
            kalkyler om arbetstidsförkortningens ekonomiska verkningar. En-
            ligt dessa skulle en arbetstidsförkortning med 3 timmar per vecka
            kunna medföra ett produktionsbortfall motsvarande upp till två
            års normal pro- duktionsökning. Som normal produktionsökning räknades
            därvid tre pro- cent per år. Denna minskning kunde under vissa
            förhållanden leda till an- passningssvårigheter för samhällsekonomien
            beträffande exempelvis kon- sumtions- och investeringsutvecklingen,
            prisutvecklingen och utrikeshan- deln. Även om det som nämnts
            ännu inte finns några mer exakta uppgifter om arbetstidsförkortningens
            verkningar, är det utifrån annan tillgänglig sta- tistik möjligt
            att dra vissa allmänna slutsatser om verkningarna. I denna statistik
            finnes det ingenting som tyder på att arbetstidsförkortningen
            åren 1958—1960 medförde några särskilda störningar för den svenska
            ekono- mien. Den som sannolik förutsedda minskningen i produktionsökningen
            har uteblivit. Bruttonationalproduktens årliga ökning var under
            perioden 1951—1961 3,4 7 och under arbetstidsförkortningsåren
            1958—1960 3,3 96. Industriproduktionsökningen, som för åren 1951—1961
            i genomsnitt upp- gick till 3,3 20, var åren 1958—1960 4,0 7.
            Inte heller andra områden av ekonomien har synbarligen påverkats
            i nå- gon avgörande grad. Bruttoinvesteringarna ökade mer under
            arbetstids- förkortningsåren än under hela perioden i genomsnitt
            eller 5,3 I per år 1958—1960 mot 4,3 90 åren 1951—1961. Lönerna
            — även reallönerna — har stigit under förkortningsåren. Tim- förtjänsten
            för manliga industriarbetare har under åren 1958—1960 real- mässigt
            ökat med 2,8 Z per år mot 4,1 20 per år under hela perioden 1951—
            1961. Detta betyder att ökningen från 1957 till 1960 uppgick till
            8,6 9, vilket mer än väl motsvarar arbetstidsförkortningen, som
            under samma tid uppgick till 5,7 X. Icke heller prisnivån i landet
            har utvecklats negativt i någon påtaglig ut- sträckning. Mot en
            genomsnittlig prisstegring av 4,5 Z per år för tiden 1951—1961
            var stegringen under åren 1958—1960 i genomsnitt endast 3,1 96.
            Även om den refererade statistiken icke ger något besked om arbetstids-
            förkortningens direkta betydelse, är det tydligt att denna icke
            haft några skadliga verkningar på den svenska ekonomien. Det kan
            således samman-
          </p>
          <pb facs="riksdagen-motions-pdf/data/1963/mot_1963__fk__18/mot_1963__fk__18-003.pdf"/>
          <p>
            14 Motioner i Första kammaren, nr 18 år 1963
          </p>
          <p>
            fattningsvis konstateras att under de år den allmänna arbetstiden
            förkor- tades från 48 till 45 timmar per vecka kunde takten i
            produktionsökningen upprätthållas, investeringstakten ytterligare
            ökas, reallönerna ökas och ut- rikeshandeln stegras.
          </p>
          <p>
            Det torde vara uppenbart att det för närvarande finns mycket
            starka önskemål att genomföra en ytterligare förkortning av arbetstiden.
            Både vid Landsorganisationens kongress 1961 och vid ett flertal
            andra fackliga kongresser under senare år har frågan om en arbetstidsförkortning
            till- mätts stor betydelse.
          </p>
          <p>
            Likaså kan man konstatera att arbetstidsfrågan fått ökad aktualitet
            på det internationella området. Främst har strävandena på arbetstidsförkort-
            ningens område kommit till uttryck i Internationella arbetsorganisationens
            förut omnämnda rekommendation. Men också inom olika länder diskuteras
            och pågår en utveckling mot arbetstidsförkortning, därvid man
            ofta kan utgå ifrån en normalarbetstid som ligger under vår egen
            45-timmarsvecka. Denna utveckling torde vara särskilt påtaglig
            i USA, Tyskland och Eng- land. Inom den Gemensamma marknaden kan
            för övrigt arbetstidsförkort- ningen bli av särskild vikt med
            hänsyn till de franska kraven på ett gene- rellt genomförande
            av 40-timmarsveckan som gemensam bas. Utvecklingen inom EEC kommer
            självfallet att få en direkt betydelse för den svenska situationen.
            Vad beträffar de ekonomiska verkningarna av en arbetstidsförkortning
            har det, som ovan framhållits, erfarenhetsmässigt visat sig att
            en fortgå- ende sänkning av arbetstiden väl låter sig förena med
            en kontinuerlig steg- ring av industriens och andra näringars
            produktivitet. Den ekonomiska ut- vecklingen under 1960-talet
            bör därför, om inte exceptionellt ändrade kon- junkturförhållanden
            inträffar, ge goda förutsättningar för en fortgående arbetstidsförkortning.
            Genomförandet av förkortningen från 48- till 45-timmarsvecka skedde
            successivt under perioden 1958—1960. Erfarenheterna härav visar
            att detta gav hela näringslivet goda möjligheter till en smidig
            anpassning till de ändrade förhållandena. Likaså visade det sig
            värdefullt med den avtals- frihet för arbetsmarknadsparterna på
            arbetstidens område som samtidigt infördes. Den nya arbetstidsreformen
            synes därför i stor utsträckning kun- na bygga på metoderna och
            erfarenheterna från 45-timmarsveckans ge- nomförande. En ytterligare
            förkortning av arbetstiden kan självfallet inte genomfö- ras omedelbart,
            då det är uppenbart att en arbetstidsreform måste föregås av noggranna
            förberedelser och ingående överväganden om den lämpligaste utformningen,
            takten i genomförandet m. m. Givetvis bör härvid arbets- marknadsparterna
            beredas tillfälle att deltaga. Med hänsyn till det nu sag-
          </p>
          <pb facs="riksdagen-motions-pdf/data/1963/mot_1963__fk__18/mot_1963__fk__18-004.pdf"/>
          <p>
            Motioner i Första kammaren, nr 18 år 1963 15
          </p>
          <p>
            da bör en utredning tillsättas snarast möjligt för att under
            de närmaste åren förbereda en generell förkortning av arbetstiden.
            Det bör vidare påpekas att det redan i det år 1954 av 1947 års
            arbets- tidsutredning framlagda betänkandet (V) angående ny arbetstidslagstift-
            ning och partiell arbetstidsförkortning framfördes förslag om
            sänkning av den enligt lag tillåtna övertiden, om särskild arbetstidsförkortning
            för arbetstagargrupper med särskilt påfrestande eller hälsofarligt
            arbete (där- ibland skiftarbetarna) samt om utvidgning av arbetstidslagens
            tillämp- ningsområde att omfatta i princip varje verksamhet, såväl
            privat som of- fentlig, i vilken arbetstagare användes till arbete
            för arbetsgivares räk- ning. Dessa förslag har emellertid ännu
            icke genomförts. Det synes emel- lertid önskvärt att de nu ånyo
            görs till föremål för behandling. Därvid bör i synnerhet beaktas
            behovet av arbetstidsförkortning för skiftarbetarna, särskilt
            för dem som arbetar inom tvåskiftsarbete och i diskontinuerlig
            drift. En utredning bör få till uppgift att göra en allmän genomgång
            av alla de problem som sammanhänger med nästa etapp av den generella
            arbetstids- förkortningen. Bland dessa problem må här nämnas de
            olika avvägnings- möjligheterna mellan den direkta materiella
            standardhöjningen och ökad fritid, förhållandet mellan dag- och
            veckoarbetstid, den internationella ut- vecklingen på arbetstidens
            område och självfallet de ekonomiska övervä- gandena, nationellt
            och internationellt. Det synes för närvarande inte vara anledning
            att ange någon bestämd målsättning, räknat i veckoarbetstid, för
            den kommande arbetstidsförkortningen, utan den får bedömas med
            hänsyn till bl. a. de ovan antydda olika faktorerna. Givetvis
            bör dock utrednings- arbetet bedrivas så att arbetstidsreformen
            skall kunna genomföras så snart som möjligt under 1960-talet.
            I utredningsuppdraget bör vidare ingå att granska behovet av en
            förkort- ning av arbetstiden speciellt för arbetstagargrupper
            med särskilt påfres- tande arbete, såsom skiftarbetare. Med hänsyn
            härtill bör det vara utred- ningen obetaget att före det slutliga
            betänkandet framlägga delförslag rö- rande arbetstidsförkortning
            för dessa arbetstagargrupper. Under hänvisning till vad ovan anförts
            hemställer vi, att riksdagen i skrivelse till Kungl. Maj:t måtte
            anhålla om tillsättande snarast möjligt av en utredning angående
            en generell förkortning av arbetstiden.
          </p>
          <p>
            Stockholm den 14 januari 1963
          </p>
          <p>
            Arne Geijer Knut Johansson
          </p>
        </div>
      </div>
    </body>
  </text>
</TEI>
