<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01259">
  <teiHeader>
    <fileDesc>
      <titleStmt>
        <title>om vårdnadsersättning och barnomsorg</title>
        <author>av Thorbjörn Fälldin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om vårdnadsersättning och barnomsorg</title>
          <idno type="rdwebb">G2021259</idno>
          <rs type="number">1259</rs>
          <ref type="dokument_url_text">http://data.riksdagen.se/dokument/G2021259/text</ref>
          <ref type="dokument_url_html">http://data.riksdagen.se/dokument/G2021259</ref>
          <ref type="dokumentstatus_url_xml">http://data.riksdagen.se/dokumentstatus/G2021259</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-YS9jLL6vCryxfu1nM5TvKU</idno>
            <name>MAJ PEHRSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-AJCahuHrtMzn7qwctgkSw7</idno>
            <name>FRITZ BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3R2qbKpVQbNv7BvXe7jvcr</idno>
            <name>ANDERS DAHLGREN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-FdvWw4zD2L3JULLMLZP4N7</idno>
            <name>KJELL A. MATTSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>OLOF JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-4UgQ2nJDsz9iU1xxKcTpmu</idno>
            <name>ELVY OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-FcSHwyiPoR4KQVGMkW2y5K</idno>
            <name>ANNA-LISA NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>ERIK LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Ki8BXCebma4Cx5CBFDs2LW</idno>
            <name>THORSTEN LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QhnsQ4XHA6EXWk4gj8dW77</idno>
            <name>NILS G. ÅSLING</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DuMmQVGSnykDcj8ZwohCuA</idno>
            <name>BERTIL JONASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SvqMnmgheutdL4S6e2Q5aq" type="signed"/>
        <correspContext corresp="i-SvqMnmgheutdL4S6e2Q5aq">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-YS9jLL6vCryxfu1nM5TvKU"/>
          <note type="signatory" corresp="i-AJCahuHrtMzn7qwctgkSw7"/>
          <note type="signatory" corresp="i-3R2qbKpVQbNv7BvXe7jvcr"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-FdvWw4zD2L3JULLMLZP4N7"/>
          <note type="signatory" corresp="r-0"/>
          <note type="signatory" corresp="i-4UgQ2nJDsz9iU1xxKcTpmu"/>
          <note type="signatory" corresp="i-FcSHwyiPoR4KQVGMkW2y5K"/>
          <note type="signatory" corresp="r-0"/>
          <note type="signatory" corresp="i-Ki8BXCebma4Cx5CBFDs2LW"/>
          <note type="signatory" corresp="i-QhnsQ4XHA6EXWk4gj8dW77"/>
          <note type="signatory" corresp="i-DuMmQVGSnykDcj8ZwohCuA"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1259/mot_197879__1259-001.pdf"/>
      <fw xml:id="i-Q4Aj4hwnPpb4J2vBcwbVJQ">
        Mot. 1978/79:1259 2
      </fw>
      <div xml:id="i-KoxEL7rkV7M74FPP9EQiay" type="motHeader">
        <div xml:id="i-MD8d8BJExV1VQrh8LVBDe5" type="motTitle"/>
        <div xml:id="i-3ekujTxXRAPUrQH7qfyGhG" type="motSubmissionInfo"/>
      </div>
      <div xml:id="i-VrXiCmtHY8jyX8ndyDMEjZ" type="motBody">
        <div xml:id="i-QF2TrcFiFdh1GHQTdFs4JE">
          <p xml:id="i-FsXNK1PwdhBPeEYm5Xw9Lo">
            Mot. 1978/79
          </p>
          <p xml:id="i-XWSLqx5mySPB9oSTFcJKLZ">
            1259-1261 Motion
          </p>
          <p xml:id="i-Rr4QX7SdcVADhW639N3mWi">
            1978/79:1259
          </p>
          <p xml:id="i-TjmPvBhrhVtH7CZUcN6zk4" type="titleString">
            av Thorbjörn Fälldin m. fl. om vårdnadsersättning och barnomsorg
          </p>
          <p xml:id="i-7MsiFPS1oNU3KXL4ogWWkC">
            Vår grundsyn
          </p>
          <p xml:id="i-LEU5pkEnHW2g6h31c1r5NV">
            Hem och familj är av central betydelse för individ och samhälle.
            Barnens uppväxtvillkor grundlägger deras möjligheter att utvecklas
            till harmoniska människor. Ansvaret för att barnen skall kunna
            växa upp under trygga och harmoniska förhållanden vilar i första
            hand på föräldrarna. Genom samhället har vi alla ett gemensamt
            ansvar att se till att barnfamiljerna ges ekonomisk trygghet och
            att föräldrarna får stöd i sin fostrargärning. De förändringar
            som skett i familjestruktur och samhälle har på avgörande punkter
            förändrat familjens roll. I det gamla bondesamhället betraktades
            det som en ekonomisk tillgång att ha många barn i familjen. Barnen
            deltog i produktionen, och de tog över verksamheten när föräldrarna
            blev gamla. Många barn var den bästa garantin för en trygg ålderdom.
            I dag svarar samhället för den ekonomiska tryggheten på ålderdomen.
            De äldre har genom sina arbetsinsatser lagt grunden för vårt nuvarande
            välstånd. Dagens barn skall föra detta vidare och därigenom skapa
            förutsättningar för att samhället även i framtiden skall kunna
            svara för en trygg ålderdom för alla. Genom att solidariskt stödja
            dagens barnfamiljer lägger vi grunden till en positiv samhällsutveckling
            även i framtiden. Förr fanns i familjerna ofta en naturlig arbetsgemenskap
            där flera generationer kunde vara med och bidraga till den gemensamma
            försörj- ningen. Industrisamhällets framväxt med befolkningskoncentration
            och skiljande av arbete, boende, service och fritid kom att lösa
            upp denna gemenskap, vilket har gjort att barnens uppväxtmiljöer
            ofta blivit torftigare trots det starkt stegrade ekonomiska välståndet.
            Kvinnorna har i stor utsträckning börjat förvärvsarbeta utanför
            hemmen under de senaste årtiondena. I stort sett hela ökningen
            av arbetskraftsutbudet på ca 400 000 personer under de senaste
            tio åren har utgjorts av kvinnor. I dagens läge förvärvsarbetar
            ca 65 96 av alla kvinnor med barn under sju år utanför hemmet.
            För de flesta kvinnor är det numera självklart att utbilda sig
            och yrkesarbeta på samma villkor som männen. Förändringen av kvinnors
            och mäns relationer ställer krav på samhällets utformning och
            förutsätter att föräldrarna delar på ansvaret för vården av barn.
            Familjepolitiken kan inte ses isolerad från samhällets utformning
            i övrigt. Det krävs insatser på en mängd olika områden för att
            avhjälpa brister som inverkar negativt på barnens uppväxt. Bostadsmiljöerna
            är på många håll torftiga och bidrar därutöver till att isolera
            barnfamiljerna. Strukturomvand-
          </p>
          <p xml:id="i-PKsssUVZiVAnGExSjxTjUM">
            1 Riksdagen 19781/79. 3 saml. Nr 1259-1261
          </p>
          <pb facs="riksdagen-motions-pdf/data/197879/mot_197879__1259/mot_197879__1259-002.pdf"/>
          <p xml:id="i-TfXPicUSJqHxzWmwqx8E2K">
            lingen har upplöst de naturliga kontakter som förr fanns mellan
            generatio- nerna och fjärmat boendet från arbetslivet och många
            andra samhälleliga aktiviteter. Miljöer där barnen inte kan få
            stimulans och utlopp för sitt behov av lek och umgänge med kamrater
            passiviserar. Barnen får inte heller den vuxenkontakt de så väl
            behöver för att lära sig normer om rätt och fel och om respekt
            för äldre. Miljön blir betraktad som något man försliter och konsumerar,
            inte som något man skall bevara. Barnens omgivning måste göras
            mer stimulerande och intresseväckande och bidra till ökad kontakt
            mellan generationerna. Den ekonomiska ojämlikheten leder fram
            till skillnader i boende, konsum- tion, fritid och utbildning.
            Invandrarbarn är en särskilt utsatt grupp, där bristen på naturliga
            kontakter med människor utanför familjen gör att de blir isolerade
            och får svårt att finna sig till rätta i samhället. Arbetslivet
            har inte heller anpassats till barnfamiljernas situation. Atti-
            tyder från arbetsgivare, fackförening och arbetskamrater kan ibland
            göra det svårt för småbarnsföräldrar att få förståelse när de
            t.ex. vill förkorta arbetstiden för att få tid för samvaro med
            sitt barn. Långa restider till och från arbetet i kombination
            med långa arbetsdagar har lett till än längre vistelsetider inom
            barnomsorgen för barnen. Familjepolitiken skall enligt centerpartiet
            syfta till att skapa trygghet och goda uppväxtförhållanden för
            barnen. Barnfamiljerna bör ges valfrihet att fördela sin tid mellan
            förvärvsarbete och vården av barn på det sätt som bäst passar
            den egna situationen. Eftersom barnens trygghet och välbefinnande
            i hög grad påverkas av hur föräldrarna trivs med sin tillvaro,
            är det angeläget att samhället inte fattar några beslut som begränsar
            barnfamiljernas valfrihet. Utifrån en ökad jämställdhet i utbildning
            och arbetsliv kan kvinnor och män göra det valet utan att behöva
            vara beroende av traditionella könsrolls- mönster. Genom vuxenutbildningen
            och föräldraledighetslagen behöver en tids hemarbete för vård
            av barn inte innebära någon nackdel när en förälder vill återvända
            till ett förvärvsarbete. Vård av barn bör, i likhet med vad som
            gäller inom den statliga sektorn, kunna räknas föräldern till
            godo som tjänsteår. För att det skall finnas en bättre valmöjlighet
            för alla föräldrar mellan att arbeta i hemmet på heltid eller
            att förvärvsarbeta hela eller delar av dagen fordras insatser
            för att alla som efterfrågar arbete och behöver samhällets barntillsyn
            skall kunna få bådadera. I valfriheten ligger också att de som
            av olika skäl väljer att själva vårda sina barn och därmed gör
            en för samhället nyttig arbetsinsats bör få ersättning för sitt
            arbete. Samhällets ekonomiska stöd till barnfamiljerna bör vara
            bättre avvägt mellan olika former för vård av barn. Stödet skall
            byggas ut så att det skapar ökad utjämning mellan barnfamiljer.
          </p>
          <pb facs="riksdagen-motions-pdf/data/197879/mot_197879__1259/mot_197879__1259-003.pdf"/>
          <fw xml:id="i-DLbpzV7oG3dLYpBcVryNv7">
            Mot. 1978/79:1259 3
          </fw>
          <p xml:id="i-Q7Pk3cirKGQkWy1LzRd9aX">
            Befolkningsutvecklingen
          </p>
          <p xml:id="i-HdYpraS52dr1VdgSBMKbkZ">
            Befolkningsutvecklingen genomgår förändringar vilkas långsiktiga
            konse- kvenser måste uppmärksammas. Några av de viktigaste utvecklingstenden-
            serna kan sammanfattas enligt nedanstående:
          </p>
          <p xml:id="i-U3XWpFsHu5EWmfzzttWY7K">
            O Den naturliga folkökningen, dvs. skillnaden mellan antalet
            födslar och dödsfall har blivit allt mindre och är nu lägre än
            under hela 1900-talet. Oo Det allmänna födelsetalet, nativiteten,
            är lägre än någonsin. O Den nuvarande föräldragenerationen på
            uppemot 120 000 personer i varje årskull mellan 25 och 30 år föder
            ca 95 000 barn årligen, vilket innebär att man inte föder lika
            många barn som sitt eget antal. O Barnfamiljerna föder allt färre
            barn och kalkyler tyder på att varje kvinna framöver i genomsnitt
            kommer att föda 1,6—-1,8 barn mot ca 2 barn tidigare. O Antalet
            åldringar över 65 år ökar kraftigt i förhållande till antalet
            yrkesaktiva och barn. Under perioden fram till 1990 beräknas antalet
            åldringar över 65 år öka med ca 220000 personer för att därefter
            minska. O Invandrarna och deras barn uppgår till ungefär en miljon
            personer och utgör en ökande andel av totalbefolkningen. En fjärdedel
            av alla barn som föds i dag är barn till invandrare.
          </p>
          <p xml:id="i-6buVxK4L9txTaa5Y6EcYa7">
            Politiken måste utformas för att möta de problem som följer av
            variationer i befolkningsutvecklingen. De yrkesaktiva måste solidariskt
            ta på sig det ekonomiska ansvaret för att klara utbyggnaden av
            äldreomsorgen. För att invandrarnas omställning till det svenska
            samhället skall kunna klaras måste samhällsplaneringen, utbildningssystemet,
            arbetslivet och andra sektorer i samhället anpassas för att möta
            nya krav. Det minskade födelsetalet är enligt vår mening allvarligt.
            Inte främst därför att det ställer ökade krav på de i framtiden
            yrkesaktiva att klara en växande andel pensionärers försörjning
            utan därför att det är symtom på grundläg- gande brister i samhällets
            utformning när familjer inte känner sådan trygghet att de vill
            sätta barn till världen. Riksdagen tog 1978 i ett betänkande om
            befolkningsutvecklingen (SOU 1977/78:32) upp de oroväckande tenden-
            serna. På uppdrag av dåvarande socialministern startade SCB föregående
            år ett undersökningsarbete för att klarlägga orsakerna till den
            vikande befolk- ningsutvecklingen. Det går inte att på grundval
            av föreliggande kunskap klart ange vilka orsakerna är till de
            minskade födelsetalen. Med stor sannolikhet är det flera anledningar
            till att det föds allt färre barn. Samhället har inte hunnit anpassas
            till barnfamiljernas förändrade levnadsvillkor. Trots ett utbyggt
            stöd är det förenat med ekonomiska påfrestningar att ha barn.
            Särskilt svårt är det för flerbarnsfamiljerna. Arbetslivet är
            inte anpassat till småbarnsföräldrarnas behov. Kvinnorna
          </p>
          <pb facs="riksdagen-motions-pdf/data/197879/mot_197879__1259/mot_197879__1259-004.pdf"/>
          <fw xml:id="i-87n86bW2AZRicAvz1EqrAN">
            Mot. 1978/79:1259 4
          </fw>
          <p xml:id="i-6MhA5MXV4s6CKu3xdh9w8F">
            har i många fall med bibehållet ansvar för hem och barn tvingats
            acceptera de villkor i arbetslivet som gällt för männen. Det har
            försvårat möjligheterna till samvaro med barn. Många föräldrar
            upplever situationen som otillfredsstäl- lande och tvekar att
            skaffa sig fler barn. Det familjepolitiska reformprogram som vi
            redovisar i denna motion blir, om det genomförs, ett betydelsefullt
            steg på vägen för att åstadkomma ett barnvänligt samhälle. Reformarbetet
            får dock inte avstanna, utan barnen och småbarnsföräldrarnas villkor
            måste hela tiden uppmärksammas och mötas med fortsatta stödåtgärder
            av både ekonomisk och annan natur.
          </p>
          <p xml:id="i-93Aw1Hu6PNePEJAAx1tFTj">
            Föräldrautbildning
          </p>
          <p xml:id="i-K6G41TbZFj6fjaXNzExVgm">
            En utbyggd föräldrautbildning skulle vara en värdefull hjälp
            för många föräldrar genom att öka deras kunskaper om barns behov
            och utveckling samt genom att ge dem en större trygghet och säkerhet
            i relationen till barnet. För att människor skall få en realistisk
            uppfattning om det ansvar, de problem och den glädje det innebär
            att ha barn är det viktigt att föräldrautbildningen blir en del
            i skolans samlevnadsundervisning. För att nå unga män bör möjlighet
            till föräldrautbildning ges i samband med värnpliktstjänstgöringen.
            Föräld- rautbildning bör också ges i anslutning till barnets födelse,
            och ansträng- ningar bör göras för att nå båda föräldrarna. Efter
            hand som barnen blir äldre och utvecklar individuella särdrag
            kommer föräldrarna att ställas inför nya frågor, nya problem som
            kräver sin lösning. Det är därför viktigt att föräldrautbildningen
            organiseras på ett sådant sätt, att man kan få del av den fortlöpande
            under barnets uppväxt- tid. Kontakten mellan förskolan och föräldrarna
            kan bli en viktig bas att arbeta från. En tidigt grundlagd gemenskap
            mellan barn och föräldrar är viktig, om man skall kunna överbrygga
            de konflikter som ofta uppstår när barnen kommer upp i tonåren.
            Många sociala problem skulle kunna undvikas om man i föräldrautbildningen
            poängterade detta och gav föräldrarna hjälp att lära sig hur man
            genom samvaro och stöd i olika former kan stimulera barnens utveckling.
            All föräldrautbildning bör också grundas på insikten om att även
            de vuxna har ett stimulerande utbyte av samvaro med barn i alla
            åldrar. I budgetpropositionen aviserar regeringen att riksdagen
            i vår kommer att få ta ställning till ett förslag till föräldrautbildning
            baserat på barnomsorgsgrup- pens förslag (SOU 1978:5) om föräldrautbildning
            kring barnets födelse. Därigenom kan ett gammalt centerkrav förverkligas.
            Reformarbetet måste dock fortsätta. Det är viktigt att föräldrautbildningen
            kan byggas ut till ett system med återkommande utbildning så att
            även föräldrar till barn i förskole- och skolåldern kan nås.
          </p>
          <pb facs="riksdagen-motions-pdf/data/197879/mot_197879__1259/mot_197879__1259-005.pdf"/>
          <fw xml:id="i-9Vx9vZv6aWF6yZjKVUfaGU">
            Mot. 1978/79:1259 5
          </fw>
          <p xml:id="i-PqhEB4coUcNy9xprLRURcR">
            Det hitillsvarande reformarbetet
          </p>
          <p xml:id="i-GGsfHG7Heb2jhFFNFVx8hx">
            Centerpartiet har fortlöpande arbetat för att förbättra barnens
            och barnfa- miljernas levnadsvillkor. Barnbidragen infördes 1948
            och ersatte de orättvisa barnavdragen, som främst gynnat dem med
            höga inkomster. För barnbidra- gens tillkomst spelade vårt parti
            en pådrivande roll. Barnbidraget ger ett grundläggande ekonomiskt
            stöd till barnfamiljerna. Vid sidan därav har bostadsbidragen
            byggts upp för att ge barnfamiljerna bättre förutsättningar till
            en rymlig bostad med god standard. Därigenom minskar de ekonomiska
            påfrestningarna på barnfamiljerna. Fortfarande är det dock ett
            stort ekonomiskt ansvar att ha barn, och ju fler och äldre barnen
            är, desto större blir belastningen på föräldrarnas ekonomi. För
            att nå en större ekonomisk jämlikhet mellan familjer med och utan
            barn i samma inkomstläge är det därför viktigt att barnbidraget
            kan höjas kontinu- erligt så att inte värdet urholkas. Särskilt
            svårt att klara försörjningen har flerbarnsfamiljerna. Bostadsbi-
            dragen till barnfamiljerna är det enda generella ekonomiska stöd
            som tar hänsyn till antalet barn. Eftersom barnbidraget inte täcker
            vad som kan anses vara normala grundkostnader för barn, blir den
            ekonomiska belastningen för barnfamiljerna relativt större för
            varje nytt barn man får. Från hushållsbud- getundersökningar vet
            man också att kostnaderna för barn normalt varierar efter deras
            ålder. Det är därför enligt vår mening befogat att förutsättningslöst
            utreda hur barnbidragen skall kunna utformas för att ge ett förbättrat
            stöd åt flerbarnsfamiljerna. Utredningsuppdraget bör kunna läggas
            på familjestöds- utredningen, som redan arbetar med frågor som
            rör föräldraförsäkringens ersättningsregler. För att barn till
            förvärvsarbetande småbarnsföräldrar skall ges en god omsorg har
            en utbyggnad skett av den kommunala barnomsorgen i daghem och
            familjedaghem. I nuläget finns det ungefär 190 000 platser för
            barn mellan 0 och 6 år inom den kommunala barnomsorgen, och genom
            riksdagens beslut 1976 pågår en planmässig utbyggnad. På senare
            år har behovet av ökad tid för samvaro mellan småbarnsföräldrar
            och barn kommit alltmer i fokus. Föräldraförsäkringen, som avlöst
            den tidigare moderskapsförsäkringen, ger småbarnsföräldrar möjlighet
            att stanna hemma och vårda sina barn under den viktiga tiden efter
            födelsen. Under trepartiregeringens tid fortsatte det familjepolitiska
            reformarbetet stegvis. Det första steget trädde i kraft 1978 och
            innebar en utökning av föräldraförsäkringen från sju till nio
            månader. För de två nytillkommande månaderna och för den sjunde
            månaden infördes s. k. särskild föräldrapen- ning. Denna kan tas
            ut till dess barnet fyller åtta år eller den tidpunkt då det första
            skolåret avslutas. Under månaderna sju och åtta utgår den särskilda
            föräldrapenningen enligt inkomstbortfallsprincipen. Under den
            nionde månaden utgår däremot ersättningen med föräldraförsäkringens
            grundbe- lopp lika för alla enligt vårdnadsersättningens princip
            som vi länge föresprå-
          </p>
          <pb facs="riksdagen-motions-pdf/data/197879/mot_197879__1259/mot_197879__1259-006.pdf"/>
          <fw xml:id="i-2URyxtsHcQUU67fYimEozy">
            Mot. 1978/79:1259 6
          </fw>
          <p xml:id="i-EnH9fasFEUs53eFMauGtrr">
            kat. I ett andra steg, som trädde i kraft 1 januari 1979, infördes
            en från föräldraförsäkringen fristående rätt till ledighet för
            småbarnsföräldrar — även det ett gammalt centerkrav. Reformen
            innebär att en arbetstagare ges rätt att för vård av barn dels
            vara helt ledig från anställningen till dess barnet uppnått 1,5
            års ålder, dels förkorta arbetstiden till tre fjärdedelar av normal
            arbetstid till dess barnet har uppnått 8 års ålder eller till
            den senare tidpunkt då barnet har avslutat det första skolåret.
            Det senare innebär att de föräldrar som arbetar heltid åtta timmar
            får en lagfäst rätt till sextimmarsdag. En förkortad arbetstid
            för småbarnsföräldrar är en angelägen åtgärd för att göra samhället
            barnvänligt, varför vi i regeringsställning valde att genomföra
            den utan att avvakta en allmän arbetstidsförkortning som ligger
            i en avlägsen framtid.
          </p>
          <p xml:id="i-LZZUTyqMMvB7asCn3NiWd1">
            Våra krav på ett utbyggt stöd
          </p>
          <p xml:id="i-AD2a2sMzheXPG8yhEQLDGF">
            Trots betydande satsningar under senare år finns det allvarliga
            brister som måste avhjälpas med en fortsatt aktiv familjepolitik.
            I familjer där föräldrarna förvärvsarbetar leder de långa arbetstiderna
            och restiderna till ännu längre vistelsetider i daghem och familjedaghem
            för barnen. Familjestödsutred- ningen, som kartlagt vistelsetiderna,
            fann att drygt hälften av barnen i daghem och familjedaghem har
            vistelsetider på minst nio timmar per dag. Man fann också att
            de allra yngsta barnen hade de längsta vistelsetiderna. Det står
            klart att det kan bli svårt för föräldrar och barn att på den
            fritid som blir över få en berikande samvaro. Därför bör ett första
            krav på ett utbyggt ekonomiskt stöd till barnfamiljerna vara att
            det skall leda till ökad kontakt mellan föräldrar och barn. I
            ett stort antal småbarnsfamiljer är någon av föräldrarna hemarbetande
            under barnens uppväxt. En del väljer att vara hemarbetande för
            att de själva vill, medan andra är det till följd av att brist
            på arbete och/eller daghemsplats inte ger dem något annat val.
            Dessa familjer får i dag inte del av de subventioner som utgår
            till de familjer som lyckats få en plats inom den kommunala barnsomsorgen.
            De föräldrar som vårdar sina barn i hemmet utför ett oavlönat
            arbete, en vårdinsats för vilken samhället inte kompenserar dem.
            Ett andra krav på ett utbyggt ekonomiskt stöd till barnfamiljerna
            bör därför vara att det skall ge en viss ersättning för den arbetsinsats
            som hemarbetande småbarnsföräldrar utför. Inkomstbortfallsprincipen,
            som gäller för åtta av de nuvarande föräldra- försäkringens nio
            månader, leder till ojämlikhet och bör därför inte utsträckas.
            Som mest kan det skilja ca 50 000 kr. per år mellan den högsta
            och den lägsta ersättningen inom den nuvarande föräldraförsäkringen.
            Enligt vår mening är det en rimlig avvägning att låta inkomstbortfallsprincipen
            gälla under en begränsad tid så att förvärvsarbetande föräldrar
            i stort sett kan bibehålla sin ekonomiska standard under ledighetstiden.
            I ett längre tidsper- spektiv måste jämlikhetsaspekterna ges en
            större tyngd. Ersättningsnivån för
          </p>
          <pb facs="riksdagen-motions-pdf/data/197879/mot_197879__1259/mot_197879__1259-007.pdf"/>
          <fw xml:id="i-TJqBLQBsyNmKoxJGUD3u8P">
            Mot. 1978/79:1259 7
          </fw>
          <p xml:id="i-2y97XBsytA8jgVFQwuRmWZ">
            en utökad ledighet för att vårda barn bör inte längre vara beroende
            av den tidigare förvärvsinkomsten. De föräldrar som tidigare förvärvsarbetat
            och väljer att stanna hemma efter föräldraförsäkringens nuvarande
            ersättningstid kan betraktas ha valt att byta ut sitt ordinarie
            arbete för att arbeta med vården av sitt barn. Det kan inte längre
            betraktas som en enbart tillfällig ledighet från förvärvsarbete
            utan som ett val att arbeta med vård av barn, vilket bör anses
            lika värdefullt som vanligt förvärvsarbete. Ett tredje krav är
            därför att ett nytt ekonomiskt stöd bör utgå lika till alla föräldrar.
          </p>
          <p xml:id="i-TCubvTFJZk9VfaNwZFodoY">
            Vårdnadsersättning
          </p>
          <p xml:id="i-U19HC8ENZodE7dwRhKKoUn">
            De första åren i ett barns liv är grundläggande för personlighetsutveck-
            lingen. Det är därför särskilt angeläget att alla barn ges den
            stimulans och trygghet som är nödvändig för en harmonisk utveckling.
            Detta kan ske i hemmen, i en väl ordnad förskoleverksamhet och
            i goda familjedaghem. Det är väsentligt för barnets utveckling
            under de första åren att ha möjligheter till en omfattande föräldrakontakt.
            Det är därför angeläget att man på alla sätt underlättar för föräldrarna
            att ägna så stor tid som möjligt åt sina barn. Många föräldrar
            önskar under dessa betydelsefulla år själva svara för barnens
            omvårdnad. Andra föräldrar önskar förkorta sin arbetstid. Därigenom
            kan de ägna en större del av dagen åt barnen utan att för den
            skull släppa kontakten med förvärvslivet. För att föräldrarna
            själva skall kunna avgöra hur de vill fördela sin tid mellan förvärvsarbete
            och arbete i hemmet med barnens omvårdnad är det nödvändigt att
            införa en vårdnadsersättning. Därigenom skulle man kunna hjälpa
            många familjer över den ekonomiska tröskel som det innebär att
            avstå från förvärvsarbete helt eller delvis. Vi föreslår att en
            vårdnadsersättning på nio månader införs som skall utgå till alla
            familjer utöver den nuvarande ersättningen från föräldraförsäkringen
            och kunna uttas fram till dess att ett barn uppnår 18 månaders
            ålder. Ersättningstiden sammanfaller därigenom också med den rätt
            till heltidsle- dighet från arbete som gäller inom föräldraledighetslagen.
            Vårdnadsersätt- ningen skall utgå med ett belopp som för en normalinkomsttagare
            motsvarar det inkomstbortfall som uppstår när någon av föräldrarna
            förkortar sin arbetstid till sex timmars arbetsdag. Vårdnadsersättningen
            skall liksom andra arbetsinkomster beskattas och ligga till grund
            för ATP. Valfrihetstanken är grundläggande för förslaget. Barnfamiljerna
            skall därför ha frihet att välja om de vill använda ersättningen
            för att förkorta sin arbetstid eller använda den som stöd för
            den vårdinsats de utför i hemmet på hel- eller deltid. För de
            småbarnsföräldrar som av olika skäl inte har möjlighet att förkorta
            sin arbetstid skall vårdnadsersättningen kunna användas som ett
            stöd till att betala de kostnader man har för att barnen skall
            få omsorg och vård
          </p>
          <pb facs="riksdagen-motions-pdf/data/197879/mot_197879__1259/mot_197879__1259-008.pdf"/>
          <fw xml:id="i-5mfwjv5yRomWzqwkv9y49p">
            Mot. 1978/79:1259 8
          </fw>
          <p xml:id="i-49KxqRQf1dzwPv3CJg1Veu">
            under den tid föräldern förvärvsarbetar. Även om familjen har
            flera barn skall endast en vårdnadsersättning kunna utgå åt gången.
            Eftersom vårdnadsersättningen i huvudsak avses vara en ersättning
            för det arbete man utför med vård av egna barn, bör den beskattas
            hos den förälder som utför huvuddelen av vårdinsatsen. I de fall
            båda föräldrarna har lika lång arbetstid bör bidraget vid beskattningen
            delas lika. För den sjunde, åttonde och nionde månaden i föräldraförsäkringen
            utgår den särskilda föräldrapenningen. Denna kan tas ut i direkt
            anslutning till den vanliga föräldrapenningen eller tas ut under
            tiden fram till dess barnet uppnår åtta års ålder eller den tidpunkt
            då det första skolåret avslutas. För att vårdnadsersättningen
            inte skall kollidera med den särskilda föräldrapen- ningen bör
            föräldrarna genom ett enkelt anmälningsförfarande meddela till
            försäkringskassan, om de vill ta ut vårdnadsersättningen från
            den sjunde månaden, när den vanliga föräldraförsäkringen upphör,
            eller från denna tidpunkt uppbära den särskilda föräldrapenningen.
            Vårdnadsersättningen under nio månader bör bestämmas så att eko-
            nomiska möjligheter skapas för de stora löntagargrupperna att
            förkorta arbetstiden från åtta till sex timmar per dag. Beloppet
            bör därför motsvara ungefär en fjärdedel av en normalinkomst.
            Detta krav uppfyller ungefärligen den nuvarande garantinivån inom
            föräldraförsäkringen. Vi föreslår därför att vårdnadsersättningen
            utgår med samma belopp per dag som garantinivån inom föräldraförsäkringen.
            Med hänsyn till att den högsta ersättningen från föräldraförsäkringen
            automatiskt justeras varje år i förhållande till basbeloppets
            förändring bör även garantinivån och därmed vårdnadsersättningen
            höjas automatiskt. Därigenom kan också vårdnadsersättningen kontinuerligt
            höjas varje år, så att realvärdet består även för dem som använder
            ersättningen för att kompensera det inkomstbortfall som uppstår
            när de minskar sin arbetstid för att vårda barn. Vi föreslår därför
            att garantinivån och därmed vårdnadsersättningen höjs till ett
            belopp som för en tolvmånadersperiod motsvarar det i januari gällande
            basbeloppet. Därigenom kommer justeringar att ske automatiskt
            liksom för högsta ersättningen från föräldraförsäkringen. Höjningen
            av garantinivån inom föräldraförsäkringen och införandet av en
            vårdnadsersättning bör träda i kraft den 1 januari 1980. För att
            de barnfamiljer som vid denna tidpunkt har barn under 18 månader
            skall få ersättning föreslår vien övergångsregel, innebärande
            att alla familjer som vid ikraftträdandet har barn under 18 månaders
            ålder skall erhålla vårdnadsersättning under det antal månader
            som återstår tills deras barn uppnår denna ålder. Därvid skall
            räknas bort de nio månaderna med föräldrapenning och särskild
            föräldrapen- ning. Reformen beräknar vi skall kosta ca 950 milj.
            kr. för helt år. Med den ikraftträdandetidpunkt vi valt kommer
            halva den kostnaden att uppstå under
          </p>
          <pb facs="riksdagen-motions-pdf/data/197879/mot_197879__1259/mot_197879__1259-009.pdf"/>
          <fw xml:id="i-5r5jgK667xttM75mudXR9A">
            Mot. 1978/79:1259 9
          </fw>
          <p xml:id="i-7ucCmUGiALXNRmcauDMkuc">
            budgetåret 1979/80. I motsats till vad regeringen aviserat i
            budgetpropositionen anser vi inte att den nuvarande nionde månaden
            i föräldraförsäkringen, där ersättningen i dag utgår lika för
            alla med garantinivån, skall göras om enligt inkomstbortfalls-
            principen. Vi vill betona att den reform vi föreslår är ett etappmål
            och att det familjepolitiska reformarbetet måste fortsätta i takt
            med att nya resurser tillskapas. En målsättning för oss är att
            vårdnadsersättningen i framtiden skall byggas ut att gälla upp
            till dess ett barn uppnår tre års ålder. Vi föreslår därför att
            riksdagen uttalar att det långsiktiga målet för en utbyggnad av
            vårdnadsersättningen är att den skall utsträckas att gälla upp
            till dess att ett barn uppnår tre års ålder.
          </p>
          <p xml:id="i-536qkJKPLGbcyU93ArDTeU">
            Utbyggd barnomsorg
          </p>
          <p xml:id="i-VJc16Ae4EsvrevxKogzkoW">
            Med 1976 års riksdagsbeslut om en utbyggd barnomsorg togs ett
            viktigt steg för att underlätta barnfamiljernas möjligheter att
            kombinera arbete med ansvar för barnen och därmed skapa ett barnvänligt
            samhälle. Beslutet innebär också ökade förutsättningar för jämställdhet
            mellan kvinnor och män. Riksdagsbeslutet om utbyggnad av 100 000
            daghemsplatser och 50 000 fritidshemsplatser under femårsperioden
            1976-1980 bestod också av en långsiktig allmän målsättning för
            barnomsorgens utbyggnad under en tioårsperiod. Innebörden av den
            var att utöver den allmänna förskolan bereda plats inom den kommunala
            barnomsorgen i daghem och familjedaghem för alla barn i förskoleåldern
            till förvärvsarbetande eller studerande föräldrar samt för barn
            med särskilda behov av stöd och stimulans så att efterfrågan på
            sådana platser kan tillgodoses. Denna målsättning för samhällets
            barnom- sorg, innefattande även fritidsverksamhet för barn i skolåldern,
            bör enligt riksdagen successivt uppnås i alla kommuner inom den
            närmaste tioårspe- rioden. År 1980 beräknas det finnas ca 700
            000 barn i åldrarna 0-6 år. År 1977 var ca 65 96 av kvinnorna
            med barn i dessa åldrar förvärvsarbetande och allt tyder på att
            andelen kommer att öka. Enligt riksdagsbeslutet om utbyggd barnomsorg
            bör det 1981 finnas närmare 260 000 platser i daghem och familjedaghem.
            Eftersom det fortfarande är många barn till förvärvsarbetande
            föräldrar som inte får en tillfredsställande omsorg måste utbyggnaden
            av den kommunala barnomsorgen i daghem och familjedaghem föras
            vidare. Även utbyggnaden av antalet platser i fritidshemmen måste
            fortsätta. Därvid bör övervägas möjligheterna att i enlighet med
            Svenska kommunförbundets uppfattning ge skolbarn i åldern 10-12
            år som så önskar tillsyn och omsorg inom ramen för den av skolan
            anordnade allmänna fritidsverksamheten, så att traditionella fritidshem
            kan inriktas på åldrarna 7-9 år. Det är viktigt att planeringen
            av den andra utbyggnadsetappen för
          </p>
          <pb facs="riksdagen-motions-pdf/data/197879/mot_197879__1259/mot_197879__1259-010.pdf"/>
          <fw xml:id="i-KSzsFj3bKZwnYxEb3eQZBi">
            Mot. 1978/79:1259 10
          </fw>
          <p xml:id="i-RUiamCH3NpoC5yQpV9ExCN">
            femårsperioden 1981-1985 avseende daghem, familjedaghem och fritidshem
            kan ske utan dröjsmål. Riksdagen bör därför begära att regeringen
            snarast presenterar förslag till ett nytt utbyggnadsprogram. Inför
            ett kommande utbyggnadsprogram är det nödvändigt att kostnads-
            fördelningen mellan staten och kommunerna noga övervägs. Staten
            bidrar i dagsläget med ca 63 ?6 av kommunens kostnad efter avdrag
            för föräldraav- gift. För ett kommande utbyggnadsprogram bör staten
            bära en större andel av kommunernas kostnader. Genom en förstärkt
            kommunal skatteutjämning enligt de av centern förordade principerna
            får kommunerna likartade förutsättningar att klara av sina åtaganden.
            11976 års riksdagsbeslut angavs ingen kvantitativ målsättning
            för utbygg- naden av platsantalet i familjedaghem, utan den skulle
            få ske efter de enskilda kommunernas bedömning. Detta har uppfattats
            som att familjedaghemmen ären av samhället med tveksamhet accepterad
            omsorgsform som endast skall tillgripas när inte kollektiv kommunal
            barnomsorg kan anordnas. En sådan uppfattning kan vi från centerpartiets
            sida inte godta. Familjedaghemmen utgör en god barnomsorgsform,
            som från vårdsynpunkt skall jämställas med daghem och kunna erbjudas
            när de efterfrågas. I glesbygder och på mindre orter, där det
            inte finns underlag för daghem, är familjedaghem ofta det enda
            möjliga sättet att få en god barnomsorg nära hemmet ifall långa
            resor skall kunna undvikas. I ett kommande utbyggnadsprogram bör
            därför en kvanti- tativ utbyggnad av familjedaghemsplatser inräknas
            som ett fullgott alternativ till daghem. Denna mening bör riksdagen
            ge regeringen till känna. Inom den kommunala barnomsorgen har
            bedrivits en mängd olika försöksverksamheter där man provat olika
            former och metoder för att förbättra barntillsynen. Mycken erfarenhet
            har vunnits därigenom, varför det är angeläget att utvecklingsarbetet
            kan fortsätta. De kommunala dagbarnvårdarna är en grupp som behöver
            få ett förbättrat stöd. I en diskussionspromemoria från familjestödsutredningen
            om daghem för små barn har redovisats erfarenheter av samverkan
            mellan daghem och familjedaghem. Den försöksverksamhet man redovisar
            har byggts upp enligt flera modeller. En sådan är att knyta varje
            dagbarnvårdare till en daghems- avdelning. En annan är att ge
            daghemsföreståndaren den samlade pedago- giska och administrativa
            ledningen för barnomsorgen inom ett geografiskt avgränsat område.
            Några kommuner har också bedrivit öppen verksamhet, där betoningen
            legat på kontakterna mellan dagbarnvårdarna sinsemellan. En sådan
            öppen verksamhet kan också gälla alla som är hemma och vårdar
            små barn. För invandrarna och deras barn, som är en särskilt utsatt
            grupp, fyller denna verksamhet ett stort behov. För att ge hemarbetande
            föräldrar stöd och deras barn kontakt med andra barn och tillgång
            till pedagogiskt lekmaterial bör regeringen i ett kommande utbyggnadsprogram
            stimulera kommunerna att starta s. k. öppna förskolor. I flera
            kommuner har man provat ett s. k. trefamiljssystem som är en utveckling
            av familjedaghem. Systemet bygger på att kommunen anställer en
          </p>
          <pb facs="riksdagen-motions-pdf/data/197879/mot_197879__1259/mot_197879__1259-011.pdf"/>
          <fw xml:id="i-NjdSuh4ixq8ikKLdLtTZWC">
            Mot. 1978/79:1259 1
          </fw>
          <p xml:id="i-UkmvweTEvXB4K7bNJqXc53">
            dagbarnvårdare som vårdar flera familjers barn i något av barnens
            hem i stället för på en institution. Framför allt har den omsorgsformen
            provats på studentorter, men den bör även kunna vara ett bra komplement
            till de traditionella familjedaghemmen och daghemmen. Vår allmänna
            inställning är att barnen mår väl av att kunna få sin omsorg ordnad
            nära bostaden. De slipper långa resor och kan få umgås med de
            kamrater som de även leker med på sin övriga fritid. Barnomsorg
            i närmiljön gör också att barnen kan få förankring i sin hembygd.
            För föräldrarna är det till fördel om barnomsorgen kan ordnas
            nära hemmiljön så att man slipper påfrestande resor mellan bostad,
            daghem och arbetsplats vilka kan ligga på långt avstånd från varandra.
            Skall barnomsorgen kunna ordnas i närmiljön, krävs att man bygger
            små och lokalt utspridda daghem, lägenhetsdaghem, och tar till
            vara möjligheterna att ordna familjedaghem när de efterfrågas.
            Under trepartiregeringens tid tillsattes en särskild arbetsgrupp,
            den s. k. normgruppen, inom socialdepartementet för att göra en
            översyn av princi- perna för statsbidragsgivningen till barnomsorgen.
            Bakgrunden till beslutet var synpunkter som framförts bl. a. angående
            de krav som ställs av olika myndigheter på lokaler i daghem och
            fritidshem, problem att frigöra markresurser i befintliga bostadsområden
            och önskemålen om en översyn av vissa kvalitetsfrågor. För den
            fortsatta utbyggnaden av barnomsorgen är det viktigt att en tungrodd
            statlig detaljreglering kan undvikas. Kommunerna bör ges stor
            frihet att utforma daghemsutbyggnaden efter lokala bedömningar.
            De nuvarande erfarenheterna bör föranleda att en högre utnyttjandegrad
            möjliggörs, bl.a. genom en ändring av statsbidragsbestämmelserna.
            Vi förutsätter att riksdagen senast i samband med ställningstagande
            till ett nytt utbyggnadsprogram får ta ställning till normgruppens
            förslag.
          </p>
          <p xml:id="i-EmbngWMfBepzX7LPsgnMDt">
            Hemställan
          </p>
          <p xml:id="i-XoXZNEUKZWJPB9HYZrmibo">
            Med hänvisning till det anförda hemställs 1. att riksdagen begär
            förslag om införande av en beskattad vårdnadsersättning från den
            1 januari 1980 att utgå under 9 månader från det att ersättningen
            från föräldraförsäkringen upphör och fram till dess att ett barn
            uppnår 18 månaders ålder, med ett belopp motsvarande garantinivån
            inom föräldraförsäk- ringen i enlighet med de övergångsbestämmelser
            och riktlinjer som angetts i motionen, 2. att riksdagen uttalar
            att det långsiktiga målet för en vårdnads- ersättning är att den
            skall byggas ut att gälla upp till dess att ett barn uppnår tre
            års ålder, 3. att riksdagen beslutar att garantinivån inom föräldraförsäk-
            ringen från den 1 januari 1980 skall höjas till ett belopp som
            för en tolvmånadersperiod motsvarar basbeloppet vid denna tidpunkt
            och att justeringar av nivån därefter skall ske automa-
          </p>
          <pb facs="riksdagen-motions-pdf/data/197879/mot_197879__1259/mot_197879__1259-012.pdf"/>
          <fw xml:id="i-9HV2PcMy49p2xWsCytsABN">
            Mot. 1978/79:1259 12
          </fw>
          <p xml:id="i-6LcxA9XyCE2XUx4jSwcqX8">
            tiskt vid ingången av varje år på samma sätt som för högstbe-
            loppet inom föräldraförsäkringen, 4. att riksdagen begär att regeringen
            snarast möjligt presenterar förslag för den fortsatta utbyggnaden
            av barnomsorgen i enlighet med motionens riktlinjer, S. att riksdagen
            hos regeringen begär att familjestödsutredningen får i uppdrag
            att förutsättningslöst utreda hur barnbidraget skall kunna utformas
            för att bättre stödja flerbarnsfamiljerna.
          </p>
          <p xml:id="i-CKMw4xZHro1uihFjDs7mms" type="date">
            Stockholm den 24 januari 1979
          </p>
          <div xml:id="i-78zxHT4eKusE3buwMdhdH7" type="signatureBlock">
            <list xml:id="i-RLVyaZYrn2G5AoYPqfGjaj">
              <item xml:id="i-KnFgPzUPkVGMew9qgEeJP6" who="i-PDvEfAmYAgGTBhkGvyY7F4" type="signature">
                THORBJÖRN FÄLLDIN (c)
              </item>
            </list>
          </div>
          <p xml:id="i-P6sK2Amafza2xKhpMCwutp">
            KARIN SÖDER (c) ELVY OLSSON (c) MAJ PEHRSSON (c) ANNA-LISA NILSSON
            (c) FRITZ BÖRJESSON (c) ERIK LARSSON (c) ANDERS DAHLGREN (c) THORSTEN
            LARSSON (c) RUNE GUSTAVSSON (c) NILS G. ÅSLING (c) KJELL A. MATTSSON
            (c) BERTIL JONASSON (c)
          </p>
          <p xml:id="i-BW1Cz5HiipfJoJ5anvJiJr">
            OLOF JOHANSSON (c)
          </p>
        </div>
      </div>
    </body>
  </text>
</TEI>
