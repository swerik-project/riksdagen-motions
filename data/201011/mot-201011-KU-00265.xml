<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KU-00265">
  <teiHeader>
    <fileDesc>
      <titleStmt>
        <title>Uppföljning av riksrevisionsreformen</title>
        <author corresp="i-AvtuWmW4WHMDrctQKwDQuR">av Eva Flyborg (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Uppföljning av riksrevisionsreformen</title>
          <idno type="rdwebb">GY02K265</idno>
          <rs type="number">K265</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GY02K265/text</ref>
          <ref type="dokument_url_html">http://data.riksdagen.se/dokument/GY02K265</ref>
          <ref type="dokumentstatus_url_xml">http://data.riksdagen.se/dokumentstatus/GY02K265</ref>
          <ref type="doc">http://data.riksdagen.se/fil/BFF82290-9AC6-4A9B-90F3-D69BCE468F28</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-pEZruyNQM6QyfA4zu5cSG" type="signed"/>
        <correspContext corresp="i-pEZruyNQM6QyfA4zu5cSG">
          <note type="signatory" corresp="i-AvtuWmW4WHMDrctQKwDQuR"/>
        </correspContext>
        <correspAction type="numbering" xml:id="i-XqKcuoMr8aybm4mrPzXo9F">
          <date when="2010-10-28"/>
        </correspAction>
        <correspAction type="submission" xml:id="i-7KthwhNmtMMj5YMGLhavd1">
          <date when="2010-10-25"/>
        </correspAction>
        <correspAction type="transfer" xml:id="i-XN8NvGSfaMqh52H5rWAsoJ">
          <date when="2010-10-25"/>
        </correspAction>
        <correspAction type="assigned" xml:id="i-F7fTMLm1XfEzZDc686Titf"/>
        <correspContext corresp="i-F7fTMLm1XfEzZDc686Titf">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-L6KsYZG6Ufkqyut6Sr8i6C">
            Förslag till riksdagsbeslut
          </head>
          <p xml:id="i-8SZHJ1rfxhAnDt3mbwMsux">
            Riksdagen tillkännager för riksdagsstyrelsen som sin mening vad
            som anförs i motionen om att inte snäva in Riksrevisionens uppdrag
            utan bibehålla den nuvarande formuleringen i 4 § revisionslagen
            om Riksrevisionens mandat och om att inrätta ett särskilt revisionsutskott
            i riksdagen.
          </p>
        </div>
        <div type="motContent">
          <head type="h1" xml:id="i-CRcdMJLypueMvmpbmC856k">
            Motivering
          </head>
          <p xml:id="i-73adDTYq7dU758SUMfYopo">
            Den 1 juli 2003 bildades Riksrevisionen. Samtidigt lades både
            Riksdagens revisorer och Riksrevisionsverket ned. Den nya myndigheten
            fick ett utökat och stärkt granskningsmandat. Riksrevisionen,
            som är riksdagens kontrollorgan, ingår som del i den grundlagsstadgade
            kontrollmakten och regleras i regeringsformen. Riksrevisionen
            återfinns organisatoriskt som en myndighet under riksdagen, men
            är självständig.
          </p>
          <p xml:id="i-FeBSqnDfdDSzAmmsvAJ6Zu">
            Sverige har varit mycket sen med att göra revisionen av de statliga
            medlen självständig, faktiskt ett av de allra sista länderna i
            västvärlden.
          </p>
          <p xml:id="i-6oVYa1bznkN8YYdF8d9vZe">
            En helt ny och viktig reform, två helt olika organisationer som
            skulle slås samman till en enhet, nya chefer och ny ledning, ny
            styrelse och helt nya mandat skulle nu finna sina former. Det
            är självklart att en sådan viktig händelse måste få tid att hitta
            sina former, både den interna verksamheten och relationerna med
            riksdagen och yttervärlden i övrigt. Tyvärr tillsattes redan efter
            fyra år en utredning för att se över verksamheten. Det var enligt
            min mening alldeles för tidigt. Dags dato hade varit mer lämpligt.
          </p>
          <p xml:id="i-562yxwibwAFuAcFGKwbGBK">
            Utredningen har nu presenterat sina förslag vilka innebär ett
            antal förändringar, där ett av de mest långtgående handlar om
            Riksrevisionens granskningsmandat samt mottagandet och behandlingen
            av Riksrevisionens rapporter. I korthet innebär det att granskningsmandatet
            ska begränsas, styrelsen ska avvecklas och att rapporterna ska
            sändas direkt till ansvarigt utskott i riksdagen. För att säkerställa
            den parlamentariska kontrollen av och insynen i Riksrevisionen
            föreslås också att ett insynsråd tillsätts. Detta råd ska dock
            inte tilldelas några befogenheter.
          </p>
          <p xml:id="i-g1fTPbyeLir1xd3rSRDJt">
            Utredningens förslag tillstyrks av riksdagsstyrelsen. Detta är
            bekymmersamt eftersom förslaget innebär att Riksrevisionen som
            kontrollinstrument försvagas i stället för att förstärkas och
            att riksdagens egen makt helt enkelt minskar. Därmed försvåras
            också riksdagens grundlagsenliga kontroll av regeringen. Detta
            är inte bra oavsett vilken färg regeringen har.
          </p>
          <p xml:id="i-6R74NqGKvNg6MQimFGgDQ6">
            Utredningen föreslår att Riksrevisionens granskningar i framtiden
            ska skickas direkt till berört utskott och att Riksrevisionen
            därtill ska se till att granska alla utskottens huvuddelar under
            året.
          </p>
          <p xml:id="i-5EZ6vvBTDTKz6MUTU4MsDj">
            Detta förslag grundar sig tyvärr i en felaktig föreställning
            om hur revisionen av staten går till och vad själva kompetensen
            i revision egentligen innebär.
          </p>
          <p xml:id="i-FRkz3GxTupCN2WvTABpeVN">
            Fackutskotten behandlar regeringens politik och förslag till
            åtgärder.
          </p>
          <p xml:id="i-Pg9D9VwroMXtvssfUHVZCX">
            Men Riksrevisionen har inte till uppgift att granska politiken
            som sådan. Riksrevisionen granskar om regeringens politik genomförs
            på det sätt som riksdagen beslutat och i enlighet med de mål,
            lagar och bestämmelser som riksdagen också beslutat om och som
            reglerar regeringens handlande. Det handlar också om huruvida
            regeringen har tillsett att myndigheterna styrs och prioriterar
            på ett sådant sätt att de fullföljer sin myndighetsutövning så
            att det samverkar till vad riksdagen har beslutat och regeringen
            ska verkställa. Det handlar också om olika myndigheters förmåga
            att leverera enligt de mål som satts upp. I slutänden handlar
            det också om hur väl regeringen förmår hålla riksdagen informerad
            på ett godtagbart sätt och att vi helt enkelt får valuta för våra
            skattepengar, en nog så ädel och viktig uppgift för varje riksdag
            och riksdagsledamot.
          </p>
          <p xml:id="i-4fCC1jQpXdr9mc951jSSkJ">
            Riksrevisionens granskningar handlar alltså inte om om utan om
            hur.
          </p>
          <p xml:id="i-3KbiPbFaVyrViQ77CcVZGP">
            Bara för att fackutskotten är något av experter på den politik
            som ligger inom deras ansvarsområde finns inga garantier för att
            de har kompetens att bedöma revisionsfrågor. Tvärtom, det ligger
            i sakens natur att ett utskott inte både vill förorda en viss
            politik och sedan kritisera densamma. Inte heller finns det i
            dag någon egentlig tid för den seriösa granskning som Riksrevisionens
            rapporter förtjänar. Jag är mycket skeptisk till att utskotten
            ska hinna med det mer i framtiden än nu. Inte ens EU-frågorna
            hinns med på ett sätt som kan kallas tillfredsställande tyvärr.
            Där måste vi lägga än mer tid i framtiden.
          </p>
          <p xml:id="i-3iFo8VDXMeEVt9VzNna2bW">
            Utöver detta vill jag även anföra att jag anser att Riksrevisionens
            granskningsmandat även bör omfatta viss uppdragstagning av granskning
            på begäran av kommuner, landsting eller annan verksamhet utöver
            den statliga.
          </p>
          <p xml:id="i-BytCRtntDmZXsPJqtixZGb">
            Det kan till exempel röra sig om en särskilt begärd granskning
            av kommunala/regionala bolag där Riksrevisionens särskilda kompetens
            bör kunna utnyttjas även i dessa fall. Riksrevisionen har en särskild
            avdelning inom effektivitetsrevisionen kallad BSG (Bolag Särskild
            Granskning) som besitter en sådan nödvändig kompetens.
          </p>
          <p xml:id="i-G6MksfpbJdMsrsfZJ1uDLm">
            Vill vi att riksdagen ska kunna sköta sin kontrollfunktion på
            ett bra sätt vore det mycket bättre att införa den modell som
            den breda majoriteten av EU-länder valt den med ett särskilt mottagande
            revisionsutskott. Det skapar kontinuitet i kontrollfunktionen
            och ger förutsättningar för utskottets ledamöter och kansli att
            bygga upp den kompetens och erfarenhet som behövs för att granskningsarbetet
            ska fungera effektivt. Med erfarenhet och kompetens kan man dessutom
            göra de i många fall oerhört viktiga men svåra crossover-analyser
            som den mer breda och samlade kunskapen ger. Detta är viktigt
            i alla sammanhang, men än viktigare just här där syntesen är själva
            kärnan i beslutet. Det bredare anslaget ger ovärderliga insikter
            och lärdomar för nya beslut och dessutom en mer välfungerande
            statsapparat med betydande vinster för både ekonomin och demokratin.
            Till ett sådant utskott skulle man knyta erfarna och revisionsintresserade
            politiker med förmåga att höja sig över dagspolitiken.
          </p>
          <p xml:id="i-4mzaKXw6Yz71TyzDz1HKuC">
            Många av rapporterna är också sådana att de berör flera områden.
            Ska då samtliga berörda utskott hantera samma rapport eller ska
            endast ett utskott ta del av och hantera kunskapen?
          </p>
          <p xml:id="i-4MixuMe3SayURMJby2TzRP">
            Här, liksom på många andra ställen dessvärre, saknas de grundläggande
            resonemangen om hur och varför man har kommit fram till de slutsatser
            som man presenterar. Det är därför ofta svårt, ibland omöjligt,
            att dela utredningens insikter.
          </p>
          <p xml:id="i-LQSPTRhw6SSBc1TM9fD268">
            Dessvärre vittnar utredningen om stora kunskapsluckor i hur de
            faktiska förhållandena egentligen är i riksdagens revisionsverksamhet.
            Alltför många egendomliga slutsatser och direkta sakfel står att
            finna i utredningens rapporter.
          </p>
          <p xml:id="i-ERbVS9qtVhTVCSFtCKz2jA">
            Rekommendationer som utredningen ger om Riksrevisionens internationella
            uppdrag visar också på en bristande insikt i hur de internationella
            sammanhangen och uppdragen fungerar och vilken vikt de bör ges.
            I detta sammanhang blir utredningens förslag direkt improduktiva
            och till nackdel för Sverige i det fortsatta internationella arbetet.
            Det krav på full kostnadstäckning som finns för internationella
            revisionsuppdrag försvårar för Riksrevisionen och där borde vi
            kunna hitta ett nytt och bättre system.
          </p>
          <p xml:id="i-Db2cPFWvvyqspEkAKfsSDY">
            Riksrevisionen ska ägna sig åt relevanta och väsentliga problem,
            men att avgöra vad detta är måste vara upp till den fristående
            och oberoende revisionens omdöme. Detta oberoende som vi äntligen
            har fått igenom i Sverige ska nu inte snävas in.
          </p>
          <p xml:id="i-4m67GTu7knJm7FojmnV7NG">
            Underlaget för riksdagen att fatta beslut på, Riksrevisionsutredningens
            samtliga rapporter, kan inte anses vara tillfyllest, varför förslaget
            måste av­slås. En återremittering av förslaget till riksdagsstyrelsen
            för vidare diskussion är lämpligt. Riksdagsstyrelsen kan sedan
            återkomma till riksdagen med nytt förslag där ovanstående är beaktat.
          </p>
        </div>
        <div type="motSignatures">
          <list>
            <item xml:id="i-QDnBGDzeoMcqLyKAKu3uaV" who="i-AvtuWmW4WHMDrctQKwDQuR">
              Eva Flyborg (FP)
            </item>
          </list>
        </div>
      </div>
    </body>
  </text>
</TEI>
