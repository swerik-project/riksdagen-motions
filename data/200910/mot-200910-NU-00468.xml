<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00468">
  <teiHeader>
    <fileDesc>
      <titleStmt>
        <title>En ljus framtid för Östergötland</title>
        <author corresp="i-BZ7PcK8D1efvHXsafGEMKE">av Andreas Norlén m.fl. (m, c, fp, kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En ljus framtid för Östergötland</title>
          <idno type="rdwebb">GX02N468</idno>
          <rs type="number">N468</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N468/text</ref>
          <ref type="dokument_url_html">http://data.riksdagen.se/dokument/GX02N468</ref>
          <ref type="dokumentstatus_url_xml">http://data.riksdagen.se/dokumentstatus/GX02N468</ref>
          <ref type="doc">http://data.riksdagen.se/fil/BEED19CF-89F4-4D48-A1BE-A509B2DC84E0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom Ellison</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NmyCyR4YcsUAMPN5K47dZ8" type="signed"/>
        <correspContext corresp="i-NmyCyR4YcsUAMPN5K47dZ8">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-SS4MgL3HhkwCjKYAxgBPkd"/>
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-GgkXdFHd8Pq2zrweG7tG3z" type="numbering">
          <date when="2009-10-08"/>
        </correspAction>
        <correspAction xml:id="i-8DTE2wL5ZMoQLSVbLPbMD7" type="submission">
          <date when="2009-10-06"/>
        </correspAction>
        <correspAction xml:id="i-CUKrz1xPZm2ogxLfdupMPb" type="transfer">
          <date when="2009-10-06"/>
        </correspAction>
        <correspAction xml:id="i-FV3KyJJ6D2dp8TPiCfKFSz" type="assigned"/>
        <correspContext corresp="i-FV3KyJJ6D2dp8TPiCfKFSz">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BhQett162vZ9KE3GgLf73">
            Förslag till riksdagsbeslut
          </head>
          <list style="ol">
            <item xml:id="i-3BnCrt2hpY2hcHcbpiAMpk">
              Riksdagen tillkännager för regeringen som sin mening vad som
              anförs i motionen om förutsättningar för en god utveckling i Östergötland.
            </item>
            <item xml:id="i-8x5Q1xUuJs17zZyZjGEyzR">
              Riksdagen tillkännager för regeringen som sin mening vad som
              anförs i motionen om betydelsen av ett gott företagsklimat för
              Östergötlands utveckling.
            </item>
            <item xml:id="i-R5afaZWKNWtCSWPTjMdvuj">
              Riksdagen tillkännager för regeringen som sin mening vad som
              anförs i motionen om betydelsen av yrkesutbildning, högre utbildning
              och forskning för Östergötlands utveckling. 1
            </item>
            <item xml:id="i-KvhJM41xuLHvyXUVNUA1ve">
              Riksdagen tillkännager för regeringen som sin mening vad som
              anförs i motionen om infrastrukturens betydelse för att dels binda
              samman Östergötland till en arbetsmarknadsregion, dels binda samman
              Östergötland med angränsande län till större arbetsmarknadsregioner.
              2
            </item>
            <item xml:id="i-8JYUsvyh45nEq92Ruxxf3N">
              Riksdagen tillkännager för regeringen som sin mening vad som
              anförs i motionen om utvecklingen av det östgötska jord- och skogsbruket.
              3
            </item>
            <item xml:id="i-94zLWoJnUTYehVTS7A5SQc">
              Riksdagen tillkännager för regeringen som sin mening vad som
              anförs i motionen om utvecklingen av den östgötska besöksnäringen.
            </item>
          </list>
          <p xml:id="i-SG7rx6MHU6AV4FhHfUV6qz">
            1 Yrkande 3 hänvisat till UbU.
          </p>
          <p xml:id="i-2Qvoo8icEFWWjZQGAdRRLA">
            2 Yrkande 4 hänvisat till TU.
          </p>
          <p xml:id="i-Se4P8upNt5NVeHce2XRvKE">
            3 Yrkande 5 hänvisat till MJU.
          </p>
        </div>
        <div type="motContent">
          <head xml:id="i-7XtZvAsFGw5rRv1Qf1b1WV" type="h1">
            Motivering
          </head>
          <p xml:id="i-34tdsKgNWA8gET57NEFoFd">
            Östergötland har länge varit och är på många sätt fortfarande
            en stark och framtidsinriktad del av Sverige. I Östergötland finns
            ett av Sveriges bördigaste jordbruksområden, östgötaslätten, som
            genom århundradena har bringat välstånd till länets invånare.
            I norr finns den östgötska bergslagen, där bergsbruk och därmed
            sammankopplad företagsamhet gav arbete och utveckling. I Motala
            grundades i början av 1800-talet Sveriges första egentliga verkstadsindustri,
            Motala Verkstad, vars uppgift var att tillverka produkter som
            behövdes vid byggandet av Göta kanal, men som kom att betyda mycket
            för uppbyggandet av en modern, svensk industrisektor.
          </p>
          <p xml:id="i-Aa4gbvQWaTi57M3eWTeR2n">
            Jord- och skogsbruket och livsmedelsindustrin är fortfarande
            viktiga inslag i det östgötska näringslivet, men har under 1900-talet
            fått sällskap av stora och framgångsrika industrier som Saab,
            Holmen och Siemens. Tack vare avknoppningar från Linköpings universitet
            och den framsynta uppbyggnaden av Mjärdevi Science Park har Östergötland
            idag också många spjutspetsföretag med bland annat högteknologisk
            inriktning. Fjärde storstadsregionen med Linköping och Norrköping
            som nav, men med övriga östgötakommuner som viktiga deltagare
            har blivit ett begrepp som står för dynamik och utveckling.
          </p>
          <p xml:id="i-KhkV4uXCuYnE8RQYJkkTeC">
            Östergötland kännetecknas också av vacker natur, intressanta
            besöksmål och många natursköna boendemiljöer och har goda förutsättningar
            att erbjuda både bra boende och rekreation och turistande i fina
            omgivningar. Östergötland har alltså en stolt historia, många
            möjligheter här och nu samt goda framtidsutsikter.
          </p>
          <p xml:id="i-7kXd6xW7KkSaYjvZmybFUv">
            När allt detta positiva är sagt, kan man samtidigt konstatera
            att Östergötland sedan 1990-talet relativt sett har haft större
            problem med arbetslöshet och utanförskap än många andra län. Östergötland
            har underpresterat i flera avseenden, om man jämför utvecklingen
            i Östergötland med utvecklingen i riket som helhet eller i omgivande
            län. Arbetslösheten har varit högre i Östergötland än i riket
            som helhet. Östergötland har svarat för en högre andel av den
            totala arbetslösheten i riket än den östgötska folkmängden utgör
            av rikets folkmängd. Jobbtillväxten har även under högkonjunkturen
            som föregick den nu rådande krisen varit svagare i Östergötland
            än i riket som helhet. I vissa avseenden har Östergötland haft
            problem av samma omfattning som utpräglade glesbygdslän haft.
          </p>
          <p xml:id="i-Ec6AnfbrZMZJQkzNznjNWA">
            Denna verklighet stämmer inte riktigt med den östgötska självbilden
            eller med den bild andra har av Östergötland. Det är både bra
            och dåligt. Det är bra att både vi östgötar och andra ser på Östergötland
            med positiva ögon. Det ligger dock samtidigt en risk i att inte
            inse vilka problem Östergötland har, eftersom det kan leda till
            att man inte vidtar de åtgärder som behövs.
          </p>
          <p xml:id="i-BUHQU4MFR9KKsvxsTMi58p">
            Det är svårt att veta säkert varför Östergötland har haft större
            problem med arbetslöshet än vi relativt sett och med hänsyn till
            vår självbild borde ha haft. En bidragande förklaring är sannolikt
            att Östergötland när 1990-talskrisen bröt ut hade en relativt
            stor verkstadsindustrisektor med en relativt stor del arbeten
            som inte krävde någon längre utbildning. Under krisåren på 90-talet
            skedde en mycket omfattande strukturomvandling inom industrin
            och den ledde till att många lågkvalificerade jobb försvann för
            att aldrig mer komma tillbaka. Detta drabbade Östergötland relativt
            sett hårdare än många andra delar av landet, eftersom Östergötland
            i utgångsläget hade många industrijobb av den typ som försvann.
            Denna förlust av jobb har inte i tillräcklig utsträckning kompenserats
            av en jobbtillväxt i andra sektorer under åren efter 90-talskrisen,
            utan ett antal människor har för lång tid slagits ut från arbetsmarknaden.
          </p>
          <p xml:id="i-UvaprguUfoD4GtKnbrTQDn">
            Under den kris som bröt ut på hösten 2008 har dock Östergötland
            klarat sig bättre än många andra län. Östergötlands andel av landets
            arbetslösa har fallit från 6 procent i juli 2008 till 5,2 procent
            i augusti 2009. En delförklaring till detta är troligen att Östergötland
            gick igenom stora delar av sitt stålbad med genomgripande strukturomvandlingar
            inom industrin redan för 1015 år sedan. Östergötland har inte
            heller någon stor bil- eller råvaruindustri, de två industrigrenar
            som drabbats värst av den rådande krisen.
          </p>
          <p xml:id="i-HBYchAL1q3epsgMpbrUcGE">
            Nu gäller det att skapa goda förutsättningar så att den östgötska
            arbetsmarknaden ska återhämta sig snabbt, när konjunkturen vänder
            uppåt, och förebygga arbetskraftsbrist och andra flaskhalsproblem.
            För detta krävs ledarskap och klok politik, i riket och i Östergötland.
          </p>
          <head xml:id="i-H6CpSJEZjy5GEoe8sdhaY3" type="h2">
            Fler nya jobb och tydliga drivkrafter för att återvända till
            arbetsmarknaden
          </head>
          <p xml:id="i-HqauGReodxRm5ztCCHvox3">
            Regeringens och riksdagsmajoritetens allmänna politik för att
            möta krisen är bra för Sverige och bra för Östergötland.
          </p>
          <p xml:id="i-PxWU31tqwSDpJmBzvwgGXg">
            Till den negativa utvecklingen i Östergötland under 1990-talet
            och början av 2000-talet har säkert bidragit den generella trend
            vi sett i Sverige sedan 1970-talet, nämligen att av de människor
            som blivit arbetslösa vid olika nedgångar i ekonomin, så har en
            tredjedel aldrig kommit tillbaka i jobb. En av de stora utmaningar
            som alliansregeringen och alliansmajoriteten i riksdagen står
            inför är att se till att detta mönster inte upprepas, när den
            nu rådande krisen har passerat. När antalet jobb blir färre, krävs
            större ansträngningar än annars för att få ett jobb. Man måste
            söka fler jobb och kanske i andra branscher och på andra platser
            än man är van vid. För att människor ska hålla modet uppe och
            fortsätta söka jobb även efter att ha fått nej för tjugonde eller
            femtionde gången, krävs dels bra matchningsstöd från Arbetsförmedlingen,
            dels en tydlig ekonomisk morot. Det är bakgrunden till att regeringen
            i budgetpropositionen för 2010 föreslår ett fjärde jobbskatteavdrag.
            Får man behålla mer av sin lön, ökar drivkrafterna att hålla sig
            kvar på arbetsmarknaden även i dåliga tider.
          </p>
          <p xml:id="i-Scb6DakbNGCC4UozZNnULc">
            Andra viktiga inslag i krispolitiken 20092010 och i den allmänna
            reformeringen av den ekonomiska politiken och av arbetsmarknaden
            är sänkta egenavgifter, sänkta arbetsgivaravgifter för alla, extra
            mycket sänkta arbetsgivaravgifter för unga under 26 år, sänkt
            bolagsskatt, skattereduktionen för hushållsnära tjänster (HUS-avdraget),
            omfattande arbetsmarknadspolitiska insatser, 17 miljarder i extra
            statsbidrag till kommuner och landsting, tusentals nya utbildningsplatser
            inom komvux, yrkeshögskolan samt universitet och högskolor, en
            storsatsning på forskning och en stor närtidssatsning på infrastruktur.
            Många av åtgärderna ingår i regeringens arbete med att förbättra
            företagsklimatet, så att det blir enklare, roligare och lönsammare
            att starta och driva företag.
          </p>
          <p xml:id="i-JVdegcHjCBxesanPpcmcM9">
            Alla dessa reformer är av stor betydelse för att det östgötska
            näringslivet ska ha goda utvecklingsmöjligheter, skapa nya jobb
            istället för de jobb som förlorats och hälsa dem som länge varit
            utan jobb välkomna tillbaka till arbetsmarknaden. Det är viktigt
            att fortsätta förbättra företagsklimatet, så att än fler nya jobb
            kan skapas, och att fortsätta förbättra drivkrafterna för eget
            arbete, så att så många som möjligt söker sig tillbaka till arbetsmarknaden
            så fort som möjligt.
          </p>
          <p xml:id="i-YQEnVKMAfjxPr73DXwBdBu">
            Vi identifierar härutöver några områden som är viktiga för Östergötlands
            framtid:
          </p>
          <list style="ul">
            <item xml:id="i-D3KvhC1txuxPeTH9Nu6xdL">
              Fler utbildningsplatser, främst inom yrkeshögskolan och komvux/yrkesvux.
            </item>
            <item xml:id="i-BfcU1guLmTzMyvHVHXf2bj">
              Strategiska satsningar på infrastruktur.
            </item>
            <item xml:id="i-8DCo9F726ZoEuJWpJ2BBcC">
              Förbättrade förutsättningar för jord- och skogsbruket.
            </item>
            <item xml:id="i-ShKqVsR1EC3NMBaWfY7h6G">
              Förbättrade förutsättningar för besöksnäringen.
            </item>
          </list>
          <head xml:id="i-9z7xHtMU13h2neGRvGeNLN" type="h2">
            Kunskap för framtiden
          </head>
          <p xml:id="i-XmmhouMjuRnMDriHNpLt8p">
            Just nu pågår en strukturförändring inom utbildningssektorn,
            som innebär att yrkesutbildningar i första hand ska ges inom det
            reguljära utbildningssystemet gymnasieskolan, yrkeshögskolan och
            yrkesvux och inte i form av arbetsmarknadsutbildningar. Det är
            en bra inriktning och det är tydligt att Östergötlands kommuner
            och näringsliv har uppfattat signalen.
          </p>
          <p xml:id="i-F589hKSzL1C5izvdVjmC6c">
            Samarbetet på utbildningsområdet mellan kommuner, näringsliv
            och regionförbundet Östsam utvecklas positivt, och på ett antal
            platser i länet genomförs teknikcollegesatsningar inom ramen för
            gymnasieskolan. Det finns en oro inom näringslivet för att kvalificerade
            verkstadstekniker och verkstadsarbetare ska bli en bristvara när
            konjunkturen vänder uppåt, och därför gäller det att se till att
            det finns tillräckligt många utbildningsplatser inom för det östgötska
            näringslivet relevanta områden.
          </p>
          <p xml:id="i-XJuL7fGEe3Cwkthqenxp8R">
            Det staten kan göra är att styra resurser i form av statsbidrag
            till yrkesutbildning, exempelvis komvux/yrkesvux, till de delar
            av landet där behoven är störst och vi menar att Östergötland
            i ljuset av länets historia och utveckling sedan början av 1990-talet
            är ett sådant område.
          </p>
          <p xml:id="i-KxWRskBX4WUAFXr2NHTwtQ">
            När det gäller akademisk utbildning är Östergötland väl rustat
            genom Linköpings universitet inklusive Campus Norrköping. Med
            tanke på den erkänt höga kvalitet som Linköpings universitets
            utbildningar allmänt sett håller, har staten goda skäl att styra
            ytterligare resurser dit, för att få så mycket valuta som möjligt
            för sina satsningar. Det bör också nämnas att flera kommuner,
            bland andra Motala, har etablerat samarbeten om distansutbildning
            med lärosäten på andra håll i landet, vilket är utmärkt.
          </p>
          <p xml:id="i-ASJGRLW4cSvCmRYHuXw36E">
            Vi välkomnar regeringens och riksdagsmajoritetens storsatsning
            på forskning och förbättrade förutsättningar att kommersialisera
            forskningsresultat, en satsning som inte minst har kommit Linköpings
            universitet till del. Kommersialisering av högklassig forskning
            kan ge Östergötland nya jobb och nya företag. Nya forskningstjänster
            ger ett inflöde av högkvalificerad arbetskraft till regionen.
          </p>
          <head xml:id="i-9jdFJvZK4kdvWCUawDRboT" type="h2">
            Strategiska satsningar på infrastruktur
          </head>
          <p xml:id="i-EvwBi3Ff6tXgjpuFW7Cnvk">
            Östergötland har ett gynnsamt geografiskt läge, men investeringarna
            i vägar och järnvägar har under många år varit eftersatta i Sverige
            och det har drabbat även Östergötland och östgötarnas möjligheter
            att resa. Alliansregeringens storsatsning på väg- och järnvägsinvesteringar
            är mycket välkommen.
          </p>
          <p xml:id="i-WoejnJH5J76NpG2za1yhJb">
            Infrastrukturen har stor betydelse för att dels binda samman
            Östergötland till en arbetsmarknadsregion, dels binda samman Östergötland
            med angränsande län till större arbetsmarknadsregioner. Med bättre
            väg- och järnvägsförbindelser blir det en realistisk möjlighet
            för allt fler att bo i Östergötland och arbeta i Stockholm, Jönköping
            eller Örebro eller tvärtom.
          </p>
          <p xml:id="i-By7oWTaTzYhchpt1xtNe2J">
            Vi gläds åt att riksvägen mellan Mjölby och Motala inklusive
            bron över Motalaviken tack vare alliansregeringens närtidssatsning
            med stor sannolikhet kommer att börja byggas år 2010. Bron har
            varit inlagd i kommunala planer sedan 1942 och när nu den första
            planen passerat pensionsåldern är det dags att genomföra projektet.
          </p>
          <p xml:id="i-52PAGSpunMe8ZC7ECJFu5t">
            I andra riksdagsmotioner uppmärksammar vi andra angelägna infrastruktursatsningar
            som bör göras i Östergötland. Ostlänken, upprustningen av E22:an
            inklusive förbifart Söderköping och Norrköpingspaketet är några
            exempel. Vi vill här särskilt peka på behovet av att successivt,
            i den takt som statsfinanserna medger, öka anslagen till länstransportplanerna,
            som länen själva förfogar över. Pengarna i länstransportplanerna
            används till mindre investeringar, som dock är av stor betydelse.
            En förbättrad riksväg mellan Motala och Linköping, mellan Linköping
            och Åtvidaberg samt förbifart Kisa är ett par viktiga projekt
            som finns i Östergötlands länstransportplan.
          </p>
          <head xml:id="i-HVnd2FfZZckQBNADLzF9TE" type="h2">
            Jord- och skogsbruk en framtidsnäring
          </head>
          <p xml:id="i-GUHrjvYk4smQ8cR9Z6XkpG">
            Östergötland är av tradition ett jordbrukslän och vår ambition
            är att det så ska förbli. Jord- och skogsbruket är en självklar
            del av det östgötska näringslivet. För att jord- och skogsbruket
            ska ha goda förutsättningar att utvecklas, krävs dock att skattebelastningen
            på sektorn inte ökas. Sverige är ett högskatteland, vilket ger
            alla företag konkurrensnackdelar på världsmarknaden, men jord-
            och skogsbruket har i vissa avseenden drabbats hårdare än andra
            näringsgrenar av kraftig beskattning.
          </p>
          <p xml:id="i-GhiiufE75GAK5uD7K9B6cp">
            Den successivt ökade beskattning av fossila bränslen, som regeringen
            förutskickar, innebär ökade bränslekostnader för jordbruket. Dessa
            skattehöjningar måste därför växlas mot skattesänkningar som på
            ett tydligt sätt kommer jord- och skogsbruket till del. Vi välkomnar
            därför att regeringen i budgetpropositionen för år 2010 föreslår
            att skatten på handelsgödsel ska avskaffas och att egenavgifterna
            för enskilda näringsidkare ska sänkas kraftigt. Båda dessa skattesänkningar
            gynnar jord- och skogsbruket. I takt med att beskattningen av
            bland annat diesel skärps, måste dock ytterligare skattesänkningar
            genomföras.
          </p>
          <p xml:id="i-JZ2dyYBnP76z2uY66jimTM">
            Det är också viktigt för jord- och skogsbruket att långsiktigt
            och målmedvetet arbeta för förenklingar av det regelverk som omgärdar
            EU:s jordbrukspolitik och att uppmuntra regeringens arbete med
            förenklingar av de svenska tillämpningsföreskrifterna beträffande
            EU:s jordbrukspolitik.
          </p>
          <head xml:id="i-KztR5Tc5bASAavL4L3BbH5" type="h2">
            Besöksnäringen en annan framtidsbransch
          </head>
          <p xml:id="i-8tEbSUxLK7hd4e7WKKcCEY">
            En annan bransch som vi bedömer har betydande potential i Östergötland
            är besöksnäringen. Turismen i Sverige har ökat under senare år
            och regeringen föreslår i budgetpropositionen för 2010 ökade anslag
            till marknadsföringen av Sverige som turistland. Besöksnäringen
            i riket som helhet förväntas fortsätta växa.
          </p>
          <p xml:id="i-2qJnsY41HbV9hFrDFiWozv">
            Östergötland har populära besöksmål och besöksområden som Kolmårdens
            djurpark, Göta kanal, Vättern och skärgården. Genom ökad samverkan
            mellan olika aktörer inom besöksnäringen och gemensam marknadsföring
            av Östergötland som turistlän samt sänkt mervärdesskatt på vissa
            tjänster, till exempel restaurangtjänster, finns goda förutsättningar
            för tillväxt och nya jobb i branschen.
          </p>
        </div>
        <div type="motSignatures">
          <list>
            <item xml:id="i-QeQtudh2Mapk9aNUWBN7vo" who="i-BZ7PcK8D1efvHXsafGEMKE">
              Andreas Norlén (m)
            </item>
            <item xml:id="i-No1k57LmzVyx2rpabRTZa" who="i-N9Pi9YpD4nvtCEsVp2CGcX">
              Staffan Danielsson (c)
            </item>
            <item xml:id="i-t4Wdio88fo16DNgKuP3b5" who="i-SS4MgL3HhkwCjKYAxgBPkd">
              Karin Granbom Ellison (fp)
            </item>
            <item xml:id="i-LpD7rQfaYggXfHanwZQPg5" who="i-EFJ93MgPh6dJrzDB1Tt657">
              Yvonne Andersson (kd)
            </item>
            <item xml:id="i-MZDYAyFK23ywFkyBLHKzEn" who="i-W6BJ44rcZjp5pD28NhHrCf">
              Gunnar Axén (m)
            </item>
            <item xml:id="i-avC94Edy9CiCoC7LPYkZD" who="i-Ev6Dx3pWj2WT32VGQpabaz">
              Finn Bengtsson (m)
            </item>
          </list>
        </div>
      </div>
    </body>
  </text>
</TEI>
