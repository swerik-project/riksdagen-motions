<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0833/mot_200001_MJ_0833-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ833 pnr: s35014
          </p>
          <p>
            Motion till riksdagen 2000/01:MJ833
          </p>
          <p>
            av Eva Arvidsson och Tommy Waidelich (s)
          </p>
          <p>
            Strandskyddet
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om ändringar av beslutsordningen för dispenser från regeln
            om strandskydd.
          </p>
          <p>
            Motivering
          </p>
          <p>
            Miljöbalkens paragrafer om det så kallade strandskyddet ger ett
            teoretiskt mycket högt skydd mot exploatering av mark i anslutning
            till stränder. Lagen har tillkommit för att säkra allmänhetens
            tillgång till natur vid vatten och stränder. Speciellt i storstadsområdena
            är stränderna sedan tidigare hårt exploaterade och ytterligare
            byggnationer riskerar att helt privatisera möjligheterna att få
            tillgång till stränderna i dessa områden. Med byggnationer försvinner
            också möjligheten att hävda allemansrättens frihet att röra sig
            i naturen. Strandskyddet förbjuder uppförande av byggnader inom
            ett avstånd av 100 meter från strandlinjen. Undantag finns i form
            av en frihet att uppföra byggnader för jord-, skogs-fiske- och
            rennäringen. Dessutom har länsstyrelserna möjlighet att under
            särskilda omständigheter bevilja dispenser. Dessa dispenser kan
            också delegeras till kommunerna att handlägga. Villkoren som måste
            uppfyllas för att dispens ska kunna beviljas är tydliga. Beslut
            om dispenser ska rapporteras till Naturvårdsverket, som därefter
            har möjlighet att överklaga. I dagsläget har Naturvårdsverket
            svårt att överklaga fattade beslut om dispens eftersom man kommer
            in så sent i beslutsprocessen. Många gånger fattas beslut om dispens
            från kommuners sida utan att det förekommer giltig motivering
            i enighet med gällande lagtext. Samtidigt är omfattningen av övergrepp
            svår att se eftersom det inte förs någon heltäckande statistik
            över antalet beviljade dispenser. Klart är att den exploatering
            som idag pågår, med beslutade dispenser från regeln om strandskydd,
            allvarligt hotar allmänhetens
          </p>
          <p>
            25
          </p>
          <pb facs="riksdagen-motions-pdf/data/200001/mot_200001_MJ_0833/mot_200001_MJ_0833-0002.pdf"/>
          <p>
            2000/01:MJ833
          </p>
          <p>
            26
          </p>
          <p>
            tillgång till stränder och vatten. Detta gäller i högsta grad
            i storstadsområdena, med Stockholms skärgård som det område som
            kanske utsätts för störst tryck på privatisering av strandlinjerna.
            Det är uppenbart att kommunerna, av olika skäl, i många fall inte
            förmår följa lagens regleringar om strandskyddet. Naturvårdsverkets
            möjlighet att agera är liten efter att beslut om dispens har fattats,
            vilket gör det svårt att direkt stoppa byggnationer i strid med
            reglerna. Därför är det nödvändigt att centrala myndigheter, framförallt
            Naturvårdsverket, får en större och framförallt tidigare roll
            i besluten om dispenser från strandskyddet.
          </p>
          <p>
            Stockholm den 27 september 2000
          </p>
          <p>
            Eva Arvidsson (s) Tommy Waidelich (s)
          </p>
        </div>
      </div>
    </body>
  </text>
</TEI>
