<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KU-00390">
  <teiHeader>
    <fileDesc>
      <titleStmt>
        <title>Otillbörlig exponering av barn</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Otillbörlig exponering av barn</title>
          <idno type="rdwebb">GW02K390</idno>
          <rs type="number">K390</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GW02K390/text</ref>
          <ref type="dokument_url_html">http://data.riksdagen.se/dokument/GW02K390</ref>
          <ref type="dokumentstatus_url_xml">http://data.riksdagen.se/dokumentstatus/GW02K390</ref>
          <ref type="doc">http://data.riksdagen.se/fil/572F6F7B-7C81-4EB6-8BF8-865271C5FB80</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5mUjedHYuKkE9QVk6jzaYV" type="signed"/>
        <correspContext corresp="i-5mUjedHYuKkE9QVk6jzaYV">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-2HseUp4fpjVGVeBpmXjHMN" type="numbering">
          <date when="2008-10-09"/>
        </correspAction>
        <correspAction xml:id="i-NASjHymWLY7D9Z7XctxUjG" type="submission">
          <date when="2008-10-07"/>
        </correspAction>
        <correspAction xml:id="i-L8NYXTzfyrezBoXQJzowJ3" type="transfer">
          <date when="2008-10-07"/>
        </correspAction>
        <correspAction xml:id="i-XKuFVLA4Pggrb5E5RBC5Ee" type="assigned"/>
        <correspContext corresp="i-XKuFVLA4Pggrb5E5RBC5Ee">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-12b6bRHL46m9eisqL5kqvf" type="motBody">
        <div xml:id="i-GJgA6T7vM3obEtG9TKX6nd" type="motProposal" subtype="förslag">
          <head xml:id="i-JMqRjcSKir9mtQZAfgh4ap">
            Förslag till riksdagsbeslut
          </head>
          <list xml:id="i-C3NydVXjN5mk2aByAabm39" style="ol">
            <item xml:id="i-R3Rtb9YzMpSTqvNojBxCEa">
              Riksdagen tillkännager för regeringen som sin mening vad som
              anförs i motionen om att se över lagstiftningen avseende minderårigas
              exponering i medier .
            </item>
            <item xml:id="i-8g3AdpnvytiYVWZzscDLgt">
              Riksdagen tillkännager för regeringen som sin mening vad som
              anförs i motionen om att Sverige bör arbeta inom EU för att skydda
              minderåriga mot otillbörlig exponering.
            </item>
            <item xml:id="i-FSNh8rxD5fHWWRLthDNZeD">
              Riksdagen tillkännager för regeringen som sin mening vad som
              anförs i motionen om att arbeta för ett förtydligande av FN-konventionen
              för att skydda minderåriga mot otillbörlig exponering.
            </item>
          </list>
        </div>
        <div xml:id="i-YNziVMzNjNaRoG26DKmRUQ" type="motContent">
          <head xml:id="i-G2EfmBNnhUr3iwcPNqxLaL" type="h1">
            Motivering
          </head>
          <p xml:id="i-WMMuCWcE6fx1L9gJ64CeWr">
            I dagens mediesamhälle har verklighetsserier och dokumentärer
            blivit allt mer vanligt förekommande. Människor låter kameror
            följa varje steg de tar och deras mest privata problem blir allmängods
            för tv-tittaren.
          </p>
          <p xml:id="i-Q22hS4zuK1NqMLx7XiuZKR">
            För myndiga personer är detta ett val de gör, ett beslut de tar
            efter (förhoppningsvis) noga övervägande. Eventuella barn i familjen
            har dock ingen beslutanderätt utan blir förevigade på film vare
            sig de vill det eller ej. I serier som exempelvis Supernanny och
            Nannyakuten är dessutom barnet huvudpersonen i serien. Tv-teamet
            följer barnet kontinuerligt under känsloutbrott, gråt och när
            barnet sätts i skämshörnan. Dessa filmklipp av problembarnet förevigas
            sedan i olika forum på Internet och när barnet är myndigt har
            hon/han inte heller då någon möjlighet att stoppa klippen eller
            att få det hela ogjort.
          </p>
          <p xml:id="i-6PaJgpcpieMUZ578Cfj2cz">
            Barn har inget juridiskt skydd mot denna typ av otillbörlig exponering.
            Medier skyddar inte heller barnet på något sätt utan sänder dessa
            program där barnets identitet är oerhört lätt att fastställa.
            Under hela denna process sätts aldrig barnets rättigheter i första
            rummet, barnet exponeras utan någon möjlighet att påverka det.
          </p>
          <p xml:id="i-QULusCsZGcxyKTNrpU2eFK">
            Produktionsbolagen använder familjer som kanske i vissa fall
            behöver pengar, eller som inte riktigt förstår vad de ger sig
            in på. Även om föräldrarna ger sitt godkännande är det märkligt
            att inte barnen åtnjuter någon form av rättsskydd mot denna form
            av övergrepp. Andra exempel som ligger i gränslandet för skyddet
            av barn är ett fall där man på Internet kan följa en tvåårings
            dagboksanteckningar, skrivna av pappan, och som skildrar barnets
            kamp mot cancern, fram till dödsögonblicket. Att på detta sätt
            saluföra ett barn i kris är en form av exponering som inte utgår
            från barnets bästa, rättighet eller integritet. Däremot har vuxenperspektivet
            genomslagskraft.
          </p>
          <p xml:id="i-5GXd4efZm2Nr93FpsfHF5e">
            När FN:s konvention om barnets rättigheter antogs av FN:s generalförsamling
            1989 var det en framgång för barnet i världen. Det internationella
            samfundet placerade barnet på den politiska agendan och rättigheterna
            sågs som universella, som barnets rätt till stöd och skydd. I
            barnkonventionen finns skrivningar om barns rätt till skydd och
            integritet och även om mediernas roll. Men sedan denna FN-konvention
            togs har utvecklingen tagit lavinartad fart vad gäller medier
            och det skulle behövas ytterligare förtydliganden på detta område.
            Sverige bör även arbeta inom EU för att skydda minderåriga mot
            otillbörlig exponering
          </p>
          <p xml:id="i-QTrwk4THPCpNDCHs4DTSzD">
            Reality-shower och bloggar ökar i omfattning och utgör nu en
            betydande del av vårt mediesamhälle. Vi behöver därför ta upp
            de etiska frågeställningarna som följer med denna utveckling.
            Att barn medverkar i medier är dock givetvis inte alltid av ondo.
            Det kan snarare vara ett roligt minne att få ha varit med i ett
            program, och barns röster bör höras i medier. Att ett så utsatt
            barn, som ibland är i direkt kris, exponeras på detta sätt känns
            dock osmakligt.
          </p>
          <p xml:id="i-2WYBSQSPrfernHR6uzeUW3">
            Vi har i Sverige ett starkt skydd för tryck- och yttrandefrihet
            som vi ska värna om men när det gäller barn, bör man vidta särskilda
            försiktighetsåtgärder. Det behövs uppenbarligen etiska regler
            för hur det ska gå till och när det är barn som är i en svårighet,
            bör man ta särskild hänsyn.
          </p>
          <p xml:id="i-3izqafjVBKpcnQJS5fmr17">
            Det är min mening att det snarast bör utredas var anständighetens
            gräns går för exponering av barn i medier. Barn måste ges ett
            juridiskt skydd så att de inte löper risk att otillbörligt exponeras
            i medier. Vi måste ha barnens bästa för ögonen.
          </p>
        </div>
        <div xml:id="i-4YHWmvBT3W3LS313yB5x5Q" type="motSignatures">
          <list xml:id="i-JjgaK3CmchJmNWNisbbzNG">
            <item xml:id="i-DCiSNQLbPvqLpHxjA2cJGg" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
