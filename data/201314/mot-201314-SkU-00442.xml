<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00442">
  <teiHeader>
    <fileDesc>
      <titleStmt>
        <title>med anledning av prop. 2013/14:151 Skattereduktion för mikroproduktion av förnybar el</title>
        <author corresp="i-FnfN9cA2cbqkM9kt541hzu i-DF6yJMSNGfT6HwisDSi4qz">av Thoralf Alfsson och Josef Fransson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:151 Skattereduktion för mikroproduktion av förnybar el</title>
          <idno type="rdwebb">H102XSD442</idno>
          <rs type="number">SD442</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102XSD442/text</ref>
          <ref type="dokument_url_html">http://data.riksdagen.se/dokument/H102XSD442</ref>
          <ref type="dokumentstatus_url_xml">http://data.riksdagen.se/dokumentstatus/H102XSD442</ref>
          <ref type="doc">http://data.riksdagen.se/fil/7EBE3840-8223-4B9B-9F1B-27500C905EA3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FnfN9cA2cbqkM9kt541hzu</idno>
            <name>Thoralf Alfsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PjSd3jbcrkrJ8Erwex5ECa" type="basedOn"/>
        <correspContext corresp="i-PjSd3jbcrkrJ8Erwex5ECa">
          <ref>Proposition 2013/14:151</ref>
        </correspContext>
        <correspAction xml:id="i-FcW9fJfsecSNUrC9htiYrw" type="signed"/>
        <correspContext corresp="i-FcW9fJfsecSNUrC9htiYrw">
          <note type="signatory" corresp="i-FnfN9cA2cbqkM9kt541hzu"/>
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction xml:id="i-AhCSHFSajhwMgoazXyNDtK" type="referral">
          <date when="2014-04-02"/>
        </correspAction>
        <correspAction xml:id="i-GhnMYYnG8VLogrQuvGFPk4" type="referral">
          <date when="2014-04-02"/>
        </correspAction>
        <correspAction xml:id="i-HAMBroVmWDkvu6pnpxWVSW" type="dismissal">
          <date when="2014-04-01"/>
        </correspAction>
        <correspAction xml:id="i-TEqAD4Bm4gLHMwTJZLYdax" type="dismissal">
          <date when="2014-04-01"/>
        </correspAction>
        <correspAction xml:id="i-SMSTRHCTxni9YrFNYfyULP" type="submission">
          <date when="2014-03-26"/>
        </correspAction>
        <correspAction xml:id="i-Dty9xwKJGN5QUMsPQgBtCb" type="transfer">
          <date when="2014-03-26"/>
        </correspAction>
        <correspAction xml:id="i-15uJ63ekudUMx4VHy3X5Be" type="assigned"/>
        <correspContext corresp="i-15uJ63ekudUMx4VHy3X5Be">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DTkWtXRsqLyYRgpQwyoXdU" type="motHeader"/>
      <div xml:id="i-FoTmXjMLTX34iaGwCNYriT" type="motBody">
        <div xml:id="i-31JBEejdt2wCYNH7drNS8q" type="motProposal" subtype="förslag">
          <head xml:id="i-EJCSTSHu4w4ioY9E5oEuTt">
            Förslag till riksdagsbeslut
          </head>
          <list xml:id="i-S9xKun1ipAhjf1ey9KjyGe" style="ol">
            <item xml:id="i-6ALGPJuNVic7bjBGJBtY72">
              Riksdagen avslår propositionen.
            </item>
            <item xml:id="i-Xv9LfAo2ukx1H9QN9U2Vwx">
              Riksdagen tillkännager för regeringen som sin mening vad som
              anförs i motionen om att miljöpolitiken ska präglas av ett synsätt
              där varje satsad krona ska göra så mycket nytta som möjligt.
            </item>
          </list>
        </div>
        <div xml:id="i-AD6KL5UWo6VTdNd6pjv1vM" type="motContent">
          <head xml:id="i-3NAZkJ8sfD2qY6JLXJJJG4" type="h1">
            Motivering
          </head>
          <p xml:id="i-MKNdNdJxhaH2XNEBAN47dc">
            I regeringens proposition 2013/14:151 Skattereduktion för mikroproduktion
            av förnybar el föreslås att en skattereduktion ska införas för
            fysiska och juridiska personer som framställer förnybar el.
          </p>
          <p xml:id="i-9jZza7ts46qZETabE4VNf8">
            Sverigedemokraterna är på en principiell nivå öppna för förslag
            som stimulerar energimarknaden till mer miljövänlig energiframställning,
            men är i det specifika fallet kritiska till själva sakförslaget.
          </p>
          <p xml:id="i-Kaj33YiPZyR518TRuWxMZq">
            Vår utgångspunkt är att miljöpolitiken ska analyseras utifrån
            samma perspektiv som andra politikområden, det vill säga med devisen
            att all politik handlar om prioriteringar och att varje satsad
            krona ska ge så stor nytta som möjligt. Vi menar att energipolitiken
            ska utformas för hela det svenska folkets bästa och ta hänsyn
            till hela energisystemets funktionssätt. Politiken ska eftersträva
            hög tillförlitlighet, god miljöprestanda och låga energipriser
            och i minsta möjliga mån bygga in marknadsstörningar, vilket innebär
            att premiera vissa energislag med stora subventioner som inte
            kan hävda sig på marknadsmässig grund.
          </p>
          <p xml:id="i-SgVfGSosYWSavsk5sRkhMk">
            Det är här viktigt att framföra att ett system med skattereduktion
            innebär ett markant kliv bort från en självreglerande marknad.
            Det innebär att aktörer i ekonomin agerar rationellt utifrån exempelvis
            prisförhållanden och att marknadsaktörernas agerande kommer att
            påverkas om någon vara eller tjänst blir väsentligt dyrare eller
            billigare som ett resultat av statliga ingrepp. Detta leder i
            förlängningen till en ineffektiv situation. I det förestående
            fallet kan man föreställa sig att vi kommer få se en överinvestering
            i solceller, vilket kommer att öka elproduktionen under de absoluta
            sommarmånaderna, vilket i vårt land med kirurgisk precision sammanfaller
            med den period där vår efterfrågan på el är som allra, allra lägst.
          </p>
          <p xml:id="i-8EyDtXrm9ZJKM3KyQeKFhx">
            Om reformen på sikt leder till väldigt stora investeringar i
            solkraft kommer vi dessutom få obalanser på nätet som måste hanteras
            t.ex. genom att man på ett irrationellt och oekonomiskt sätt tvingas
            hantera tillgångarna i våra vattenmagasin för att upprätta tillstånden
            i vattendomar om minsta flöden.
          </p>
          <p xml:id="i-STaxqhJL5H2LVjKsi2mbCQ">
            I förlängningen innebär det att mikroproducenter får betalt av
            staten för någonting som inte efterfrågas på marknaden. Det rör
            sig alltså om en regelrätt transferering från samtliga skattebetalare,
            till de som är mikroproducenter av förnybar el. Med de nivåer
            som regeringen föreslår är det heller inte fråga om särdeles små
            produktionsenheter gränsen på 30 000 kWh motsvarar nästan dubbla
            den genomsnittliga energikonsumtionen per person och år. Under
            2015 beräknas nettotillskottet vara 38 GWh, enligt propositionen.
          </p>
          <p xml:id="i-SssntuLBczNL6aW7ew5bo5">
            Idag finns redan ett investeringsstöd till solenergianläggningar
            om 35 procent av investeringskostnaden. Dessutom finns även möjligheten
            att ansöka om elcertifikat för att ytterligare stimulera installationer
            av förnyelsebar energi. Det finns även energibolag som redan idag
            köper upp el från mikroproducenter.
          </p>
          <p xml:id="i-PPxsmCAFyL2C92LWS6XA4s">
            Sverigedemokraterna är inte principiella motståndare mot detta
            slags markandsingripanden, även om detta instrument ska användas
            med stor försiktighet, men nyttan exempelvis i form av lägre CO
            2 -utsläpp - måste i sådana fall vara tydligt positiv. Så blir
            dessvärre inte utfallet med regeringens förslag. Exempelvis anför
            Konjunkturinstitutet följande:
          </p>
          <p xml:id="i-AJcJFj5buupiBAnXgtv5Nr">
            Den samhällsekonomiska kalkyl som utredningen presenterat visar
            att skattereduktionen är olönsam. De redovisade nyttorna (i form
            av koldioxidreduktioner) har dessutom överskattats, till följd
            av bristande analys av klimatmålets utformning och befintliga
            styrmedels funktion såsom EU ETS (EU:s system för handel med utsläppsrätter).
            Med en korrekt utgångspunkt blir nyttorna i utredningens uppställning
            noll. Systemets införande innebär därför endast kostnader.
          </p>
          <p xml:id="i-3X6JHLiebwywNxECRERun7">
            Propositionen tar heller inte ställning till huruvida de som
            har elcertifikat även skall få tillgodogöra sig den föreslagna
            skattereduktionen. Sverigedemokraterna anser att denna fråga måste
            vara klarlagd innan ett förslag om skattereduktion kan behandlas
            av riksdagen.
          </p>
          <p xml:id="i-CmeqrnbLAzFXnbRZVe8rfJ">
            Sverigedemokraterna anser att det inte är skattebetalarnas uppgift
            att ge mikroproducenter kompensation för den överskottsel som
            de matar in på nätet genom en skattereduktion. Ersättningen skall
            givetvis komma från den som har nätkoncessionen och som i normalfallet
            levererar el till anslutningspunkten. Avtalet gällande överskottsel
            skall tveklöst gälla mellan mikroproducenten och hans motpart.
            Att istället ålägga nätkoncessionsinnehavaren informationsskyldigheten
            om förbrukad och inmatad energi i anslutningspunkten till Skatteverket
            är att gå över ån efter vatten. Det innebär i praktiken också
            helt nya och onödiga arbetsuppgifter för Skatteverket och ytterligare
            krångel med deklarationsunderlag och därmed också en ny möjlighet
            till skatteundandragande.
          </p>
        </div>
        <div xml:id="i-7bXfWmFWy6GTmMUaPARxXE" type="signatureBlock">
          <list xml:id="i-5knRUbdAGAVEDYrwmgH1Ke">
            <item xml:id="i-Gp2AwPpTTiKH9gmNyzyuij" type="signature">
              Thoralf Alfsson (SD)
            </item>
            <item xml:id="i-Ho8vPr5RuExTPuWEM86Pbb" type="signature">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
