<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00320">
  <teiHeader>
    <fileDesc>
      <titleStmt>
        <title>Friluftslyftet</title>
        <author corresp="i-GuqTA1ryPxMT4VhaTEcYK3 i-GiQwAM9FyCfg9tMbUzoEAg">av Anne Marie Brodén och Göran Montan (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Friluftslyftet</title>
          <idno type="rdwebb">GW02Kr320</idno>
          <rs type="number">Kr320</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr320/text</ref>
          <ref type="dokument_url_html">http://data.riksdagen.se/dokument/GW02Kr320</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr320</ref>
          <ref type="doc">http://data.riksdagen.se/fil/CACC61E1-5832-43DC-861C-636881036821</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-GiQwAM9FyCfg9tMbUzoEAg</idno>
            <name>Göran Montan</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MscaeLJKfhkNcob9rzqUKW" type="signed"/>
        <correspContext corresp="i-MscaeLJKfhkNcob9rzqUKW">
          <note type="signatory" corresp="i-GuqTA1ryPxMT4VhaTEcYK3"/>
          <note type="signatory" corresp="i-GiQwAM9FyCfg9tMbUzoEAg"/>
        </correspContext>
        <correspAction xml:id="i-B9nCbApbbdLnpuouWjLemC" type="numbering">
          <date when="2008-10-08"/>
        </correspAction>
        <correspAction xml:id="i-UFCqYynFWA67U2vpGYGPVL" type="submission">
          <date when="2008-10-06"/>
        </correspAction>
        <correspAction xml:id="i-SRYmDbtLeG72tJX1MPSQz1" type="transfer">
          <date when="2008-10-06"/>
        </correspAction>
        <correspAction xml:id="i-VP8pGM5N1v7Diy9oofDTxt" type="assigned"/>
        <correspContext corresp="i-VP8pGM5N1v7Diy9oofDTxt">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QBvHw4zTgpD1HMHheWanFx" type="motBody">
        <div xml:id="i-Wg4qJcrcAcujVQPyF6THpG" type="motProposal" subtype="förslag">
          <head xml:id="i-4WUykRTHwicKisKJiL3S8A">
            Förslag till riksdagsbeslut
          </head>
          <p xml:id="i-TeLP8EHTd7R3mP3nAFUX8h">
            Riksdagen tillkännager för regeringen som sin mening vad som
            anförs i motionen om att se över möjligheten att friluftslivet
            får del av pengar från Svenska Spels överskott.
          </p>
        </div>
        <div xml:id="i-PBY6ZAbLhLy1R8unafLv9C" type="motContent">
          <head xml:id="i-3r2gqnwXqAsQkPmxELoDKH" type="h1">
            Motivering
          </head>
          <p xml:id="i-F1Ry4HuhHdL8cnWPz4mMSN">
            Sverige saknar idag en samlad politik för friluftslivet. Sakansvaret
            ligger sedan ett par år på Miljödepartementet efter att under
            flera år funnits på bl.a. Kultur- och Näringsdepartementen. På
            Miljödepartementet ligger även olika former av bidrag till organisationer
            verksamma inom frilufts- och miljöområdet. Samtidigt har vikten
            av en fysiskt aktiv befolkning från tidiga åldrar blivit alltmer
            uppmärksammad under senare år. De positiva sambanden mellan god
            folkhälsa och motion/friluftsvistelse är vederlagda. Aktiviteter
            i samband med friluftsliv är också en av de riktigt stora folkrörelserna
            i Sverige, och enbart de organisationer som samlas under paraplyorganisationen
            Svenskt Friluftsliv har 1,7 miljoner medlemmar.
          </p>
          <p xml:id="i-Aww6tKkk1TMnBQ8NGmuzJv">
            Likaså har kopplingarna mellan friluftsliv i olika former och
            miljöpolitiska frågeställningar under senare år blivit alltmer
            tydliga. Inom naturvårdsområdet har i allt högre utsträckning
            diskuterats en inriktning som går ut på att bevara genom att nyttja.
            Samtidigt har allemansrättens nuvarande utformning ifrågasatts
            av t.ex. markägare, i samband med att det fria tillträdet till
            naturen i olika områden och avseenden kommit att kommersialiseras.
          </p>
          <p xml:id="i-B3uFdQTSTxu8TijNTkhvCt">
            Dessa och andra relevanta frågor har belysts ingående i ett antal
            olika utredningar under senare år:
          </p>
          <list xml:id="i-JYAuHzzhYcTbiNt41kmXhu" style="ul">
            <item xml:id="i-RQQqf4Za1W5qjHBBiS9FgJ">
              Statens stöd till friluftsliv och främjandeorganisationer, Ds
              1999:78.
            </item>
            <item xml:id="i-8wWzPyutA25TWa1MV8zq7R">
              Hälsa på lika villkor andra steget mot nationella folkhälsomål,
              SOU 1999:137.
            </item>
            <item xml:id="i-21NnEfRpkz8WXYB1DaAwNR">
              Idrott och motion för livet, SOU 1998:76.
            </item>
            <item xml:id="i-8tS5YzeSuuWjDqqNCZSkYM">
              Föreningslivet på spel- och lotterimarknaden, SOU 2000:9.
            </item>
            <item xml:id="i-QEH5YPMMsAkomzUY28RnVS">
              Myndighet för miljön en granskning av Naturvårdsverket, SOU 2008:62.
            </item>
          </list>
          <p xml:id="i-K1YmLwvhjSnUmTSweStz9F">
            Sammantaget har frilufts- och främjandeorganisationernas bidrag
            till folkhälsa, miljömedvetenhet m.m. alltid beskrivits i mycket
            positiva ordalag. Ambitioner om att statens ekonomiska bidrag
            till dessa organisationer bör stärkas har uttalats återkommande.
            Under de senaste åren har det dock blivit tydligt att regeringen
            menar allvar med sina ambitioner att föra en samlad friluftspolitik,
            och även öka det ekonomiska stödet till de organisationer som
            verkar inom detta område.
          </p>
          <head xml:id="i-VaY4bRKvCy5T15V2yap9b2" type="h3">
            AB Svenska Spel och dess stöd till idrott och ungdomsverksamhet
          </head>
          <p xml:id="i-EkeoVWZaSr9HmmA31QjtEh">
            Enligt riksdagsbeslut (prop 1998/99:107, bet. 1999/2000:KrU03,
            rskr. 1999/ 2000:52) skall överskottet från värdeautomatspelet
            Jack Vegas till 80 % tillfalla idrottsrörelsens lokala barn- och
            ungdomsverksamhet och till 20 % tillfalla barn- och ungdomsorganisationernas
            lokala verksamhet. Överskottet från värdeautomatspelet Miss Vegas
            skall tillfalla idrottsrörelsen. Utbetalning skall göras till
            Riksidrottsförbundet och Ungdomsstyrelsen för vidare fördelning.
          </p>
          <p xml:id="i-LnsGpHFF5A4jostLqhXQMo">
            Enligt förslag till vinstdisposition i årsredovisningen för 2007,
            så bör vinsten enligt styrelsen och verkställande direktören disponeras
            enligt följande:
          </p>
          <table xml:id="i-HSnhbydVVNDWu3MFR8is6t">
            <row xml:id="i-VXG9HpTFuHuKPtt3fGQG3q">
              <cell>
                Till Riksidrottsförbundet
              </cell>
              <cell>
                560 000 000
              </cell>
              <cell>
                Prop. 2007/08:17
              </cell>
            </row>
            <row xml:id="i-Mh9qn2zBcdqXibMV9nL2iY">
              <cell>
                Till Riksidrottsförbundet
              </cell>
              <cell>
                834 490 000
              </cell>
              <cell>
                Prop. 2003/04:2
              </cell>
            </row>
            <row xml:id="i-AZsPDTzKKHfmX27dKdPUev">
              <cell>
                Till Ungdomsstyrelsen
              </cell>
              <cell>
                195 744 000
              </cell>
              <cell>
                Prop. 2003/04:2
              </cell>
            </row>
            <row xml:id="i-SkzTLBoSp49qh7GXrV8BQ3">
              <cell>
                Till kulturändamål
              </cell>
              <cell>
                311 000
              </cell>
              <cell>
                Prop. 2007/08:17
              </cell>
            </row>
            <row xml:id="i-CWUFsivfMWVBTCGEK91471">
              <cell>
                Till staten
              </cell>
              <cell>
                3 656 924 000
              </cell>
              <cell>
                Prop. 2003/04:2
              </cell>
            </row>
            <row xml:id="i-VHEVL5anzDf6udaY3rwuoz">
              <cell>
                Balanseras i ny räkning
              </cell>
              <cell>
                67 635
              </cell>
            </row>
            <row xml:id="i-D9jWF1efncjWGk1km7hZnJ">
              <cell>
                Summa
              </cell>
              <cell>
                5 247 536 635
              </cell>
            </row>
          </table>
          <p xml:id="i-THDKkcj9tpTnNhi1HBT6N3">
            Sammanlagt utdelade AB Svenska Spel således närmare 1,4 miljarder
            kronor till RF och närmare 200 miljoner till Ungdomsstyrelsen
            i enlighet med riksdagens beslut.
          </p>
          <head xml:id="i-XNP7DKvPK62hN6jAjwVAjo" type="h3">
            Utredning om målgrupper för utdelning från Svenska Spel
          </head>
          <p xml:id="i-2Fgq7rEJ7bSsDKe6HBWmNu">
            I utredningen Föreningslivet på spel- och lotterimarknaden (SOU
            2000:9) föreslår utredaren Bengt K-Å Johansson att målgrupperna
            för utdelning från Svenska Spel bör breddas. Mera konkret föreslår
            utredaren att en viss del av överskottet från värdeautomaterna
            och kasinoverksamheten tillförs folkrörelserna, samt att frilufts-
            och främjandeorganisationerna skall få del av detta överskott.
          </p>
          <head xml:id="i-VBYH7c9PiHfGfCpESpT737" type="h3">
            Sammanfattning
          </head>
          <p xml:id="i-EUA123TR39EqNA2UJmjUy8">
            För att kunna utveckla sitt arbete och bl.a. bidra till ökad
            fysisk aktivitet utomhus behöver friluftsrörelsen ett ökat statligt
            stöd utöver de ideella insatser som idag håller friluftslivet
            vid liv. Precis som idrotten gör friluftslivet stor samhällsnytta.
            Sedan 2003 har idrottsrörelsen haft möjlighet att utveckla sin
            verksamhet med hjälp av Handslaget och Idrottslyftet. Det är nu
            dags för ett friluftslyft av överskottet från AB Svenska Spel
            till lämplig instans (Naturvårdsverket eller Svenskt Friluftsliv)
            för finansiering av regeringens nya, samlade friluftspolitik.
            Medlen bör komma friluftsorganisationernas barn- och ungdomsverksamhet
            till godo, på motsvarande sätt som gäller den del av överskottet
            från AB Svenska Spel som för närvarande går till RF/Ungdomsstyrelsen.
          </p>
        </div>
        <div xml:id="i-W2hzqB1V8n1MLMvNgeqmYb" type="motSignatures">
          <list xml:id="i-35CP2hZhTW7WEEZoEpRNe6">
            <item xml:id="i-BCFwNkRP777oqeF7SgcjZg" who="i-GuqTA1ryPxMT4VhaTEcYK3">
              Anne Marie Brodén (m)
            </item>
            <item xml:id="i-7kHvL9KAF2vUqJe7G7S1iC" who="i-GiQwAM9FyCfg9tMbUzoEAg">
              Göran Montan (m)
            </item>
          </list>
        </div>
      </div>
    </body>
  </text>
</TEI>
