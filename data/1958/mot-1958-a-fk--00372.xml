<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_fk__372/mot_1958_a_fk__372-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 372 år 1958 3
          </p>
          <p>
            Nr 372
          </p>
          <p>
            Av herr Schmidt m. fl., i anledning av Kungl. Maj:ts proposition
            med förslag till ny tulltaxa, m. m.
          </p>
          <p>
            Genom Kungl. Maj:ts kungörelse (nr 466/1955) om uttagande av
            särskild tullavgift för vissa varuslag m. m. given å Stockholms
            slott den 30 juni 1955 infördes från och med den 10 juli 1955
            ändring av utgående tullsatser för vissa varuslag. I bilaga till
            kungörelsen finns en förteckning över de varu- slag, som beröras
            av tulländringarna. Av denna framgår, att samtliga tidi- gare
            tullbelagda textilvaror icke innehållande silke — med undantag
            av fisk- nät — fingo sitt tullskydd förbättrat. Detsamma gäller
            enligt den nu av regeringen framlagda propositionen 1958: 90.
            Detta innebär, att näten ha och komma att få (om propositionen
            antages oförändrad) en i kronor och öre oförändrad tullsats. Tullen
            för färdiga bom- ullsnät, vilka hittills utgjort den absolut största
            delen av nätkonsumtionen i landet, är oberoende av nätens konstruktion
            25 öre per kg, d. v. s. i genom- snitt mindre än 2 2 av värdet.
            För de alltmer vanliga näten av nylon och andra konstfibrer är
            tullen 45 öre per kg, vilket innebär genomsnittligt lägre tullskydd
            i 2 på värdet räk- nat än för bomullsnäten. Om, enligt departementschefens
            yttrande i samband med ovannämnda proposition, tullfrihet för
            det vid nätframställningen använda garnet införes i samband med
            den nya tulltaxeförordningens fastställande, får man visser- ligen
            icke längre som förut en negativ tullsats för näten. (Tullen på
            det garn, varav näten tillverkas, är nämligen för närvarande högre
            än tullen på näten, vilket innebär en negativ tullsats av 40—225
            öre per kg nät.) För de nät- fabriker, som själva spinna och/eller
            tvinna sitt garn eller som använda inhemskt garn, innebär ett
            bortfall av tull på garn för fisknät inget ökat stöd. Att under
            dessa omständigheter driva en lönsam nättillverkning inom lan-
            det torde icke vara möjligt. En nätfabrik har redan lagt ned tillverkningen.
            Det redan förut låga intresset hos industrien för upprätthållande
            av ifråga- varande tillverkning har ytterligare kraftigt minskats,
            icke minst därige- nom att genom regeringens proposition nu för
            andra gången (första gången genom Kungl. Maj:ts kungörelse nr
            466/1955 den 30 juni 1955) ingen hän- syn tagits till 1952 års
            tulltaxekommittés förslag till höjd tull på fisknät. Att det för
            landet är av stort intresse att bibehålla en inhemsk nättill-
            verkning står dock utom allt tvivel. Bland annat framgår detta
            av kommitté- betänkandet, där förslag enligt ovan framlägges om
            en förbättring av nuva-
          </p>
          <pb facs="riksdagen-motions-pdf/data/1958/mot_1958_a_fk__372/mot_1958_a_fk__372-002.pdf"/>
          <p>
            4 Motioner i Första kammaren, nr 372 år 1958
          </p>
          <p>
            rande nättullsatser. även många andra skäl tala för att en inhemsk
            nät- industri bör bevaras. Här behöver endast erinras om följande.
            En inhemsk nätindustri kan till skillnad från fabriker belägna
            i utlan- det betjäna fisket med utomordentligt korta leveranstider
            och snabb service. Om redskap gå sönder eller förloras, kunna
            de svenska nättillverkarna ofta redan samma dag leverera nät för
            lagning eller nytillverkning av redskap. Vad detta kan betyda
            mitt i en fiskesäsong torde var och en förstå. Det är säkerligen
            till stor del just på grund av dylika skäl, som svenska nätfabriker
            (utom AB Sjuntorp, som lagts ned, och AB Laxens, som huvudsakligen
            till- verkar nät för insjö- och ostkästfiske) förlagts mitt i
            de största fiskedistrik- ten Gravarne, Göteborg och Donsö, och
            som t. ex. norrmännen för icke länge sedan förlagt en stor nätfabrik
            i Finnsnes i omedelbar närhet av det stora Lofoten-fisket. Utländska
            nätfabriker ha ingen möjlighet och knappast samma intresse att
            lämna sådan service. För många typer av nät hålla de utländska
            nättillverkarna i stort sett ge- mensamma priser och utöva ett
            starkt tryck på den svenska marknaden. De önska givetvis inget
            hellre än att de svenska fabrikanterna slås ut, varefter de få
            möjlighet att helt bestämma nätpriserna i Sverige. Erfarenheten
            visar, att konsumenterna icke bruka vara betjänta av en sådan
            utveckling. Under krig och beredskap måste en inhemsk nättillverkning
            vara av största värde såväl militärt som civilt. Detta visade
            sig inte minst under det senaste kriget. Den styvmoderliga behandlingen
            av nätproduktionen synes därför desto mer egendomlig. Här behöver
            endast erinras om att vissa fabri- ker under och efter kriget
            fingo direkt föreläggande om att öka sin nätpro- duktion. Nätfabrikationen
            erhöll dessutom prioritet när det gällde tilldel- ning av garn,
            frikallelser från militärtjänst m. m. För att erhålla tillräck-
            lig produktionsvolym fick man dessutom under åratal driva tillverkningen
            i treskift. Ett återupptagande av en nedlagd nättillverkning under
            ett avspärrnings- läge skulle ta mycket lång tid. Maskinanskaffning
            och upplärning av arbets- kraft till denna mycket särartade tillverkning
            tar flera år. Möjligheten att utan stort risktagande lagra nät
            i erforderlig utsträckning, om tillverkning inom landet ej sker,
            finnes icke. Nättyperna och maskstorleken växla från år till år
            beroende på bland annat fisktillgången. Omöjliggörande av nättill-
            verkning inom landet kan därför under vissa förhållanden medföra,
            att lan- dets försörjning med livsmedel äventyras liksom försörjningen
            med nät för militära ändamål. Enda sättet att bevara och upprätthålla
            en inhemsk nätindustri av någor- lunda tillräcklig kapacitet är
            att ge den ett rimligt skydd, någorlunda i nivå med vad som beredes
            annan textilindustri. Mot ett förbättrat tullskydd för fisknät
            har i tidigare diskussioner ibland framförts, att tullen är en
            för fiskarna kostnadsfördyrande faktor. Mot detta tala emellertid
            flera faktorer.
          </p>
          <pb facs="riksdagen-motions-pdf/data/1958/mot_1958_a_fk__372/mot_1958_a_fk__372-003.pdf"/>
          <p>
            Motioner i Första kammaren, nr 372 år 1958 5
          </p>
          <p>
            Ett tillräckligt tullskydd kommer att möjliggöra tillverkning
            i mera ekono- miska serier och således verka kostnadssänkande.
            Enbart tillvaron av en svensk produktion, möjliggjord genom rimligt
            tull- skydd, medför dessutom som ovan framhållits en nedpressning
            av priserna på importerade nät resp. en garanti mot att utländska
            karteller kunna bli allenarådande på den svenska marknaden och
            genom höga priser draga otillbörlig fördel av densamma. I detta
            sammanhang bör beaktas, att nätindustrien — ehuru liten — är en
            nyckelindustri i såväl fred som krig. Den svenska konsumtionen
            av nät i kronor räknat utgör endast ca 5 Z av värdet av den svenska
            konsumtionen av fisk. Räknar man endast på det för landet viktigaste
            fisket, nämligen västkustfisket, torde av fiskarnas totala kostnad
            för fångande och iland- förande av fisken den procentuella kostnadsandelen
            för nät vara väsentligt lägre. Då uppenbarligen en inhemsk nättillverkning
            ur bl. a. beredskapssynpunkt samt inte minst ur pris- och servicesynpunkt
            för fisket är av största intresse för såväl det allmänna som de
            enskilda konsumenterna och då dessutom ett uteblivet tullskydd
            äventyrar produktionen, hemställes, att riksdagen måtte besluta,
            att tullen för till position nr 59.05 hänförliga fisknät fastställes
            till 10 Z av värdet.
          </p>
          <p>
            Stockholm den 9 april 1958 C. S:son Schmidt
          </p>
          <p>
            F.I. Boo Gustaf Henry Hansson Sven Em. Ohlon
          </p>
        </div>
      </div>
    </body>
  </text>
</TEI>
