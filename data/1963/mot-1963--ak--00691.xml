<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__691/mot_1963__ak__691-001.pdf"/>
      <fw xml:id="i-7VFQcn3ysdd2472K58biu7">
        6 Motioner i Andra kammaren, nr 691 år 1963
      </fw>
      <div type="motHeader" xml:id="i-FWso1rkz3u8Jioqz9VmLWn">
        <div type="motTitle" xml:id="i-C1J1nHpbPNkY1MQGtt8yus"/>
        <div type="motSubmissionInfo" xml:id="i-StmyXEUpJ1kp4RmrcWffje"/>
      </div>
      <div type="motBody" xml:id="i-KTxU6EkgUmhRj2HgmmMTxn">
        <div xml:id="i-XaqHUYeC2DLai4icJJjmHm">
          <p xml:id="i-BJJweCtP3bGWsSQRV3iqoe">
            Nr 691
          </p>
          <p xml:id="i-M9VtWSdtGksJ5HgLv7TcXF">
            Av herr Wahrendorff m. fl., om förbättring av personalvården
            inom den statliga verksamheten.
          </p>
          <p xml:id="i-3Pbd8YZUzTH8LmbXJVy54n">
            En god emotionell atmosfär på arbetsplatsen, en god personalvård
            och över huvud taget goda psykiska betingelser för den arbetande
            måste anses lika angelägna som goda arbetsbetingelser i fysiskt
            avseende. Man måste dock konstatera att det på åtskilliga håll
            brister i omtanken om den psy- kiska hälsan och trivseln på arbetsplatsen.
            Inte utan orsak talas det om ar- betslivets stress. Kring sekelskiftet
            och decennierna närmast efter var de fysiska påfrestningarna det
            dominerande problemet. I våra dagar ligger de kännbaraste påfrestningarna
            på det psykiska planet, påfrestningar som ofta leder till direkt
            psykisk och fysisk ohälsa. Ur den enskildes och ur huma- nitär
            synvinkel är det naturligtvis angeläget att förbättringar i detta
            avse- ende åstadkommes, men det är också ett allmänt ekonomiskt
            intresse. Ökad irivsel i arbetet och minskad förslitning av arbetskraften
            resulterar natur- ligt nog i bättre arbetslust och lägre frånvarofrekvens,
            faktorer med up- penbar produktivitetsbefrämjande effekt. Det
            brukar ofta framhållas att staten skall utgöra ett mönster som
            ar- betsgivare och företagsägare. I konsekvens härmed borde den
            statliga verk- samheten kunna tjäna som föredöme även i fråga
            om god personalvård och goda psykohygieniska arbetsbetingelser.
            Dessvärre är det allmänt känt att så inte är fallet. På ansvarigt
            håll hos såväl arbetsgivaren som arbetstagar- parten inom den
            statliga sektorn har framhållits, att staten ligger klart ef-
            ter i utvecklingen på detta viktiga område, och från arbetstagarhåll
            har med skärpa framhållits det anmärkningsvärda i statens bristande
            intresse för personalvårdsområdet. Det har även påpekats att regering
            och riksdag intagit en klart positiv hållning till företagsnämnderna,
            men att på åtskil- liga håll inom den statliga verksamheten företagsnämnderna
            — där såda- na över huvud taget finns -— för en tynande tillvaro
            och inte getts den ställ- ning och det inflytande som lagstiftarna
            avsett. Dessa omständigheter på- kallar att åtgärder vidtages
            för att få en bättre ordning till stånd. På sistone har vissa
            åtgärder vitagits inom den statliga sektorn som kan tillmätas
            betydelse även ur personalvårdssynpunkt. Sålunda har vidtagits
            vissa anställningsunderlättande åtgärder för partiellt arbetsföra,
            äldre ar- betskraft och för deltidstjänstgöring, vilket ur de
            berördas synpunkt måste hälsas med tillfredsställelse. Vidare
            förekommer på försök viss vidareut- bildning samt introduktionskurser
            för nyanställd biträdespersonal. Dessa åtgärder är naturligtvis
            angelägna och bör fortsättas och ges vidgad omfatt- ning. Emellertid
            saknas alltjämt konsekventa grepp för att inom den stat-
          </p>
          <pb facs="riksdagen-motions-pdf/data/1963/mot_1963__ak__691/mot_1963__ak__691-002.pdf"/>
          <fw xml:id="i-3arvtqx4gUGKGyA3LspR3e">
            Motioner i Andra kammaren, nr 691 år 1963 7
          </fw>
          <p xml:id="i-HwYbz4zwx49pShhhfPpGJb">
            liga verksamheten i dess helhet väcka intresse för de statsanställdas
            arbets- betingelser och arbetsanpassning i psykiskt avseende,
            för ett psykiskt arbe- tarskydd och för en konstruktiv personalvård.
            Enligt vår mening har så- dana åtgärder hög angelägenhetsgrad
            och bör vidtagas snarast möjligt. Det ligger emellertid i sakens
            natur att en god personalvård och en trivselbe- främjande atmosfär
            inte kan befallas fram genom diktat eller direktiv, i varje fall
            inte förrän man skapat en gynnsam jordmån för sådana åtgär- der.
            De främsta medlen måste därför bli utbildning av arbetsledarpersona-
            len samt rådgivnings- och upplysningsverksamhet på arbetsplatserna.
            Systemet för anställning och befordran inom den statliga verksamheten
            är i stor utsträckning sådant att det med åtskilliga befattningar
            automatiskt följer att i större eller mindre omfattning leda underställd
            personal utöver den speciella fackuppgift, för vilken vederbörande
            är utbildningsmässigt meriterad. Förmågan att leda underställd
            personal på ett för alla parter till- fredsställande sätt, och
            förmågan till samarbete med över- och underordna- de beaktas emellertid
            i ringa utsträckning eller inte alls. Det är naturligt- vis önskvärt
            att den sistnämnda aspekten ges större vikt vid tjänstetillsätt-
            ningar. Främst bör dock bristerna kunna avhjälpas genom utbildningsverk-
            samhet. Detta bör ske genom kurser i arbetsledning och personalvård
            för personal i arbetsledande ställning, nyanställd såväl som tidigare
            anställd. Inrättandet av företagsnämnder och utvecklingen av företagsnämndernas
            verksamhet har på åtskilliga håll inom den statliga verksamheten
            präglats av tröghet och bristande initiativ. I viss utsträckning
            tycks man också ha varit kritiskt inställd till själva tanken
            och ansett att företagsnämnder ej borde förekomma inom förvaltningen.
            Då företagsnämnderna rätt utnytt- jade får anses vara ett av de
            viktigaste medlen när det gäller att utveckla god arbetsanpassning
            och personalvård inom de olika enheterna, är det ange- läget att
            sådana inrättas. Dessa bör alltså ha huvudansvaret för de olika
            personalvårdande åtgärderna, som bör omfatta kursverksamhet, upplys-
            ningsskrifter etc., och rikta sig till alla personalkategorier.
            För att den ovan skisserade verksamheten skall kunna utvecklas
            och få tillfredsställande omfattning torde ett ökat antal personal-
            och personal- vårdskonsulenter och jämförliga befattningshavare
            vara erforderligt. Per- sonalvårdsfrågorna kan visserligen inte
            lösas genom blott och bart anstäl-
          </p>
          <p xml:id="i-ASPLyyWkxu3XrxcfmkvdPY">
            lande av dylika befattningshavare — deras uppgift får främst
            sägas ligga på det aktiviserande och rådgivande planet — men deras
            medverkan i den
          </p>
          <p xml:id="i-RqKZDrmWzZmDrzeoj8iReF">
            skisserade kurs- och upplysningsverksamheten liksom i fråga om
            uppfölj- ningen är nödvändig för ett tillfredsställande resultat.
            I detta sammanhang bör även spörsmålet rörande personalvårdsorganisa-
            tionen inom den statliga verksamheten uppmärksammas. Åtskilliga
            av de statliga verken — t. ex. på kommunikationsområdet -— är
            geografiskt syn- nerligen vittförgrenade. Det kan ifrågasättas
            om den nuvarande organisa- tionen inom vart och ett av sådana
            verk är det effektivaste och ekonomiskt mest rationella och om
            inte vissa perifera enheter lätt blir förbisedda vid en sådan
            ordning. Frågan om den lämpligaste organisationsformen bör där-
            för bli föremål för översyn.
          </p>
          <pb facs="riksdagen-motions-pdf/data/1963/mot_1963__ak__691/mot_1963__ak__691-003.pdf"/>
          <fw xml:id="i-Wc2NSu8jKozx6SaghRFfc8">
            Motioner i Andra kammaren, nr 691 år 1963
          </fw>
          <p xml:id="i-LTHM4zbdSbfvvCM6zATNoK">
            Med hänvisning till det ovan anförda hemställes, att riksdagen,
            i syfte att få till stånd en bättre personal- vård och främja
            trivsel och arbetsanpassning för ett psy- kiskt arbetsskydd inom
            den statliga verksamheten, i skrivel- se till Kungl. Maj:t måtte
            anhålla a) att frågan om kurser i arbetsledning och personalvård
            för personal i arbetsledande ställning skyndsamt prövas, b) att
            frågan om allmän aktivisering och upplysning på personalvårdsområdet
            inom den statliga verksamheten lika- ledes skyndsamt prövas, c)
            att i samband med prövning av den personella förstärk- ning som
            kan föranledas av ovanstående yrkanden även frå- gan om personalvårdsorganisationens
            uppbyggnad inom den statliga verksamheten prövas, samt d) att
            de förslag som föranledes av ovanstående yrkan- den snarast måtte
            föreläggas riksdagen.
          </p>
          <p xml:id="i-LgbY98dYXWRiLU5yWyQAVJ">
            Stockholm den 26 januari 1963
          </p>
          <p xml:id="i-FQPmz3BpBpmNMxVTwmPZ7R">
            Harry Wahrendorff Jan-Ivan Nilsson Rune Gustavsson
          </p>
          <p xml:id="i-PPy55xuSd9RBC9LhFH9SCX">
            Stockholm 1963. Isaac Marcus Boktryckeri 4åktiebolag 630214
          </p>
        </div>
      </div>
    </body>
  </text>
</TEI>
