<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-01956">
  <teiHeader>
    <fileDesc>
      <titleStmt>
        <title>Hållbar jakt och fiskenäring</title>
        <author corresp="i-NaB2cvgwB4zVi98HPFcvof i-B471TcSCwHNHrNRk1EdJek">av Kristina Yngwe och Eskil Erlandsson (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1956 av Kristina Yngwe och Eskil Erlandsson (båda C)</title>
          <idno type="rdwebb">H4021956</idno>
          <rs type="number">1956</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4021956/text</ref>
          <ref type="dokument_url_html">http://data.riksdagen.se/dokument/H4021956</ref>
          <ref type="dokumentstatus_url_xml">http://data.riksdagen.se/dokumentstatus/H4021956</ref>
          <ref type="docx">http://data.riksdagen.se/fil/2E0EC164-92EC-45B6-883C-A021C086C389</ref>
          <ref type="pdf">http://data.riksdagen.se/fil/9B46096B-F126-42DB-96B5-36F47BFC3C64</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <name>Eskil Erlandsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Vo8yrBW3XjgtTPZ7fYBQ9q" type="signed"/>
        <correspContext corresp="i-Vo8yrBW3XjgtTPZ7fYBQ9q">
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-B471TcSCwHNHrNRk1EdJek"/>
        </correspContext>
        <correspAction xml:id="i-QS4PcfLCTCfSY2batrGVa5" type="submitted">
          <date when="2016-10-05"/>
          <time when="10:27:05"/>
        </correspAction>
        <correspAction xml:id="i-NNHDegXGrZx6SDZr1ePuez" type="reviewed">
          <date when="2016-10-05"/>
          <time when="11:25:27"/>
        </correspAction>
        <correspAction xml:id="i-WZ36UUhkiYrESw1ibKfNWo" type="referred">
          <date when="2016-10-14"/>
        </correspAction>
        <correspAction xml:id="i-NRhBDxTKyDDk13MoPCRqUj" type="assigned">
          <date when="2017-07-31"/>
          <time when="09:54:54"/>
        </correspAction>
        <correspContext corresp="i-NRhBDxTKyDDk13MoPCRqUj">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-3iJNfe2LDpMcjagouQ4J9N" type="behandlas_i"/>
        <correspContext corresp="i-3iJNfe2LDpMcjagouQ4J9N">
          <ref type="uppgift">2016/17:MJU8</ref>
          <ref type="ref_dok_id">H401MJU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU8</ref>
          <ref type="ref_dok_titel">Biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-R2Nd3p8PQvyP4vh4ibP3qY" type="behandlas_i"/>
        <correspContext corresp="i-R2Nd3p8PQvyP4vh4ibP3qY">
          <ref type="uppgift">2016/17:MJU11</ref>
          <ref type="ref_dok_id">H401MJU11</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU11</ref>
          <ref type="ref_dok_titel">Jakt och viltvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-uiVrsdpB4aAESS8A2ATAu" type="behandlas_i"/>
        <correspContext corresp="i-uiVrsdpB4aAESS8A2ATAu">
          <ref type="uppgift">2016/17:MJU14</ref>
          <ref type="ref_dok_id">H401MJU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU14</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:1956 av Kristina Yngwe och Eskil
          Erlandsson (båda C) Hållbar jakt och fiskenäring
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-CQfYK7q5BKyCJUD86VfeK9">
            Förslag till riksdagsbeslut
          </head>
          <list style="ol">
            <item xml:id="i-3LDisTpsT5xamkqjs7jV4A">
              Riksdagen ställer sig bakom det som anförs i motionen om att
              se över klassificeringen av invasiva arter och tillkännager detta
              för regeringen.
            </item>
            <item xml:id="i-EEShsCeXN2uWxnMZSRHY3R">
              Riksdagen ställer sig bakom det som anförs i motionen om att
              ta fram en nationell strategi för att bekämpa invasiva arter och
              tillkännager detta för regeringen.
            </item>
            <item xml:id="i-Mi5AEKWqABVMPwKGEinXF1">
              Riksdagen ställer sig bakom det som anförs i motionen om att
              se över kostnaderna vid skyddsjakt och tillkännager detta för
              regeringen.
            </item>
            <item xml:id="i-7TfGbECUo3HVoMqXdz843X">
              Riksdagen ställer sig bakom det som anförs i motionen om att
              öka möjligheter att försvara sina husdjur och tamdjur mot angrepp
              av rovdjur och tillkännager detta för regeringen.
            </item>
            <item xml:id="i-MUaWoVpMNXg9Qx3c7uLMHt">
              Riksdagen ställer sig bakom det som anförs i motionen om att
              skyndsamt se över fjälljakten och tillkännager detta för regeringen.
            </item>
            <item xml:id="i-TV77wuNqwcBgDMLMCZo1NV">
              Riksdagen ställer sig bakom det som anförs i motionen om att
              se över regionaliseringen av habitatdirektivets inverkan på jakt
              och tillkännager detta för regeringen.
            </item>
            <item xml:id="i-7WSLLGeaKKi1DVXbsT5mH6">
              Riksdagen ställer sig bakom det som anförs i motionen om att
              se över de höjda referensvärdena för antalet rovdjur som ska bevaras
              och tillkännager detta för regeringen.
            </item>
            <item xml:id="i-DN3uWsQBMxxNoVZ1DJkvpn">
              Riksdagen ställer sig bakom det som anförs i motionen om att
              regeringen i EU ska verka för att jaktfrågor främst ska beslutas
              nationellt eller regionalt och tillkännager detta för regeringen.
            </item>
            <item xml:id="i-JbpdAr6nagmkcihxF2oZM9">
              Riksdagen ställer sig bakom det som anförs i motionen om att
              möjliggöra överlåtande av fiskelicens vid generationsskifte och
              tillkännager detta för regeringen.
            </item>
            <item xml:id="i-LRF9amK5qT3WFDGByuvktg">
              Riksdagen ställer sig bakom det som anförs i motionen om att
              livskraftiga bestånd säkerställs genom att Sverige agerar pådrivande
              i EU kring ramen för den gemensamma fiskeripolitiken och tillkännager
              detta för regeringen.
            </item>
            <item xml:id="i-MQpDiSFKk5RuDpoeGDmsYq">
              Riksdagen ställer sig bakom det som anförs i motionen om att
              regelförenklingsarbetet för det kustnära fisket ska fortsätta
              och tillkännager detta för regeringen.
            </item>
            <item xml:id="i-HtbFQGD8sPKKNuTDgwNXNG">
              Riksdagen ställer sig bakom det som anförs i motionen om att
              uppmuntra och utveckla hållbara fiskodlingar och småskaligt kustnära
              fiskeföretagande och tillkännager detta för regeringen.
            </item>
            <item xml:id="i-AgCga8SoHLhjWK1iNN2Ftq">
              Riksdagen ställer sig bakom det som anförs i motionen om att
              Sverige aktivt bör verka för ett hållbart globalt fiske och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-8Q8RX1UCwofSSxZuXRRutP" type="h1">
            Motivering
          </head>
          <p xml:id="i-LgBXprxjhjRJxvCKxQeaGL">
            Med en hållbar jakt- och viltvårdspolitik i grunden så finns
            det stora möjligheter att utveckla verksamheter kring jakten.
            Det handlar dels om upplevelser i olika former, dels om att utveckla
            viltkött som produkt. Viltkött är en klimatsmart produkt som med
            rätt marknadsåtgärder kan leda till mer viltkött i butiker och
            restauranger, men också skapa fler gröna jobb på landsbygden.
          </p>
          <p xml:id="i-PUpxpZk79icAxkMX9AmKt1">
            Levande hav och vatten är en av Centerpartiets viktigaste frågor.
            En fiskepolitik måste vara långsiktig samtidigt som den både bevarar
            och utvecklar fiskebestånden.
          </p>
          <head xml:id="i-7HKw4dQFMVypVcFMgXHdJd" type="h2">
            Jakt och viltvård
          </head>
          <p xml:id="i-5o9jc1ypL4XxN6sdRe8VtD">
            Det finns allt mer vilt i Sverige i dag. Detta skapar både möjligheter
            och utmaningar. Möjligheter till mer jakt och naturupplevelser.
            Dessutom möjlighet att kunna sälja än mer klimatsmart viltkött
            till konsumenter, såväl privatpersoner som till det offentliga.
            Men det ställer också krav på viltförvaltningen.
          </p>
          <p xml:id="i-Mzk2wdu4iCKD4ymnHDDUQs">
            Att vi har starka stammar av vilt i Sverige är i grunden givetvis
            bra, men allt för stora stammar skapar också problem, både för
            människor och för ekosystemet. Ett tydligt exempel är vildsvin
            som vuxit explosionsartat de senaste åren. Grunden för en välfungerande
            viltförvaltning är en välorganiserad och aktiv jägarkår. Svenska
            jägare och dess organisationer har ett stort engagemang för, och
            en central roll, i en långsiktigt hållbar förvaltning av såväl
            viltstammar och rovdjursstammar som skogsbruk. Politikens roll
            är att se till att det finns goda förutsättningar för jägarkåren
            att verka och bidra till en hållbar förvaltning, med mindre regelkrågel
            och effektiva beslutsprocesser. En viktig del i förvaltningen
            är arbetet med att motverka invasiva arters etablering. Ska vi
            lyckas med det arbetet behövs en klassificering som avgör vilka
            arter som är invasiva. Idag är bland annat skarv skyddad enligt
            EU:s fågeldirektiv trots att den inte är naturlig i den svenska
            miljön och orsakar skada på det svenska ekosystemet. Andra exempel
            på arter som hotar det svenska ekosystemet och borde utredas är
            mårdhund och kanadagås. Centerpartiet vill att en nationell strategi
            tas fram som innehåller tydliga åtgärder för att stoppa invasiva
            arters utbredning och skador på ekosystemet.
          </p>
          <p xml:id="i-5fyfFc1v39M1sQaCg4K2Py">
            Att det finns ett brett förtroende för jakt- och viltpolitiken
            är en viktig förutsättning för att politiken också ska ge effekt
            i praktiken och det förutsätter att de som lever och verkar i
            områden med mycket vilt och stora rovdjur har inflytande över
            förvaltningen. Att politiken tar hänsyn till både miljö, natur
            och människa är nyckeln till att vi ska lyckas med en hållbar
            förvaltning. Ett viktigt steg i detta är att det finns ett stort
            förtroende för det offentliga och dess myndigheter.
          </p>
          <p xml:id="i-EL2SziPiaiXJVZLkJMNck6">
            Rovdjursskador ska i första hand förebyggas, till exempel med
            rovdjursavvisande stängel. Det finns även andra förebyggande åtgärder
            för djur som inte lever i hägn. När angrepp sker trots förebyggande
            åtgärder kan skyddsjakt bli aktuellt. Som en sista utväg är det
            möjligt att utöva akut skyddsjakt på eget initiativ när husdjur
            och tamdjur utsätts för rovdjursangrepp. Trots detta skadas och
            dödas mycket tamboskap, därför vill Centerpartiet att det ska
            bli lättare för djurägare att skydda tamboskap från rovdjursangrepp.
          </p>
          <p xml:id="i-LG5N4h7TFjkjtkEffwa1Ss">
            Vem som står för kostnaden vid skyddsjakt är inte reglerat och
            skiljer sig därför mellan olika länsstyrelser. Dessutom skiljer
            det sig också mellan vilken typ av skyddsjakt det är och på vilka
            djur. Centerpartiet menar att det finns anledning att se över
            utifall detta eventuellt ska regleras eller ifall man kan sammanställa
            gemensam praxis för större förutsägbarhet. Denna översyn menar
            vi också måste problematisera kring huruvida staten ska ta ett
            större ansvar för kostnaden vid skyddsjakt på vissa djur eller
            på typer av skyddsjakt som sker till största del ur ett samhälls-
            och trygghetsperspektiv.
          </p>
          <p xml:id="i-LCpFQfkVMDWg3m65LRJjBU">
            För ett tag sedan lovade regeringen svenska jägare förtur till
            fjälljakten på statens mark ovan odlingsgränsen. Dock har frågan
            kring fjälljakten ännu inte utretts trots att den skulle presenteras
            den 1 april 2016. Centerpartiet vill nu se att regeringen skyndsamt
            ser över fjälljakten och ger besked i frågan.
          </p>
          <head xml:id="i-QL68SENH9QwLmPZeTbihGy" type="h2">
            Art- och habitatdirektivet
          </head>
          <p xml:id="i-JrSinTGwtm9UYjn3MZeQS8">
            Den svenska rovdjursförvaltningen vilar bland annat på det regelverk
            som anges i EU:s art- och habitatdirektiv för hotade arter, såsom
            varg och lo. Art- och habitatdirektivet utgår från den situation
            för hotade arter som rådde inom EU under 70-talet och har inte
            uppdaterats sedan dess. Centerpartiet vill se en översyn och uppdatering
            av direktivet och fågelskyddsdirektivet så att de bättre avspeglar
            dagens situation. Ett antal arter som idag omfattas kan idag inte
            längre anses som hotade och bör därför tas bort, medan andra som
            idag är hotade bör inkluderas och ges ett bättre skydd. Direktivet
            behöver också revideras så att det bättre anpassas till regionala
            skillnader i arters status i olika delar av EU.
          </p>
          <p xml:id="i-H14K7f9C1yewhoUzdNr9GL">
            Sverige har sedan en anmälan om överträdelse från EU-kommissionen
            arbetat fram möjligheter till en regionaliserad förvaltning av
            våra rovdjur. Detta har inkluderat framtagande av sårbarhetsanalyser
            och färdigställande av förvaltningsplaner för våra fem rovdjursstammar,
            inklusive hur gynnsam bevarandestatus för stammarna ska uppnås.
            I fallet med vargstammen är bedömningarna baserade på omfattande
            vetenskapliga underlag framtagna av ett fyrtiotal forskare och
            experter. Den sårbarhetsanalys som togs fram anger att minsta
            livskraftiga population för varg i Sverige och Norge är 100 individer.
            För att uppnå en gynnsam bevarandestatus för varg med god marginal
            till detta värde behövs regelbunden invandring från Finland och
            Ryssland samtidigt som andra åtgärder vidtas för att stärka genetiken.
            För att ta hänsyn till såväl vargstammens bevarande i Sverige
            som vad det samlade rovdjurstrycket innebär för människors möjligheter
            att bo och bedriva verksamheter i rovdjurstäta områden, vill Centerpartiet
            ha en situation där vargens gynnsamma bevarandestatus nås vid
            den nivå som anges i proposition 2012/13:191 En hållbar rovdjurspolitik,
            det vill säga 170–270 individer. Vi vill också se över miniminivåerna
            för varg och antalet vargföryngringar. Detta kräver fortsatta
            insatser för att stärka vargens genetiska status, liksom nära
            samarbete mellan myndigheter, viltförvaltningsdelegationer och
            intresseorganisationer på såväl nationell som lokal nivå, samt
            våra nordiska grannländer. Centerpartiet vill se en genomgripande
            översyn av regionaliseringen av art- och habitatdirektivets inverkan
            på jakt. För att beslut kring jaktfrågor ska beslutas så nära
            de som berörs vill vi att regeringen i EU ska verka för att jaktfrågor
            ska beslutas nationellt eller regionalt.
          </p>
          <head xml:id="i-FiTDetpb1KuBYYHHcEE3YU" type="h2">
            Fiske
          </head>
          <p xml:id="i-AAgzRMWrYBw9jY3mrWYoWn">
            Fiskepolitiken styrs i dag av den gemensamma fiskepolitiken i
            EU. Många vatten gränsar till många stater och gränsöverskridande
            samarbete är därför en förutsättning för att kunna ha en bra fiskeförvaltning.
            Viktiga reformer har gjorts på EU-nivå men Sverige måste fortsätta
            driva på för att de fiskekvoter som bestäms av EU ska vara långsiktigt
            hållbara och att EU varken i sina egna vatten eller i andra vatten
            i världen bidrar till utfiskning och urholkande av ekosystemen.
          </p>
          <p xml:id="i-6UriTcySMgdxH2YpbGSFVq">
            Globalt är överfiske ett stort problem, inte minst för fattiga
            människor i utvecklingsländer. Sverige bör därför aktivt driva
            på för hållbart fiske globalt, motverka utfiskning samt utökat
            skydd av hotade marina arter.
          </p>
          <p xml:id="i-2a5aBCzBzX8CBXR46HSPQu">
            Sverige med sin stora tillgång på vatten har bra förutsättningar
            för att öka och utveckla det hållbara vattenbruket och det småskaliga
            fisket. Ur ett sysselsättningsperspektiv är detta en stor potential
            för fler arbetstillfällen på den svenska landsbygden vad gäller
            både odling och produktion och även i förädlingssteget. Det småskaliga
            svenska skärgårdsfisket är idag hotat, en del av problematiken
            handlar om svårigheter att få fiskelicens. Idag är det heller
            inte möjligt att ta över en fiskelicens vid ett generationsskifte.
            Centerpartiet vill ändra på detta så att fler kan ta över skärgårds-
            och annat småskaligt fiske som funnits i flera generationsled.
          </p>
          <p xml:id="i-NvdUStbN5auvtyNwngvgJb">
            Sverige har över 200 mil kust och nästan 100 000 sjöar. Denna
            unika resurs ger goda förutsättningar för ett växande vattenbruk
            runt om i landet, även när det gäller insjöfiske. Här finns plats
            för många fler entreprenörer och företag som producerar bra mat
            och skapar sysselsättning, särskilt på landsbygden. Det gäller
            därför att ta vara på utvecklingsmöjligheterna. För närvarande
            har det svenska vattenbruket en förhållandevis liten omfattning,
            men potentialen för tillväxt är stor. Därför vill Centerpartiet
            utveckla och uppmuntra hållbara fiskodlingar och ett småskaligt
            kustnära fiskeföretagande.
          </p>
          <p xml:id="i-3Eo6oEKE8h8ptfi1KHBhF3">
            Fisk och skaldjur är, om fångat och producerat på ett långsiktigt
            hållbart sätt, ett miljö- och klimatvänlig alternativ. Detta förstärker
            behovet av en hållbar utveckling för både fisket och vattenbruket.
          </p>
          <p xml:id="i-XfYQmcCuBtKN8VufhZNQt8">
            Det är också viktigt att betona vattenbrukets positiva miljöeffekter.
            Försök pågår både på västkusten och i Östersjön med att använda
            musselodling som miljöåtgärd genom att musslor tar upp fosfor
            och kväve när de filtrerar vattnet och tar upp växtplankton som
            sin föda. När musslorna sedan skördas erhålls ett nettoborttag
            av näringsämnen ur havsmiljön. Det är viktigt att det offentliga
            stöder dessa och liknande projekt, då dessa har stor potential
            både för framtida verksamheter och jobb och även för en bättre
            miljö.
          </p>
          <p xml:id="i-8E2oQR4b4cXna7bNpHJ6q8">
            Vattenbruket kan fram till och med 2020 utvecklas till en viktig
            grön näring på olika håll i landet. Detta särskilt om branschen
            diversifieras och anpassas till de lokala förutsättningarna. Ökad
            förädling av produkterna bidrar dessutom till förbättrad lönsamhet
            och ökad sysselsättning.
          </p>
        </div>
        <div type="motSignatures">
          <list>
            <item xml:id="i-DgBxrmRoN7gMKo9ra2V8Nb">
              Kristina Yngwe (C)
            </item>
            <item xml:id="i-52BS34GoEas95jMDfPuUyL">
              Eskil Erlandsson (C)
            </item>
          </list>
        </div>
      </div>
    </body>
  </text>
</TEI>
