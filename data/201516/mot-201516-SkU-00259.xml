<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SkU-00259">
  <teiHeader>
    <fileDesc>
      <titleStmt>
        <title>med anledning av prop. 2014/15:131 Skattetillägg - Dubbelprövningsförbudet och andra rättssäkerhetsfrågor</title>
        <author corresp="i-RMyMvNY8rQGcpLy854czaK">av Olle Felten m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:259 av Olle Felten m.fl. (SD)</title>
          <idno type="rdwebb">H302259</idno>
          <rs type="number">259</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H302259/text</ref>
          <ref type="dokument_url_html">http://data.riksdagen.se/dokument/H302259</ref>
          <ref type="dokumentstatus_url_xml">http://data.riksdagen.se/dokumentstatus/H302259</ref>
          <ref type="docx">http://data.riksdagen.se/fil/783B5C27-F48C-4BE5-893B-027D61F58C9F</ref>
          <ref type="pdf">http://data.riksdagen.se/fil/72F0AC85-8B58-4E39-8E5B-055AF9B4C84A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RMyMvNY8rQGcpLy854czaK</idno>
            <name>Olle Felten</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-A9i2Lpv7GKACsQTHi2RMaG</idno>
            <name>Anna Hagwall</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MysfyjHUic59C4njp2zH8b" type="basedOn"/>
        <correspContext corresp="i-MysfyjHUic59C4njp2zH8b">
          <ref>Proposition 2014/15:131</ref>
        </correspContext>
        <correspAction xml:id="i-5G7HED9ZAwXk9J9VCciwLn" type="signed"/>
        <correspContext corresp="i-5G7HED9ZAwXk9J9VCciwLn">
          <note type="signatory" corresp="i-RMyMvNY8rQGcpLy854czaK"/>
          <note type="signatory" corresp="i-45Ku79yUMEXGE2zwpUReMK"/>
          <note type="signatory" corresp="i-A9i2Lpv7GKACsQTHi2RMaG"/>
        </correspContext>
        <correspAction xml:id="i-H6s2TSgk8gk688kV72u7L2" type="submitted">
          <date when="2015-09-30"/>
          <time when="16:34:17"/>
        </correspAction>
        <correspAction xml:id="i-TjxYffS8LPvDkRhTaBpxbS" type="dismissed">
          <date when="2015-10-01"/>
        </correspAction>
        <correspAction xml:id="i-Sqmz2MuuBGKv523LxPSiiX" type="referred">
          <date when="2015-10-02"/>
        </correspAction>
        <correspAction xml:id="i-Tqo3yfX6M5cydguzVFvj1e" type="assigned">
          <date when="2016-05-04"/>
          <time when="13:22:06"/>
        </correspAction>
        <correspContext corresp="i-Tqo3yfX6M5cydguzVFvj1e">
          <ref type="assignedTo">Skatteutskottet</ref>
        </correspContext>
        <correspAction xml:id="i-8ZwZSAo8K6zanNvbw2dhek" type="behandlas_i"/>
        <correspContext corresp="i-8ZwZSAo8K6zanNvbw2dhek">
          <ref type="uppgift">2015/16:SkU4</ref>
          <ref type="ref_dok_id">H301SkU4</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU4</ref>
          <ref type="ref_dok_titel">Skattetillägg: Dubbelprövningsförbudet och andra rättssäkerhetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-21AwsnNFSt9hubiKth8x2F" type="motHeader">
        <div xml:id="i-2SrjHfvUsoQB6UA4hb2qkw" type="motTitle">
          Motion till riksdagen 2015/16:259 av Olle Felten m.fl. (SD) med
          anledning av prop. 2014/15:131 Skattetillägg – Dubbelprövningsförbudet
          och andra rättssäkerhetsfrågor
        </div>
      </div>
      <div xml:id="i-Y1MiuHobv6krkmYxYGyHf6" type="motBody">
        <div xml:id="i-V5KZKWnvXBehiRVSgCEDN7" type="motProposal" subtype="förslag">
          <head xml:id="i-UkPcxjzuJE9Nrt3j3juXsk">
            Förslag till riksdagsbeslut
          </head>
          <list xml:id="i-GTwPN16F7bZy1LtmDhZZip" style="ol">
            <item xml:id="i-UjY2KbcDQyBwXQjZ2EzRvZ">
              Riksdagen avslår proposition 2014/15:131 Skattetillägg – Dubbelprövningsförbudet
              och andra rättssäkerhetsfrågor.
            </item>
            <item xml:id="i-YUdRvF8FgRMJBC3Br2boKs">
              Riksdagen ställer sig bakom det som anförs i motionen om att
              påföljden skattetillägg bör avskaffas och i övrigt vad som sägs
              i motionen om behovet av ändring av förfarande, bedömning och
              påföljd vid lämnande av felaktiga uppgifter till Skatteverket
              och tillkännager detta för regeringen.
            </item>
          </list>
        </div>
        <div xml:id="i-SPrinqYec4s2GvsxT1QuCq" type="motContent">
          <head xml:id="i-REUEHi28pbwNDnibBrHgZR" type="h1">
            Motivering
          </head>
          <p xml:id="i-QSdxgUQjvKfc5RJ2rBY67Q">
            Vi välkomnar ambitionen i förslaget att stärka rättssäkerheten
            i skattemål. Det är ett område som under lång tid har varit ett
            problem och som har uppmärksammats både nationellt och internationellt
            med avseende på såväl rättssäkerhet som proportionalitet i bestraffning
            av förseelser i skatteärenden.
          </p>
          <p xml:id="i-DvxBNWBeakkMtnujGfnjXL">
            Det är avgörande för Skatteverkets möjlighet att driva in skatter
            att det finns tydliga regelverk som klart anvisar hur uppbörden
            skall gå till och vad som händer när man inte följer dessa regler.
            Det är där rättssäkerheten i systemet grundas. Därtill är det
            helt avgörande för att sanktioner mot de som inte gör rätt för
            sig är proportionella gentemot förseelsens art och de värden som
            står på spel.
          </p>
          <p xml:id="i-5UxFZXcKoAPFjodM2BiXrr">
            Det är också, ur rättssäkerhetssynpunkt, viktigt att skilja på
            medvetna försök att undandra sig korrekta skatter respektive slarv
            i redovisningen. Det måste också finnas en överblickbar gränsdragning
            där man definierar när och hur ett upprepat slarv övergår till
            att betraktas som ett brott.
          </p>
          <p xml:id="i-PKRZLN5HpY99LzbuWvRNGY">
            Med detta som grund hamnar vi i slutsatsen att Sveriges dubbla
            förfaranden i många fall har lett till orimliga konsekvenser,
            vilket också är grunden för de ändringar av domstolspraxis som
            genomförts genom domar i Europadomstolen och HD 2009, 2010 och
            2013. Sveriges dubbelprövning av skattemål, där en skattskyldig
            har kunnat drabbas av dubbla bestraffningar för både skattebrott
            och i vissa fall oklara missförståndssituationer, strider mot
            det förbud mot dubbelprövning som EU-rätten har etablerat, vilket
            är den huvudsakliga grunden för denna proposition.
          </p>
          <p xml:id="i-U6nqLnZXWnvyRrbVB2Fq9r">
            I propositionen (2014/15:131) föreslår regeringen att påföljden
            skattetillägg skall hanteras av domstolarna i samband med en prövning
            av brott i de sammanhang propositionen behandlar. Man föreslår
            också ett komplext regelverk som till exempel omfattar en spärregel
            (7.4) på de uppenbara missförhållandena och dessutom undantag
            på spärreglerna. Flera av de rättsvårdande remissinstanserna har
            allvarliga invändningar mot att hantera påföljden skattetillägg,
            eftersom de tvingas hantera flera olika sorters regler i samma
            domstolsprocess (7.10). En sådan är att skattetillägg skall kunna
            utdömas även om det inte finns ett beslut om skatt (7.13). Ekobrottsmyndighetens
            befarar ”att förslaget kan innebära en avkriminalisering av relativt
            omfattande skatteundandraganden” (7.6), vilket innebär att propositionen
            riskerar att motverka syftet att beivra skattebrott.
          </p>
          <p xml:id="i-5CHGHFvvEoeo8GSDQL5DNo">
            Dessa faktorer, och flera andra av liknande art, visar att de
            dubbla rättsliga förfarandena riskerar att orsaka krockar mellan
            de två parallella systemen, med ökad rättsosäkerhet som följd.
            Det motiverar i ännu högre utsträckning behovet av att förändra
            systemet i den riktning vi föreslår och att ersätta påföljden
            skattetillägg med en straffskala som omfattar såväl böter som,
            vid grova förseelser, fängelse.
          </p>
          <p xml:id="i-YXNYpncErcHhX2DheRAgtH">
            En av de mekanismer i detta sammanhang som har mött starkast
            kritik, både ur ett rättssäkerhetsperspektiv och ur ett förfarandeperspektiv,
            är skattetillägget som företeelse. Skattetillägg är definierat
            som en administrativ avgift (prop. 2002/03:106). Avgiften uppfattas
            dock som ett straff av de som drabbas av den. Storleken på avgiften
            (20 % eller 40 % av en oriktig uppgifts skatteeffekt, beroende
            på art) gör också att straffeffekten blir den allt annat överskuggande
            effekten när ett skattetillägg påförs den skattskyldiga. Denna
            tolkning har också gjorts av såväl Europadomstolen som Högsta
            domstolen i Sverige.
          </p>
          <p xml:id="i-QBP2eZB94ZEVS6MSiMrJ8M">
            Skattskyldiga som inte gjort sig skyldiga till brott skall inte
            bestraffas. Så sker idag och det är ett stötande inslag i processen
            för att öka regelefterlevnaden på skatteområdet. Mot denna bakgrund
            anser vi att det är lämpligt att avskaffa skattetillägg som en
            påföljd, oavsett om ett brott kan styrkas eller ej. Att bevisbördan
            och beviskraven inte ligger i paritet med normal rättsskipning
            är ytterligare en faktor som pekar i samma riktning. Detta har
            också påtalats i flera remissinstansers yttranden över propositionen.
          </p>
          <p xml:id="i-7gUzQV79pP3GcbNQ6paANX">
            Istället bör Skatteverket, genom sin skattebrottsenhet, avgöra
            huruvida man anser att ett brott blivit begånget genom de oriktiga
            uppgifterna. Om så är fallet bör åtal väckas för skattebrott i
            domstol på vanligt sätt. Det bör därmed också utredas hur sådana
            brott skall bedömas samt vilka straff olika nivåer på felaktigt
            uppgiftslämnande bör ådömas. Vi menar att skalan bör omfatta böter,
            eller fängelse om brottet bedöms som grovt. Detta är en viktig
            åtgärd för att öka relevansen i bestraffningshänseende och för
            att öka förtroendet för hela rättsprocessen i skattemål. Det viktiga
            är att brott och straff allmänt uppfattas som relevant och att
            straffnivån verkar avskräckande.
          </p>
          <p xml:id="i-NpjkUz8CJythjTU352d5ug">
            Vi vill också anknyta till den inriktningsdevis som Skatteverkets
            generaldirektör, Ingemar Hansson, brukar använda för att beskriva
            hur den övergripande inställningen till Skatteverkets funktion
            och arbetssätt skall vara: ”Det skall vara lätt att göra rätt
            och svårt att göra fel.” Denna talande devis säger mycket och
            med hänvisning till den blir det en ännu större legitimitet i
            att ändra på hur Skatteverket hanterar felaktigheter i skattesystemet
            i den riktning som vi föreslår i detta specifika fall enligt ovan.
            Fel som inte är brott skall inte bestraffas, medan brott som skadar
            förtroendet för skattesystemet måste beivras resolut och på ett
            rättssäkert sätt med samma rättsliga förutsättningar som alla
            andra brott. Så är inte fallet idag och propositionen gör inte
            heller de avstamp som behövs för att skapa en sådan situation.
            I själva verket bidrar propositionens förslag i detta avseende
            till att befästa de diskrepanser i rättssäkerheten som systemet
            med ett särskilt förfarande för att utmäta skattetillägg utgör.
          </p>
          <p xml:id="i-GvUcBTR5fXu6Xuc8npmtmT">
            Även detta betonar vikten av att skattetillägget bör avskaffas
            som företeelse och en helt ny ordning införas där oavsiktliga
            fel, lätt slarv och dylika orsaker till felaktiga uppgifter endast
            kan åläggas mindre administrativa avgifter som har karaktären
            av en påminnelseavgift samt att medvetna felaktigheter och andra
            typer av försök till otillbörligt undandragande av skatt betraktas
            som brott och hanteras i den ordning sådana normalt hanteras genom
            ett domstolsförfarande och med de rättsprinciper som gäller i
            det sammanhanget.
          </p>
          <p xml:id="i-NwXUyxSa8Y5x57uBRwCASA">
            I det sammanhanget bör det därför också genomföras en reformering
            av processformerna för skattemål med utgångspunkten att skattemål
            skall åläggas samma beviskrav som annan rättsskipning. För att
            rättskipningen skall få en tillräckligt avskräckande effekt för
            de som överväger att genom oriktiga uppgifter skaffa sig ekonomiska
            fördelar i skattehänseende bör straffskalan ses över med inriktningen
            att brott av denna art inte skall löna sig. Det är dock viktigt
            att, för att rättskipningen skall upplevas som relevant och likvärdig,
            påpeka att skatteprocesser skall ha samma krav på bevisföring
            och rättssäkerhet som andra processområden, vilken stadfästs i
            brottsbalken 1 kap. 2 §: ”En gärning skall, om inte annat särskilt
            föreskrivs, anses som brott endast då den begås uppsåtligen.”
          </p>
          <p xml:id="i-K9qKR3NzP6ZVGPH7ox3gPK">
            Våra förslag skulle innebära en kraftig förenkling, ett förtydligande
            av lagstiftningen, ett ökat förtroende för lagstiftningen samt
            en högre grad av relevans och rättssäkerhet, vilket är viktiga
            mål för svensk lagstiftning.
          </p>
        </div>
        <div xml:id="i-Kd857wqbnZLgHxyRw7CgjF" type="motSignatures">
          <list xml:id="i-MvG411oA5GJb4JrF37NAUm">
            <item xml:id="i-PC74KSSbWV7hQBG4w8nNny" who="i-RMyMvNY8rQGcpLy854czaK">
              Olle Felten (SD)
            </item>
            <item xml:id="i-UgHQWGDznV6dJdyuA9aNuN" who="i-45Ku79yUMEXGE2zwpUReMK">
              David Lång (SD)
            </item>
            <item xml:id="i-HHJYtiDMi7s82sK5mi6yMn" who="i-A9i2Lpv7GKACsQTHi2RMaG">
              Anna Hagwall (SD)
            </item>
          </list>
        </div>
      </div>
    </body>
  </text>
</TEI>
