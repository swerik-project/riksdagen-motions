<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__605/mot_1968__ak__605-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 605 år 1968 11
          </p>
          <p>
            Nr 605 Av herr Gustafsson i Borås m. fl., om åtgärder mot oljeläckage.
          </p>
          <p>
            (Lika lydande med motion nr 481 i Första kammaren)
          </p>
          <p>
            I Sverige finns omkring 750 000 oljecisterner och farmaggregat.
            Enligt uppgift är ca 1/3 av oljecisternerna underjordiska. Huvuddelen
            av cister- nerna används för eldningsolja. I många fall synes
            råda otillräcklig kunskap om eldningsoljans egen- skaper och om
            de risker som löskommen olja kan innebära för fastighet, vattentäkt,
            växtlighet och reningsverk. inga som helst kompetenskrav synes
            ställas på vare sig cisterntillverkare eller installatör. Sådan
            kon- troll av installationen att garanti kan ges mot ett läckage
            till följd av fel- aktigt materialval, osakkunnigt utförd svetsning,
            från korrosionssynpunkt olämpliga materialkombinationer eller
            mindre god installation föreskrivs ej heller. Flertalet underjordiska
            oljecisterner i vårt land har nedlagts eller in- stallerats efter
            andra världskriget. En del av dem är i dag mer än 20 år gamla.
            De har utsatts för stora påfrestningar såväl inifrån som utifrån.
            I flera fall har skador konstaterats. Inifrån påverkas cisternerna
            av de korrosiva produkter som följer med oljan. Vatten kan aldrig
            helt und- vikas i en cistern. Även rent kondensvatten är mycket
            korrosivt, i synner- het som det är syrerikt och till och med
            upptar syre ur oljeprodukterna. Felaktigt valt plåtmaterial i
            cisternerna kan orsaka snabb genomfrätning. En felaktigt vald
            svetselektrod kan ge betingelser för genomrostning. Av en inspektionsrapport
            från ett militärt förbands drivmedelsanlägg- ning framgår att
            i endast sju år gamla cisterner 3,5 mm djupa frätgropar uppstått
            inuti cisternen. Godstjockleken är i detta fall 6 mm. Dessa skador
            upptäcktes endast tack vare den besiktningsrutin som tillämpats
            inom försvaret. I en eldningsoljecistern överstiger godstjockleken
            sällan 3 mm. Hade det varit fråga om en sådan hade läckaget varit
            ett faktum. Föreskrifter finns för nedläggning av cisterner. En
            cistern skall ha sådan bottenlutning att bottenvattnet kan sugas
            ur från lågpunkt. Känne- domen om denna bestämmelse är ringa.
            Bottenlutning åt fel håll förekom- mer, cisternen kan ligga vågrätt
            och botten kan vara deformerad så att flera lågpunkter bildas.
            Att under sådana förhållanden kunna avdränera korrosivt bottenvatten
            är omöjligt, i varje fall för den enskilde cistern- ägaren. Om
            korrosivt vatten ligger kvar på cisternbottnens lågpunkter uppstår
            där lätt punktfrätskador.
          </p>
          <pb facs="riksdagen-motions-pdf/data/1968/mot_1968__ak__605/mot_1968__ak__605-002.pdf"/>
          <p>
            12 Motioner i Andra kammaren, nr 605 år 1968
          </p>
          <p>
            Frätskador utifrån kan ha flera orsaker. Den vanligaste torde
            vara mekaniska skador på isoleringen. Ofta inträffar de under
            transport och nedläggning, där olämpliga hanteringsmetoder inte
            är ovanliga. Återfyll- nadsmaterialets sammansättning kan vara
            felaktigt. Det kan förorsaka mekaniska skador t. ex. i samband
            med tjälskjutningar. Men den kemiska sammansättningen kan också
            vara sådan att rostangrepp påskyndas. Ytbe- läggningen kan vidare
            lösas upp av olja i samband med överfyllning. Uppmärksamheten
            synes dock vara väckt på denna betydelsefulla frå- ga. Vid korrosionsinstitutets
            årsstämma den 21 september 1967 ägnades huvudintresset åt korrosion
            i oljecisterner. Frågan belystes från såväl tek- niska som praktiska
            utgångspunkter. De försäkringsmässiga och juridiska aspekterna
            behandlades av en försäkringsspecialist. Erfarenheterna från de
            statliga myndigheter som utför periodisk rengöring och besiktning
            visar värdet av kontroll i förebyggande syfte. Men det framstår
            lika klart att en besiktning fordrar såväl sakkunskap som noggrannhet
            och måste utföras av personal, försedd med utprovad och för ändamålet
            lämplig utrustning. Enligt expertis som korrosionsinstitutet har
            torde nu sådana skydds- medel mot korrosion kommit fram att även
            cisterner med måttliga rost- angrepp kan räddas och korrosionen
            stoppas. Lösningen är känd även för skydd av rörledningar och
            går under benämningen katodiskt skydd. Skyddet måste anbringas
            av sakkunnig personal som kan lämna garanti för arbetet. I Miljövårdsforskning,
            SOU 1967: 48, del I, anförs på s. 32 beträffande luftföroreningarna
            att de åtgärder som är tekniskt/ekonomiskt möjliga att vidta mot
            luftföroreningar också bör vidtas. Samma synpunkter torde kunna
            tillämpas på oljan som vattenförorenare. På s. 59—061 i utredningens
            del I sammanfattas de problem som den stigande användningen av
            oljeprodukter skapar i vårt land. Därav fram- går att snabba praktiska
            åtgärder i förebyggande syfte är av behovet på- kallade, åtgärder
            som så snart som möjligt kan minska riskerna för läckage på oljecisterner
            och för att löskommen olja sprids. Enligt vår mening motiverar
            riskerna för läckage av olja å underjor- diska cisterner och de
            skador, som därvid kan uppkomma, förbättrade skyddsåtgärder. även
            en begränsad kvantitet olja kan exempelvis för lång tid förstöra
            en värdefull vattentäkt. Saneringsåtgärder efter ett läckage
          </p>
          <p>
            kan — i den mån sanering över huvud är möjlig — kräva mycket
            stora belopp, och den enskilde kan komma att ställas inför omfattande
            skade- ståndsanspråk.
          </p>
          <p>
            Mycket talar för att ett bättre skydd lämpligen kan ordnas genom
            en besiktningsorganisation, som har ansvaret för cisternerna.
            Vad gäller underjordiska cisterner bör därvid särskilt beaktas
            de åtgärder som måste vidtas med hänsyn till befarade utvändiga
            korrosionsangrepp. Då besikt-
          </p>
          <pb facs="riksdagen-motions-pdf/data/1968/mot_1968__ak__605/mot_1968__ak__605-003.pdf"/>
          <p>
            Motioner i Andra kammaren, nr 605 år 1968 13
          </p>
          <p>
            ning inte torde kunna utföras utan att samtidigt en noggrann
            rengöring äger rum synes det mest praktiskt att besiktningspatrullerna
            också utför rengöringsarbetet. De skulle också kunna utföra nödvändiga
            underhållsar- beten och installation av katodiskt skydd. Sedan
            dylik rengöring, besikt- ning och övriga åtgärder ägt rum kunde
            vederbörande antingen utfärda ett besiktningsintyg som ger tankägaren
            tillstånd till fortsatt utnyttjande in- till tiden för nästa besiktning
            eller också förbjuda fortsatt användning av cisternen. Besiktningsintyget
            bör få sådant Juridiskt värde att det kan ligga till grund för
            försäkring som håller tankägaren skadeslös vid eventuellt läckage.
            Kostnaderna för rengöring, besiktning och eventuella övriga åtgärder
            en nödvändig angelägenhet för cisternägaren — liksom för utfärdat
            intyg bör betalas av cisternägaren. Fasta priser bör tillämpas,
            dels ett grundbelopp för varje objekt baserat på storlek m.m.,
            dels för varje åtgärd. Försäkring mot skada till följd av löskommen
            olja kan göras så all- män att tredje man hålles skadeslös. Under
            här nämnda betingelser bör organisationen kunna göras själv- bärande.
            Tillkomsten av en besiktningsorganisation av antydd typ medför
            dels att samhället får insyn och kontroll när det gäller detta
            viktiga miljö- vårdsproblem och dels att den enskilde befrias
            från ett ansvar som han inte har möjligheter att bära.
          </p>
          <p>
            Med stöd av det anförda får vi hemställa, att riksdagen i skrivelse
            till Kungl. Maj:t hemställer om skyndsam utredning rörande behovet
            av ökat skydd mot spridning av olja från läckande cisterner, samt
            att härvid överväges tillskapandet av en speciell besikt- ningsorganisation.
          </p>
          <p>
            Stockholm den 25 januari 1968
          </p>
          <p>
            Axel Gustafsson (fp) Lars Eliasson (cp) Carl Eric Hedin (h)
          </p>
          <p>
            i Borås i Sundborn
          </p>
        </div>
      </div>
    </body>
  </text>
</TEI>
