<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00228">
  <teiHeader>
    <fileDesc>
      <titleStmt>
        <title>Upphovsrätt</title>
        <author corresp="i-7BVrTrBc6AJDkYa3WEfLxy">av Jan R Andersson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Upphovsrätt</title>
          <idno type="rdwebb">H102N228</idno>
          <rs type="number">N228</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N228/text</ref>
          <ref type="dokument_url_html">http://data.riksdagen.se/dokument/H102N228</ref>
          <ref type="dokumentstatus_url_xml">http://data.riksdagen.se/dokumentstatus/H102N228</ref>
          <ref type="doc">http://data.riksdagen.se/fil/DA4E5075-8989-44D6-81D7-388230871993</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hkj5guBKogy248DrCdRagC" type="signed"/>
        <correspContext corresp="i-Hkj5guBKogy248DrCdRagC">
          <note type="signatory" corresp="i-7BVrTrBc6AJDkYa3WEfLxy"/>
        </correspContext>
        <correspAction type="numbering" xml:id="i-RMZ8zJKCnnyycGWB6ByfRw">
          <date when="2013-10-02"/>
        </correspAction>
        <correspAction type="submission" xml:id="i-UFm5jtDbTY7phdJxRUNzTK">
          <date when="2013-10-01"/>
        </correspAction>
        <correspAction type="transfer" xml:id="i-MqbXrcc2Z5osXEUKw21oDa">
          <date when="2013-09-30"/>
        </correspAction>
        <correspAction type="assigned" xml:id="i-mvBTqv7CzqpatmXnj146B"/>
        <correspContext corresp="i-mvBTqv7CzqpatmXnj146B">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-GNAjoCc3J3PztkwqqaqVUw">
            Förslag till riksdagsbeslut
          </head>
          <p xml:id="i-GY4LT3L1NehCzG7S5BJ6GC">
            Riksdagen tillkännager för regeringen som sin mening vad som
            anförs i motionen om möjligheten till en översyn av lagen om privatkopieringsersättning.
          </p>
        </div>
        <div type="motContent">
          <head type="h1" xml:id="i-RnmxknhJjdaN9xc8AVj997">
            Motivering
          </head>
          <p xml:id="i-52m3tDPDHosB2e4eQsPNcV">
            Enligt lag har upphovsmän till skyddade verk som sänts i radio
            eller tv rätt till ersättning av näringsidkare som i sin verksamhet
            tillverkar eller importerar ljud- och bildanordningar avsedda
            för privat bruk, och som kan användas för att göra privata kopior
            av verk som omfattas av upphovsrättslagen. Upphovsrättsinnehavarnas
            intresseorganisation CopySwede är satta att vara elektronikbranschens
            motpart i denna ordning.
          </p>
          <p xml:id="i-DowyLnQjfTydYwoEQYkPPA">
            CopySwede utökade nyligen omfattningen av produkter som kassettbandsskatten
            skall omfatta till att även inkludera lösa hårddiskar, spelkonsoler,
            datorer och surfplattor. Kassettbandsskatten infördes 1982 för
            att den nya tekniken inte skulle urholka upphovsrättsmakarnas
            ersättningar.
          </p>
          <p xml:id="i-BftPPcEaqHuR7A5Tyk9caj">
            Att upphovsmän ska få ersättning för sitt arbete är självklart.
            Men kassettbandsskatten är förlegad. Med nuvarande lagstiftning
            har CopySwede tvingats försöka utöka avgiftsbelagda produktområden
            i takt med att konsumtionsmönstren förändras hos befolkningen.
            2012 menade en skiljenämnd att usb-minnen och externa hårddiskar
            är till för privatkopiering. CopySwede har 2013 utökat produktomfånget
            till att också inbegripa interna hårddiskar, datorer, spelkonsoler
            och surfplattor. Skiljedomen som 2012 utökade omfattningen av
            kassettbandsskatten har därefter fått till följd att nästa inga
            usb-minnen säljs i Sverige.
          </p>
          <p xml:id="i-YNFddnSkatU1nGsET7YhNq">
            Årligen säljs närmare 2 000 000 datorer, hundratusentals spelkonsoler,
            interna hårddiskar och surfplattor i Sverige. Den del av dessa
            produkter som ej säljs till kunder som är registrerade hos CopySwede
            som professionella användare skall alltså omfattas av privatkopieringsersättningen.
            I opinionsundersökningar uppger en väldigt begränsad del av respondenterna
            att denna typ av produkter används för privatkopiering, utan har
            helt andra syften. Men lagstiftningens uttolkning gör gällande
            att om det är möjligt att använda en produkt till privatkopiering
            så skall den avgiftsbeläggas. Avgränsningsproblematiken i det
            allmänna medvetandet rörande vilka produkter och köpare som skall
            omfattas av ersättningen undergräver förtroendet för systemet
            och kan inte längre försvaras.
          </p>
          <p xml:id="i-26pws58kNpjBjrenpMjXSa">
            När cd-skivor belades med kassettbandsskatt kunde man snabbt
            se att försäljningen av dessa produkter flyttade utomlands. Svenskspråkiga
            hemsidor i Tyskland kunde snabbt erbjuda svenska kunder billigare
            produkter på grund av att ingen privatkopieringsersättning erlades
            och momsen dessutom är lägre. När det gäller försäljningen av
            usb-minnen kan en liknande utveckling tydligt skönjas där dess
            försäljning nu till stor del har flyttats utanför Sveriges gränser.
            Detta är givetvis olyckligt.
          </p>
          <p xml:id="i-Abo7SYanb3cT45H7nAznYb">
            Om privatkopieringsersättningen kommer öka i omfattning, såsom
            CopySwede nu deklarerat, kommer detta att drabba en större krets
            av svenska företag. Om försäljningen av interna hårddiskar, datorer,
            spelkonsoler, surfplattor och kanske även mobiltelefoner omfattas
            av denna beskattning kan det innebära att tusentals arbetstillfällen
            riskeras i Sverige samtidigt som våra momsintäkter kommer att
            gå förlorade.
          </p>
          <p xml:id="i-6WNsSaBZ5AndKE8vyBnm3A">
            Utvecklingen inom denna sorts teknik rusar fram, där de yngre
            generationerna snabbt anammar nya trender, förändring och kommunikationsformer.
            Kassettbanden är sedan länge borta. Kassettbandsskatten är en
            rest från en svunnen tid och regeringen bör därför se över möjligheten
            att ta fram ett nytt modernt system i samråd mellan politiken,
            upphovsmakarna och branschorganisationerna.
          </p>
          <p xml:id="i-H4uMb27eAqUXFUwcNACP6R">
            Samtidigt som minneskapaciteten ökar i telefoner, datorer och
            annan medieutrustning förändras vårt sätt att konsumera radio
            och tv. Utvecklingen från direktsänt eller direktlyssnat till
            streamat och nedladdat är snabb. I dessa former finns också goda
            möjligheter att se över hur upphovsrättshavare kan ersättas utan
            att lägga dess kostnader på lagringsmediet.
          </p>
        </div>
        <div type="motSignatures">
          <list>
            <item xml:id="i-Ar4Txjs7WG8t8r5HiwVZtR">
              Jan R Andersson (M)
            </item>
          </list>
        </div>
      </div>
    </body>
  </text>
</TEI>
