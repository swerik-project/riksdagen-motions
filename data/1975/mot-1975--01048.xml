<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01048">
  <teiHeader>
    <fileDesc>
      <titleStmt>
        <title>om skattepolitiken.</title>
        <author>av herr Fälldin m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om skattepolitiken.</title>
          <idno type="rdwebb">FY021048</idno>
          <rs type="number">1048</rs>
          <ref type="dokument_url_text">http://data.riksdagen.se/dokument/FY021048/text</ref>
          <ref type="dokument_url_html">http://data.riksdagen.se/dokument/FY021048</ref>
          <ref type="dokumentstatus_url_xml">http://data.riksdagen.se/dokumentstatus/FY021048</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-9MFHjq6CgKrRzcV8mJqNJd</idno>
            <name>JOHANNES ANTONSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DuMmQVGSnykDcj8ZwohCuA</idno>
            <name>BERTIL JONASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-4UgQ2nJDsz9iU1xxKcTpmu</idno>
            <name>ELVY OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XxxhK5cXr2wqWtUSsWnphS</idno>
            <name>TORSTEN BENGTSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-BzYgGpLotxmsWDEnHPnKgu</idno>
            <name>LENNART MATTSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>ERIC CARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6FjPv9vurt2DZEyxtaD4k8</idno>
            <name>SONJA FREDGARDH</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-YS9jLL6vCryxfu1nM5TvKU</idno>
            <name>MAJ PEHRSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-FcSHwyiPoR4KQVGMkW2y5K</idno>
            <name>ANNA-LISA NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-AJCahuHrtMzn7qwctgkSw7</idno>
            <name>FRITZ BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-5kU1NDcAEm4A68amDSrbNF</idno>
            <name>JAN-IVAN NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7wgmZ9NMhccyNDetyXmovN" type="signed"/>
        <correspContext corresp="i-7wgmZ9NMhccyNDetyXmovN">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-9MFHjq6CgKrRzcV8mJqNJd"/>
          <note type="signatory" corresp="i-DuMmQVGSnykDcj8ZwohCuA"/>
          <note type="signatory" corresp="i-4UgQ2nJDsz9iU1xxKcTpmu"/>
          <note type="signatory" corresp="i-XxxhK5cXr2wqWtUSsWnphS"/>
          <note type="signatory" corresp="i-BzYgGpLotxmsWDEnHPnKgu"/>
          <note type="signatory" corresp="r-0"/>
          <note type="signatory" corresp="i-6FjPv9vurt2DZEyxtaD4k8"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-YS9jLL6vCryxfu1nM5TvKU"/>
          <note type="signatory" corresp="i-FcSHwyiPoR4KQVGMkW2y5K"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-AJCahuHrtMzn7qwctgkSw7"/>
          <note type="signatory" corresp="i-5kU1NDcAEm4A68amDSrbNF"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1048/mot_1975__1048-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion nr 1048 Mot. 1975:1048
          </p>
          <p>
            Nr 1048
          </p>
          <p>
            av herr Fälldin m. fl. om skattepolitiken.
          </p>
          <p>
            Den skattepolitiska utvecklingen 1970-1975
          </p>
          <p>
            Utvecklingen på skatteområdet under 1970-talet har i hög grad
            kommit att präglas av den serie skatteomläggningar som inleddes
            1972. Hittills är tre omläggningar genomförda. Den sittande skatteutredningen
            har dessutom lagt fram förslag om en fjärde omläggning den 1 januari
            1976. Den omläggning som genomfördes vid årsskiftet var alltså
            den tredje i ordningen. I likhet med de tidigare innebar den bl.
            a. en viss sänkning av den direkta statsskatten för fysiska personer.
            Staten kompenserade sig samtidigt för bortfallande inkomster genom
            höjningar av arbetsgivaravgif- terna till socialförsäkringarna.
            Vid 1972/73 års omläggning var det i stället fråga om en höjning
            av den allmänna arbetsgivaravgiften (löneskatten). Även den planerade
            omläggningen 1976 skall enligt uttalanden av fi- nansministern,
            senast i budgetpropositionen, få samma inriktning. Starka reservationer
            har dock framförts i skatteutredningen, bl. a. från centerpartiets
            representant, mot en ytterligare kraftig höjning av de avgifter
            som belastar användningen av arbetskraft. Med undantag av 1972/73
            års reform har om- läggningarna genomgående varit nära sammankopplade
            med efterföljande avtalsrörelser. Sett över en femårsperiod (1971-1975)
            innebär dessa omläggningar, att den direkta statsskatten bibehållits
            på en i stort sett oförändrad nivå. Sänk- ningarna av statsskatten
            har alltså inte mer än uppvägt de skärpningar, som den s. k. automatiken
            fört med sig mellan omläggningarna. Omlägg- ningarna har alltså
            i detta avseende verkat ungefär på samma sätt som en indexreglering
            av skattesystemet. Däremot har företag, kommuner och andra arbetsgivare
            fått vidkännas höjda utgifter genom det ökade uttaget av skatter
            och avgifter på utbetalda lönebelopp. Detta förhållande förstärks
            av att flera stora reformer, som genomförts under samma period
            men som inte har något samband med skatteomläggningarna, också
            har finansierats med höjda arbetsgivaravgifter. Hit hör bl. a.
            förbättringarna av det ekonomiska stödet till arbetslösa (1973),
            tandvårdsreformen (1974), höjningarna av folkpensionerna (1975),
            sänkning- en av den allmänna pensionsåldern till 65 år (1976)
            och de planerade re- formerna inom vuxenutbildningen. Skatterna
            på företagens vinster har däremot i stort sett legat kvar på oför-
            ändrad nivå. Det har här snarast varit fråga om lättnader i beskattningen.
          </p>
          <p>
            1 Riksdagen 1975. 3 saml. Nr 1048
          </p>
          <pb facs="riksdagen-motions-pdf/data/1975/mot_1975__1048/mot_1975__1048-002.pdf"/>
          <p>
            Mot. 1975:1048
          </p>
          <p>
            De stimulansåtgärder, som sattes in under lågkonjunkturåren 1971-1973,
            hade nämligen i stor utsträckning formen av extra avdrag vid beskattningen.
            Stora vinstbelopp har på det sättet undandragits beskattning under
            den ak- tuella perioden. Verksamhetsåret 1973 uppgick de extra
            investeringsavdra- gen, som haft den största betydelsen i detta
            sammanhang, till sammanlagt 1370 milj. kr. Det motsvarar en nedsättning
            av bolagsskatten med mer än en fjärdedel. Höjningarna av socialförsäkringsavgifterna
            och av löneskatten har ökat företagens samlade avgifts- och skattebörda
            högst väsentligt. Med i stort sett oförändrad nivå på inkomstskatten,
            bolagens vinstskatt och mervär- deskatten är dessa höjningar också
            ett uttryck för en skärpning av det totala skattetrycket. Det
            ökade utrymme för reformer, som staten har skaffat sig på detta
            sätt, har i mycket stor utsträckning utnyttjats för förbättringar
            av förmånerna inom de olika socialförsäkringarna, ökade matprissubventioner
            och höjda bostadssubventioner. Samtidigt har självfallet höjningarna
            av de olika arbetsgivaravgifterna beskurit utrymmet för reala
            kontantlöneökningar. Löntagarna har alltså fått en mycket stor
            del av sin standardförbättring via statskassan i form av ökade
            transfereringar. Den beskrivna utvecklingen har samtidigt inneburit
            en omfördelning av skattebördan mellan olika typer av verksamheter.
            Omfördelningen har miss- gynnat arbetskraftsintensiva sektorer
            och branscher, inom vilka bl. a. kom- munerna och huvuddelen av
            de mindre och medelstora företagen befinner sig. Skattepolitiken
            har på det sättet verksamt bidragit till den försämring i sysselsättningsutvecklingen,
            som gjorde sig märkbar i början av 1970-talet. Kombinationen av
            högre skatter och avgifter på användningen av arbetskraft samt
            stimulansbidrag i form av skattelättnader i samband med maskin-
            anskaffningar har stimulerat företagen att byta ut mänsklig arbetskraft
            mot maskiner i snabbare takt än det har gått att få fram nya sysselsättnings-
            tillfällen. Investeringsverksamheten har i hög grad inriktats
            på rationali- seringar under det att den egentliga kapacitetsutbyggnaden
            inom industri och andra näringsgrenar har gått förhållandevis
            långsamt. Äldre företag har slagits ut i snabb takt medan nyetableringarna
            har stagnerat. Även kom- munernas minskade möjligheter att utvidga
            sin verksamhet har fått ogynn- samma verkningar på sysselsättningen.
            Den skattepolitiska utvecklingen har också försatt kommuner och
            lands- ting i en svår situation. Under 1960-talet byggdes den
            kommunala verk- samheten ut i mycket snabb takt. (Med kommuner
            avses både här och i fortsättningen såväl primärkommuner som landsting.)
            Drivkrafter i denna utveckling var bl. a. den snabba folkomflyttningen,
            ökad efterfrågan på ut- bildning och andra tjänster som kommunerna
            tillhandahåller, nya statliga ålägganden på en lång rad områden
            samt en fortlöpande kostnadsövervältring från stat till kommun
            beträffande den befintliga verksamheten. Denna snabba expansion
            medförde med nödvändighet också kraftiga höj- ningar av de kommunala
            skattesatserna. Med den lugnare utvecklingstakt
          </p>
          <pb facs="riksdagen-motions-pdf/data/1975/mot_1975__1048/mot_1975__1048-003.pdf"/>
          <p>
            Mot. 1975:1048 3
          </p>
          <p>
            som den kommunala verksamheten kommit in i under 1970-talet skulle
            det normalt ha funnits förutsättningar för att hålla tillbaka
            nya kommunala skattehöjningar. Men så har inte blivit fallet.
            Orsaken kan i stor utsträckning sökas i den statliga skattepolitiken.
            Stora belopp har undandragits kommunal beskattning genom att möjliga
            löneökningar ”växlats in” mot högre ar- betsgivaravgifter till
            staten och därmed förbättrade sociala förmåner. Då staten inte
            gett kommunerna kompensation för denna urholkning av det kommunala
            skatteunderlaget har de ofta inte ens kunnat klara kostnads- ökningarna
            för den befintliga verksamheten utan att höja skattesatserna.
            1975 års rekordstora kommunala skattehöjningar, som innebär en
            ökning av kommunernas skatteintäkter med ca 5 26, väntas sålunda
            inte möjliggöra en utvidgning av verksamheten med mer än ett par
            procent. Med tanke på det motstånd som regeringen hittills gjort
            mot att man kompenserar kommuner och landsting för de uteblivna
            skatteinkomsterna är någon ändring knappast heller att förutse
            under de närmaste åren. I stor utsträckning slår nämligen verkningarna
            av skatteomläggningarna igenom i kommunernas ekonomi med betydande
            eftersläpning. Den nyligen genom- förda skatteomläggningen får
            således sina största verkningar på den kom- munala ekonomin 1977.
            En ny skatteomläggning 1976 slår på samma sätt igenom hos kommunerna
            först 1978. De faktiska möjligheterna att få till stånd ett ”kommunalt
            skattestopp” under 1976 och 1977 beror därför till sist på i vilken
            utsträckning som staten är beredd att kompensera kommunerna för
            deras skattebortfall. En mot kommunerna ogin politik i detta avseende
            innebär i verkligheten också att statliga utgiftsbehov prioriteras
            framför kommunala. Under de närmaste åren kan anspråken på kommunerna
            väntas bli stora beträffande bl. a. barn- tillsynen, vuxenutbildningen,
            vissa grenar av sjukvården och åldringsvården, fritidsverksamheten
            bland barn och ungdom samt kulturell verksamhet.
          </p>
          <p>
            Den statliga inkomstbeskattningen
          </p>
          <p>
            Kraven på täta förändringar i den statliga inkomstbeskattningen
            har i första hand vuxit fram ur de senaste årens starka inflationsutveckling.
            Alla skattesystem med progressiva skatteskalor kännetecknas bl.
            a. av att det reella skattetrycket ändras vid förskjutningar i
            penningvärdet. Om man vid inflation behåller nominellt oförändrade
            gränser mellan skatteskalans olika skikt, kommer nämligen en reellt
            oförändrad inkomst att bli succesivt hår- dare beskattad genom
            att delar av inkomsten kommer upp i allt högre pro- gressionsskikt.
            Detta förhållande har särskilt stor betydelse när inflationen
            är stark. Den statliga inkomstbeskattningen för fysiska personer
            fick sin nuvarande principiella uppbyggnad genom 1970 års skattereform.
            Då genomfördes bl. a. särbeskattning. Även efter 1970 års reform
            kvarstår vissa inslag av sam- beskattning i skattesystemet. Det
            gäller bl. a. beskattningen av kapitalin-
          </p>
          <p>
            1" Riksdagen 1975. 3 saml. Nr 1048
          </p>
          <pb facs="riksdagen-motions-pdf/data/1975/mot_1975__1048/mot_1975__1048-004.pdf"/>
          <p>
            Mot. 1975:1048 4
          </p>
          <p>
            komster. Äkta makar, som båda arbetar i eget företag, beskattas
            gemensamt för all inkomst. Progressiviteten i skatteskalan blev
            efter 1970 års reform särskilt stark i inkomstlägena mellan 30000
            och 50 000 kr. Den stegrade takten i prisstegringarna under 1970-talet
            medförde, att den automatiska skärpningen av skattetrycket gick
            betydligt fortare än vad man hade förutsett. Detta förhållande
            gav sig starkt till känna redan 1971, då tillväxten i ekonomin
            som helhet sjönk kraftigt samtidigt som prissteg- ringarna fortsatte.
            Skattesystemets utformning ledde då till att många hushåll i realiteten
            fick sin ekonomiska standard beskuren samtidigt som den ökade
            arbetslösheten gjorde det omöjligt för allt fler att försörja
            sig själva. Re- geringens underlåtenhet att vidta motåtgärder
            ledde på så sätt till att skat- tesystemet kom att bidra till
            den stagnation och långsamma tillväxt som kännetecknade den svenska
            ekonomin under åren 1971-1972. Praktiskt taget alla grupper har
            i samband med denna utveckling fått vidkännas skatteskärpningar.
            Inte ens de allra lägsta inkomsttagarna har sålunda undgått betydande
            automatiska skatteskärpningar. I den skattepo- litiska debatten
            kom dock intresset till att börja med att främst knyta sig till
            förändringarna i inkomstlägena mellan 30 000 kr. och 50 000 kr.
            I detta inkomstskikt har skatteskärpningarna också varit förenade
            med försämrade sociala förmåner i de fall dessa är inkomstprövade.
            Detta gäller bl. a. bo- stadsbidragen. Det föreligger givetvis
            alltid risker för att skatteskärpningar av detta slag på ett eller
            annat sätt utlöser kompensationskrav i kommande avtalsrörelser.
            För att förebygga en sådan utveckling planlades skatteomläggningarna
            1973/74 och 1974/75 med sikte på att redan före avtalsstarten
            tillförsäkra löntagarna vissa standardförbättringar. Det förutsattes
            samtidigt att lönta- garorganisationerna skulle vara beredda att
            avräkna arbetsgivarnas ökade avgifter till staten och till socialförsäkringssystemet
            från det totalt tillgängliga förhandlingsutrymmet. Systemet visade
            sig också ha vissa förtjänster inför 1974 års avtalsrörelse. Den
            individuella folkpensionsavgiften ersattes då med en motsvarande
            ar- betsgivaravgift, något som med all sannolikhet bidrog till
            den snabba av- talsuppgörelsen. Man kan emellertid i efterhand
            konstatera, att skatteom- läggningen i vissa avseenden snarast
            bidrog till att försvåra möjligheterna att få ett grepp om löneförändringar
            vid sidan av avtalen. Löneglidningen blev under 1974 sålunda rekordartad
            i vissa branscher, något som i sin tur också hänger samman med
            den ojämna vinst- och lönsamhetsutveck- lingen. Under den nu pågående
            avtalsrörelsen har dessa problem framstått ännu påtagligare. Den
            nyligen genomförda skatteomläggningen kommer därför knappast att
            få samma betydelse för löneförhandlingarna som den förra. Det
            stod också på ett tidigt stadium klart att 1974/75 års omläggning
            inte skulle vara tillräcklig för att förmå parterna att snabbt
            sluta ett tvåårsavtal. Redan innan riksdagen hade fattat beslut
            om denna omläggning tvingades
          </p>
          <pb facs="riksdagen-motions-pdf/data/1975/mot_1975__1048/mot_1975__1048-005.pdf"/>
          <p>
            Mot. 1975:1048 5
          </p>
          <p>
            därför finansministern att ge skatteutredningen i uppdrag att
            arbeta fram förslag till en ny omläggning 1976. Förslaget lades
            fram vid årsskiftet. Skatteomläggningarnas anknytning till lönerörelserna
            har gjort det nöd- vändigt att prioritera sådana förändringar
            i skattesystemet som har haft betydelse för förhandlingarna. Skattesänkningarna
            har därför 1973-1975 kommit att koncentreras till vissa mellaninkomstlägen.
            Delvis har detta varit uttryck för en allmän önskan att få bort
            den s. k. marginalskattepuckeln. Förslaget till skatteomläggning
            1976 har däremot en mer utpräglad lågin- komstprofil. Otvivelaktigt
            har emellertid vissa andra önskvärda förändringar i skat- tesystemet
            fått vänta. Redan i samband med 1970 års reform, vars hu- vudprinciper
            vi anslöt oss till, kritiserade vi bestämt vissa inslag i det
            då antagna skattesystemet. Kritiken gällde förutom marginalskattepuckeln
            bl. a. barnfamiljernas situation, den ringa hänsynen till inkomsttagare
            med mycket låga inkomster och bibehållandet av den faktiska sambeskattningen
            för företagarfamiljer. Vi slog då också fast, att bidragssystem
            och skatte- system har ett nära samband och att de därför måste
            utformas så att de bildar en sammanhållen enhet. Det måste enligt
            vår uppfattning betecknas som anmärkningsvärt, att så litet har
            blivit gjort för inkomsttagare med mycket låga inkomster och att
            den faktiska sambeskattningen för familjer där båda makarna arbetar
            i eget företag fortfarande finns kvar, trots att det har företagits
            omfattande reformer på skatteområdet varje år sedan 1972. Stora
            grupper av lågin- komsttagare har under tiden tvärtom försatts
            i en ännu sämre situation än tidigare, bl. a. till följd av de
            upprepade höjningarna av löneskatten och olika sociala avgifter.
            Låginkomsttagarnas problem måste därför nu ges förtur i det fortsatta
            reformarbetet på beskattningens område. Ett första steg bör därvid
            vara, att ge heltidsarbetande med låga inkomster rätt till det
            extra avdrag som sedan 1971 tillkommer pensionärer. Vidare måste
            den faktiska sambeskatt- ningen för makar som arbetar gemensamt
            i eget företag avskaffas. För barnfamiljerna var de åtgärder som
            vidtogs i samband med skat- teomläggningen 1970 klart otillräckliga
            för att ge kompensation för tidigare eftersläpningar och för de
            förluster av förmåner som uppstod i samband med övergången till
            särbeskattning. Detta har emellertid barnfamiljerna aldrig kunnat
            hämta in. Reformarbetet på skatteområdet måste därför i fort-
            sättningen också ha en stark inriktning på att lösa barnfamiljernas
            problem. Det bör i detta sammanhang uppmärksammas att en fortsatt
            övergång till skatter och avgifter på företagen i stället för
            personliga skatter också aktualiserar en rad andra problem. Då
            förmånerna inom ATP-systemt och övriga socialförsäkringar i hög
            grad beräknas på storleken av de löner och övriga förmåner som
            betalas ut direkt till den anställde kan ATP-förmånerna relativt
            sett komma att försämras vid en ytterligare omfördelning från
            direkt skatt till arbetsgivaravgifter. Redan de genomförda skatteomläggningarna
          </p>
          <pb facs="riksdagen-motions-pdf/data/1975/mot_1975__1048/mot_1975__1048-006.pdf"/>
          <p>
            Mot. 1975:1048 6
          </p>
          <p>
            kommer att medföra inte obetydliga relativa försämringar av ATP-förmå-
            nerna för vissa kategorier jämfört med om motsvarande summa hade
            betalats ut som kontant lön. Liknande effekter kan uppstå inom
            andra delar av socialförsäkringssystemet.
          </p>
          <p>
            Företagsbeskattningen
          </p>
          <p>
            Utvecklingen på företagsbeskattningens område under 1970-talet
            har som redan betonats framför allt kännetecknats av att de skatter
            och avgifter som tas ut på lönesumman fått ökad betydelse, under
            det att beskattningen av aktiebolagens vinster snarast lättats.
            Den allmänna arbetsgivaravgiften och övriga arbetsgivaravgifter
            utgår genomgående i procent av utbetalda löner och förmåner. När
            det gäller socialförsäkringarna är avgiftsunderlaget i allmänhet
            anpassat till förmåns- reglerna. Den allmänna arbetsgivaravgiften
            tas däremot ut på företagens hela lönesumma utan inskränkningar.
            Egna företagare och fria yrkesutövare m. fl. erlägger själva egenavgifter
            av motsvarande storlek för sin egen in- komst. Socialförsäkringsavgifternas
            primära uppgift är givetvis att bidra till fi- nansieringen av
            sjukförsäkringen, tandvårdsförsäkringen, arbetslöshetsför- säkringen,
            ATP och andra socialförsäkringar. Den allmänna arbetsgivar- avgiften
            kan däremot betraktas som en renodlad skatt (löneskatt) och har
            tillkommit i rent statsfinansiellt syfte. Skillnaden mellan avgifter
            och skatter är emellertid i många avseenden skenbar. I samband
            med 1974/75 års skat- teomläggning minskades exempelvis ”skattefinansieringen”
            av sjukförsäk- ringen. Det tillgick på så sätt att sjukförsäkringsavgiften
            höjdes mer än som var motiverat med tanke på de slopade individuella
            avgifterna. Därmed nedbringades belastningen på statsbudgeten,
            och den från början tänkta höj- ningen av löneskatten behövde
            inte genomföras. Med nuvarande avgiftsnivå har löneskatten och
            socialförsäkringsavgif- terna betydande samhällsekonomiska och
            näringspolitiska verkningar. Inte minst måste man räkna med att
            de påverkar förhållandena på arbetsmark- naden och den totala
            sysselsättningen. De inverkar också på lönebildningen och har
            fördelningspolitiska effekter. De faktiska kunskaperna om dessa
            förhållanden är dock mycket brist- fälliga. Både höjningarna av
            löneskatten och av socialförsäkringsavgifterna har genomförts
            utan att det gjorts några som helst undersökningar av verk- ningarna
            i de nämnda avseendena. Avsikten har varit att låta företagsskatteberedningen
            analysera bl. a. de skattepolitiska verkningarna. Den inriktning
            som skattepolitiken har fått efter det att utredningen tillsattes
            år 1970 har emellertid fört med sig att man vidtagit den ena avgiftshöjningen
            efter den andra utan att avvakta några analyser av vare sig de
            skattepolitiska eller de samhällsekonomiska verkningarna. Det
            är enligt vår uppfattning därför nödvändigt att så snart
          </p>
          <pb facs="riksdagen-motions-pdf/data/1975/mot_1975__1048/mot_1975__1048-007.pdf"/>
          <p>
            Mot. 1975:1048 7
          </p>
          <p>
            som möjligt få tillgång till underlag som gör det möjligt att
            mera noggrant kunna bedöma verkningarna på sysselsättning, priser,
            löner osv. Det är också angeläget att närmare undersöka i vilken
            utsträckning skatter av det här slaget aktivt kan utnyttjas i
            konjunkturpolitiskt och näringspolitiskt syfte. I den situation
            som rått på arbetsmarknaden de senaste åren är givetvis dessa
            skatters inverkan på sysselsättningen det mest intressanta. Genom
            att bl. a. löneskatten tas ut i förhållande till lönesumman verkar
            den som en skatt på användningen av arbetskraft. Det stimulerar
            företagen att re- ducera användningen av arbetskraft och investera
            i personalbesparande an- ordningar. Det är också obestridligt
            att de olika avgiftshöjningarna har för- svårat möjligheterna
            att lösa sysselsättningsproblemen både på kort och på lång sikt.
            För att minska de negativa effekterna på sysselsättningen kan
            man tänka sig att gå fram på minst två principiellt olika vägar.
            En möjlighet är att differentiera uttaget av avgifter för att
            skydda särskilt arbetskraftsintensiva företag och utsatta grupper
            på arbetsmarknaden, t. ex. de äldre. I viss ut- sträckning är
            det också befogat att ta bort eller reducera egenavgifterna. För
            att stimulera den mindre företagsamhetens utveckling kan man som
            ett led i näringspolitiken lätta de mindre företagens avgiftsbörda.
            Diffe- rentiering efter geografiska grunder kan på motsvarande
            sätt utnyttjas som ett led i regionalpolitiken. En annan möjlighet
            är att ta ut dessa skatter och avgifter efter annan beräkningsgrund
            än lönesumman. Uttaget skulle då på ett bättre sätt kunna anpassas
            till lönsamhetssituationen i de enskilda företagen eller till
            använd- ningen av andra produktionsfaktorer än arbetskraft. Det
            är i nuvarande situation önskvärt att lätta på beskattningen av
            användningen av arbetskraft. Inom ramen för ett oförändrat totalt
            skatteuttag på företagen kan man då tänka sig att öka beskattningen
            av energi, vissa råvaror osv. i motsvarande mån. Väljer man den
            senare vägen är det mest realistiskt att tänka sig en kom- bination
            av avgifter på lönesumman och företagsavgifter med annan ut- formning.
            Det finns sålunda vissa skäl att bibehålla anknytningen till den
            utbetalda lönesumman beträffande socialförsäkringsavgifterna,
            under det att den allmänna arbetsgivaravgiften skulle kunna ändras
            om till en företags- skatt, som i första hand belastar andra produktionsfaktorer
            än arbetskraften. Riksdagen uttalade sig förra året vid två olika
            tillfällen för att frågan om differentierade arbetsgivaravgifter
            skulle utredas. Det första beslutet av- såg i första hand möjligheterna
            att utnyttja differentierade avgifter i re- gionalpolitiskt syfte.
            Det andra beslutet avsåg en mera allmän översyn av löneskatten
            med tanke på dess skilda verkningar på olika branscher och näringsgrenar.
            Vidare innehöll Hagaöverenskommelsen ett uttalande om att frågan
            om en ökad beskattning av energi och knappa råvaror borde ut-
            redas. Vi förutsätter att dessa utredningar nu kommer till stånd.
            Det är angeläget
          </p>
          <pb facs="riksdagen-motions-pdf/data/1975/mot_1975__1048/mot_1975__1048-008.pdf"/>
          <p>
            Mot. 1975:1048 8
          </p>
          <p>
            att utredningsarbetet kan bedrivas relativt snabbt med tanke
            på de negativa verkningar, som de nuvarande arbetsgivaravgifterna
            har på bl. a. syssel- sättningen. Redan inom ramen för nuvarande
            skatteformer finns det emellertid möj- ligheter att åstadkomma
            en bättre avvägning av företagsbeskattningen. Inte minst från
            lönepolitisk synpunkt är det angeläget, att de företag som tack
            vare exportkonjunkturen de senaste två åren haft en ovanligt god
            vinstut- veckling får bära en ökad del av företagens samlade skattebörda.
            De för närvarande mycket stora vinst- och lönsamhetsskillnaderna
            mellan olika företag och branscher försvårar nämligen i hög grad
            för löntagarorganisa- tionerna att bedriva en solidarisk lönepolitik.
            Det visas bl.a. av den lö- neglidning som förekommit under 1974.
            I exempelvis massa- och pappers- branschen borde löneglidningen
            under 1974 uppgått till omkring 15 26, under det att anställda
            inom andra branscher nästan inte alls fått del av någon löneglidning.
            Skulle å andra sidan exportföretagens lönsamhetsutveckling få
            bestämma löneutvecklingen på hela världsmarknaden den närmaste
            tiden, kommer det att leda till en mycket kraftig utslagning av
            företag och sys- selsättningstillfällen inom servicenäringarna,
            den mindre industrin och andra sektorer av ekonomin som inte i
            samma utsträckning är exportinriktade. I syfte att på ett bättre
            sätt anpassa företagsbeskattningen till olika företags ekonomiska
            bärkraft bör därför enligt vår uppfattning det finansieringsbehov
            som kan uppkomma i samband med 1976 års skatteomläggning i första
            hand tillgodoses genom höjningar av bolagsskatten och energiskatten.
            Så- dana höjningar får i motsats till nya höjningar av arbetsgivaravgifterna
            bäras av de exportföretag och andra större företag, som under
            1973 och 1974 kunnat notera stora vinstökningar. En höjning av
            energibeskattningen skulle på längre sikt också stimulera till
            energisnålare produktionsprocesser och bättre hushållning med
            den energi som finns tillgänglig. Om skatten på elkraft dessutom
            läggs om till ett fast belopp per levererad mängd energi, på samma
            sätt som redan gäller för olja och fasta bränslen, får ett ökat
            skatteuttag i huvudsak bäras av storförbrukarna, under det att
            hushålls- förbrukningen nästan inte alls blir berörd.
          </p>
          <p>
            Företagarnas och de fria yrkesutövarnas egenavgifter
          </p>
          <p>
            De egenavgifter som företagare och fria yrkesutövare med inkomst
            av jordbruk, rörelse eller annan verksamhet erlägger för sin egen
            inkomst mot- svarar arbetsgivaravgifterna på löntagarnas inkomster.
            Särskilt för mindre företagare och stora grupper av fria yrkesutövare
            är dessa avgifter mycket kännbara. Det hänger bl. a. samman med
            att avgifterna tas ut på hela inkomsten, dvs. utan något avgiftsfritt
            belopp i botten. Tidigare togs bl. a. folkpensionsavgiften ut
            på den beskattningsbara inkomsten, dvs. efter frånräkning av grundavdraget
            på 4500 kr.
          </p>
          <pb facs="riksdagen-motions-pdf/data/1975/mot_1975__1048/mot_1975__1048-009.pdf"/>
          <p>
            Mot. 1975:1048 9
          </p>
          <p>
            Efter det att avgifterna har höjts så kraftigt de senaste åren,
            har de gällande avgiftsreglerna fått helt oacceptabla sociala
            verkningar för stora grupper av låginkomsttagare. Av en företagarinkomst
            på 30 000 kr. åtgår sålunda om- kring 9 000 kr. till att betala
            de sociala avgifterna på den egna inkomsten vid nuvarande avgiftsnivå.
            Även om man tar hänsyn till att de är avdragsgilla i det påföljande
            årets deklaration, innebär det en kraftig belastning på eko- nomiskt
            svaga grupper. I stor utsträckning rör det sig om människor som
            på grund av bristande tillgång på arbete eller på grund av ålder
            och nedsatt arbetsförmåga är tvungna att vidkännas vissa inskränkningar
            i inkomsten. Det i år införda avgiftsfria beloppet i botten på
            inkomsten vid uttaget av den egenavgift, som motsvarar löneskatten,
            innebär en avgiftsreducering med 400 kr. De samtidiga avgiftshöjningarna
            medförde emellertid att av- giftsbeloppet ändå steg med omkring
            1 100 kr. för en inkomsttagare med en inkomst på 30 000 kr. Därför
            är det enligt vår uppfattning alldeles nödvändigt att genomföra
            ytterligare lättnader i egenavgifterna. I första hand bör detta
            ske genom att man inför ett avgiftsfritt belopp i botten av inkomsten
            också beträffande socialförsäkringsavgifterna.
          </p>
          <p>
            Kommunernas ekonomi
          </p>
          <p>
            Som redan betonats påverkas kommuner och landsting mycket starkt
            av omläggningarna av den statliga beskattningen. Höjningarna av
            de olika arbetsgivaravgifterna leder till att de'i sin egenskap
            av arbetsgivare får vid- kännas ökade utgifter för sina egna anställda.
            Räknar man med att dessa höjningar kommer att bli beaktade vid
            kommande löneförhandlingar, upp- vägs det emellertid av lägre
            lönehöjningar. Den på sikt allvarligaste kon- sekvensen blir därför
            i stället den tidigare berörda urholkningen av det kom- munala
            skatteunderlaget. Denna effekt uppstår genom att en så stor del
            av det tillgängliga utrymmet för löneökningar i flera år i rad
            tas i anspråk för höjningar av socialförsäkringsavgifter. Därmed
            undandras stora belopp från inkomstbeskattning. De båda kommunförbunden
            har i sina yttranden över skatteutredningens förslag till skatteomläggning
            den 1 januari 1975 uppskattat verkningarna av 1973/74 och 1974/75
            års skatteomläggningar på kommunernas ekonomi till sammanlagt
            1 850 milj. kr. 1976 och 6 790 milj. kr. 1977. Beloppen in- kluderar
            vissa dubbeleffekter, som uppstår dessa år till följd av själva
            av- räkningssystemet för kommunalskattemedel. De kan ändå jämföras
            med de belopp som regeringen har ställt i utsikt i utbyte mot
            försäkringar om ett nytt ”kommunalt skattestopp” under 1976 och
            1977. Regeringen har i det sammanhanget erbjudit kommuner och
            landsting 600 milj. kr. för 1976 och lika mycket för 1977. För
            1977 tillkommer ytterligare 600 milj. kr. i enlighet med riksdagens
            beslut i höstas om kompensation för inskränk-
          </p>
          <pb facs="riksdagen-motions-pdf/data/1975/mot_1975__1048/mot_1975__1048-010.pdf"/>
          <p>
            Mot. 1975:1048 10
          </p>
          <p>
            ningar i det redan existerande skatteunderlaget till följd av
            1974/75 års skatteomläggning. Det är alldeles uppenbart att de
            belopp som regeringen erbjudit kom- munerna inte är tillräckliga
            för att det både skall gå att vidmakthålla nu- varande skattesatser
            och att upprätthålla den nuvarande verksamheten. Ris- ken är alltså
            att ett ”kommunalt skattestopp” på de premisser som regeringen
            föreslagit antingen kommer att gå ut över socialt angelägen verksamhet
            eller — på samma sätt som det tidigare skattestoppet — kommer
            att följas av nya rekordstora höjningar av skattesatserna när
            skattestoppet på nytt hävs. De ekonomiska villkor som regeringen
            har erbjudit kommunerna i detta sammanhang gör det ännu mindre
            möjligt att bygga ut den kommunala verksamheten, trots att det
            föreligger behov av att bygga ut bl. a. den kom- munala barntillsynen,
            åldringsvården, sjukvården och vuxenutbildningen. Det måste också
            anses förvånande att regeringen inte har velat gå in i några egentliga
            förhandlingar med kommunernas representanter utan ställt som krav
            att dessa måste anta eller förkasta de villkor som regeringen
            ensidigt dikterat. Detta står i dålig överensstämmelse med principerna
            om kommunal självbestämmanderätt. Det föreligger utan tvekan en
            mycket bred enighet om behovet av att hålla kommunalskatterna
            oförändrade under de närmaste åren. Höjda kom- munalskatter får
            i mycket stor utsträckning bäras av inkomsttagare med låga inkomster.
            Det är också otillfredsställande om man inte får garantier för
            att sänkningar av statsskatten blir bestående utan ”äts upp” av
            kom- munala skattehöjningar. En överenskommelse mellan staten
            och kommu- nerna om ett ”kommunalt skattestopp” blir emellertid
            helt meningslös, om den inte grundas på realistiska ekonomiska
            överväganden. Vi förutsätter därför att regeringen omprövar sin
            inställning beträffande villkoren för ett ”kommunalt skattestopp”
            under 1976 och 1977 så att nya överläggningar kan komma till stånd
            med kommunerna. Skulle en ny skatteomläggning komma till stånd
            1976, måste kommunerna få garantier för att deras intressen blir
            beaktade redan vid själva omlägg- ningen. Därefter bör kostnadsfördelningen
            mellan stat och kommun kunna få en mera definitiv lösning på grundval
            av förslag från den arbetande kom- munalekonomiska utredningen.
          </p>
          <p>
            Skatteomläggningen 1976
          </p>
          <p>
            Bakom det förslag till ändringar i skatteskala m. m. som skatteutredningen
            har lagt fram står socialdemokraternas, centerpartiets och LO:s
            representanter i utredningen. Utredningens förslag beträffande
            finansieringen har däremot fått stöd av en annan majoritesgrupp
            bestående av socialdemokraternas och vänsterpartiet kommunisternas
            representanter samt representanterna för LO, TCO och SACO.
          </p>
          <pb facs="riksdagen-motions-pdf/data/1975/mot_1975__1048/mot_1975__1048-011.pdf"/>
          <p>
            Mot. 1975:1048 1
          </p>
          <p>
            En viktig förutsättning för att skatteomläggningar av detta slag
            skall bli av verklig betydelse i kommande avtalsförhandlingar
            är att omläggningarna accepteras och respekteras av de olika parterna.
            Förändringarna får inte heller gå ut över andra samhällsgruppers
            rättmätiga intressen. Mot den bakgrunden får det förutsättas,
            att det framlagda utredningsförslaget blir föremål för viss bearbetning
            innan det slutgiltigt antas av riksdagen. Sådana förändringar
            får, som vi tidigare understrukit, inte innebära att utredningsförslagets
            ursprungliga låginkomstprofil går förlorad. Även de läg- re inkomsttagarna
            måste den här gången få rättmätig del av de sänkningar av statsskatten
            som kan komma i fråga. Utöver vad som tidigare anförts bör det
            i detta sammanhang bl. a. framhållas att låginkomsttagarna de
            senaste åren i mycket stor utsträckning fått hjälpa till att betala
            de beslutade för- bättringarna i det sociala trygghetssystemet
            utan att alltid själva få del av förmånerna. Inte minst den senaste
            avtalsrörelsen visade också svårigheterna att tillförsäkra låginkomstgrupperna
            en tillfredsställande del i det ökade pro- duktionsresultatet
            utan stöd av skattepolitiska åtgärder. Med hänsyn till att såväl
            LO som TCO organiserar stora grupper av låginkomsttagare bör det
            vara möjligt att även inför 1975/76 års skatteomläggning uppnå
            en lös- ning som kan accepteras av bägge de stora löntagarkollektiven
            på basis av de utgångspunkter som här angetts. När det gäller
            finansieringsfrågorna anser vi det inte försvarbart, att för-
            utsätta ”totalfinansiering” än en gång. Som tidigare framhållits
            tillgodogör sig staten mellan skatteomläggningarna betydande inkomstförstärkningar
            genom den s. k. automatiken i det statliga skattesystemet. En
            ”totalfinan- siering” av de successiva skatteomläggningarna innebär
            därför i verkligheten en skärpning av den statliga beskattningen,
            delvis på kommunernas och landstingens bekostnad. Den kommande
            skatteomläggningen bör i stället avvägas så, att staten under
            1976 tillförsäkras oförändrad del av de samlade inkomsterna jämfört
            med 1975. Med de antaganden om inkomstökningar och prisförändringar,
            som kan göras för närvarande, bör en inkomstförstärkning på 1
            700 — 1 800 milj. kr. vara tillräcklig för att klara en skatteomläggning
            med den omfattning som skatteutredningen har föreslagit. En sådan
            skatteökning bör enligt vår uppfattning i första hand bäras av
            de företag som under 1973-1974 kunnat notera stora vinster, i
            form av exempelvis höjd bolagsskatt och högre ener- giskatt för
            storförbrukare. En ytterligare höjning av löneskatten eller av
            socialförsäkringsavgifterna måste inte minst med nuvarande konjunktur-
            utsikter för 1975/76 betraktas som direkt olämplig.
          </p>
          <p>
            Avslutning
          </p>
          <p>
            Avslutningsvis finns det anledning att understryka angelägenheten
            av att de tre sittande stora skatteutredningarna (1972 års skatteutredning,
            fö- retagsskatteberedningen och kommunalekonomiska utredningen)
            nu får
          </p>
          <pb facs="riksdagen-motions-pdf/data/1975/mot_1975__1048/mot_1975__1048-012.pdf"/>
          <p>
            Mot. 1975:1048 12
          </p>
          <p>
            möjligheter att inrikta sitt arbete på de mera långsiktiga problemen.
            Vi har i denna motion angett några viktiga principiella riktlinjer
            för reformverk- samheten på skatteområdet de närmaste åren, som
            vi anser bör ligga till grund för detta arbete.
          </p>
          <p>
            Hemställan
          </p>
          <p>
            Med hänvisning till vad som har anförts i motionen hemställer
            vi att riksdagen som sin mening ger regeringen till känna vad
            som anförts i motionen beträffande inriktningen av det fortsatta
            reformarbetet på skatteområdet.
          </p>
          <p>
            Stockholm den 27 januari 1975 THORBJÖRN FÄLLDIN (c)
          </p>
          <p>
            JOHANNES ANTONSSON (c) KARIN SÖDER (c) BERTIL JONASSON (c) MAJ
            PEHRSSON (c) ELVY OLSSON (c) ANNA-LISA NILSSON (c) i Hölö i Kristianstad
            TORSTEN BENGTSON (c) RUNE GUSTAVSSON (c) i Jönköping i Alvesta
            LENNART MATTSSON (c) FRITZ BÖRJESSON (c) i Lane-Herrestad i Glömminge
            ERIC CARLSSON (c) JAN-IVAN NILSSON (c) i Vikmanshyttan E i Tvärålund
          </p>
          <p>
            SONJA FREDGARDH (c)
          </p>
          <p>
            GOTAB 758729S Stockholm 1975
          </p>
        </div>
      </div>
    </body>
  </text>
</TEI>
