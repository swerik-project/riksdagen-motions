<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00208">
  <teiHeader>
    <fileDesc>
      <titleStmt>
        <title>Vinster i fristående skolor</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vinster i fristående skolor</title>
          <idno type="rdwebb">H002Ub208</idno>
          <rs type="number">Ub208</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub208/text</ref>
          <ref type="dokument_url_html">http://data.riksdagen.se/dokument/H002Ub208</ref>
          <ref type="dokumentstatus_url_xml">http://data.riksdagen.se/dokumentstatus/H002Ub208</ref>
          <ref type="doc">http://data.riksdagen.se/fil/60459731-B087-4201-BD11-009B084731D5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XiYJrS9buvkJNMv2eVeeme" type="signed"/>
        <correspContext corresp="i-XiYJrS9buvkJNMv2eVeeme">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-YaiRshwtJt1sJftLRHMbkP" type="numbering">
          <date when="2012-09-28"/>
        </correspAction>
        <correspAction xml:id="i-W7wdCqoJvAaLULG1KPYT4z" type="submission">
          <date when="2012-09-25"/>
        </correspAction>
        <correspAction xml:id="i-RdxMTCQMLLHwN5L7ZphEdM" type="transfer">
          <date when="2012-09-25"/>
        </correspAction>
        <correspAction xml:id="i-8dVbzxagXimY3dUu9nAYCe" type="assigned"/>
        <correspContext corresp="i-8dVbzxagXimY3dUu9nAYCe">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JxEKAEEN2iYHunwaWFnS89" type="motHeader"/>
      <div xml:id="i-3d6aTqSJYsSR1n6Y6Cb1iz" type="motBody">
        <div xml:id="i-PGG72Whkv6KeX53fSj8pvQ" type="motProposal" subtype="förslag">
          <head xml:id="i-VPGmtQJagnj1DsmcfiXKqH">
            Förslag till riksdagsbeslut
          </head>
          <list xml:id="i-YAXhixKwejA3GcZ2kgpRTf" style="ol">
            <item xml:id="i-3PdDCdbBPb936c8GqZ7QuX">
              Riksdagen tillkännager för regeringen som sin mening vad som
              anförs i motionen om att Skolinspektionen ska kräva att bolag
              som ansöker om att starta skolor ska vara aktiebolag med särskild
              vinstutdelningsbegränsning (svb-bolag).
            </item>
            <item xml:id="i-VnmcfR3nvcEjbxkaYR9eDD">
              Riksdagen tillkännager för regeringen som sin mening vad som
              anförs i motionen om att aktiebolag som i dag driver skolor och
              inte ombildas till svb-bolag under en övergångsperiod ska fråntas
              tillstånd att driva skolor.
            </item>
            <item xml:id="i-9JJTVwXPrFCsCRFotyWHn3">
              Riksdagen tillkännager för regeringen som sin mening vad som
              anförs i motionen om att Skolinspektionen ska återkalla tillståndet
              för olagligt avknoppade skolor.
            </item>
            <item xml:id="i-Bx4HYNtTP91L8TtX1fywy3">
              Riksdagen tillkännager för regeringen som sin mening vad som
              anförs i motionen om att införa nationella regler för resursfördelningen
              till skolan.
            </item>
          </list>
        </div>
        <div xml:id="i-Ufp9Yn1sS1jXM4XECfKSeH" type="motContent">
          <head xml:id="i-C6Jd89u7vjTdtBR3QMtKs6" type="h1">
            Regler för ägandeformerna
          </head>
          <p xml:id="i-CTBddRuKbvguJcxhGSzC3z">
            Skolans mål ska vara att ge eleverna den bästa kunskapen inte
            att generera vinst till privata bolag. Vi har i dag en situation
            där aggressiva utländska bolag köper upp mindre skolor i Sverige
            och tar hem flera hundra miljoner kronor i vinst varje år. I dag
            har två tredjedelar av de fristående skolorna ett aktiebolag som
            huvudman. Det kan jämföras med de ekonomiska stiftelserna som
            är den näst vanligaste huvudmannaformen, de utgör endast en tiondel.
            Trenden är att aktiebolagsformen blir allt vanligare. Andelen
            företag som är huvudman för flera skolor ökar dock och marknaden
            domineras av några större skolkoncerner med s.k. riskkapitalbolag
            som ägare. Företrädare för de fristående skolorna brukar hävda
            att aktiebolag är den bästa driftsformen eftersom det är en välprövad
            företagsform med klara regler. Det är dessutom den lämpligaste
            driftsformen för att maximera vinsten, begränsa inflytandet för
            elever och anställda samt försvåra allmänhetens insyn i verksamheten.
            Möjligheten för fristående skolor att vara vinstdrivande tillsammans
            med ett av de mest generösa bidragssystemen i världen har gjort
            det svenska skolväsendet till en lukrativ bransch. Privata utförare
            inom utbildningsområdet hade under 2009 ett sammanlagt rörelseresultat
            efter avskrivningar på 2,4 miljarder kronor.
          </p>
          <p xml:id="i-3PrhMgwPdsL6yV7DmMtNmR">
            I andra länder är lagstiftningen betydligt mindre generös mot
            privata vinstintressen. I Norge är visserligen alla bolagsformer
            tillåtna för de fristående skolorna, men det finns ett krav på
            att alla offentliga medel ska komma eleverna till godo. Bland
            annat ålades skolkoncernen John Bauer att betala tillbaka 2,9
            miljoner kronor till den norska staten för att ha köpt tjänster
            från företag som kontrollerats av skolchefer. I Finland drivs
            skolorna av allmännyttiga samfund och får inte drivas för ekonomisk
            vinning. I Danmark är det förbjudet att driva skolor i form av
            aktiebolag just med tanke på möjligheten till vinstutdelning och
            det är endast icke vinstdrivande stiftelser som får vara huvudman.
            Dessutom får en enskild huvudman inte driva fler än en skola.
          </p>
          <p xml:id="i-Bve92WLUxfxE2EyHV3TVxj">
            Fristående skolor utan annat märkbart syfte än det ekonomiska
            vinstintresset hör, enligt vår mening, inte hemma inom det svenska
            utbildningsväsendet. För Vänsterpartiet kommer rätten till kunskap
            alltid att vara överordnad rätten till vinst. Vinst är ett olämpligt
            styrmedel i en verksamhet som ska vara behovsstyrd. I de fall
            en skola får ett överskott bör detta återinvesteras i verksamheten
            och på det sättet komma eleverna till godo.
          </p>
          <p xml:id="i-D4MKocYTbcv6sUCGCqsxaM">
            Därför är det också direkt olämpligt att tillåta driftsformer
            som är anpassade till affärsverksamhet på en kommersiell marknad
            och vars främsta syfte är att generera vinster till ägarna. Sedan
            2006 finns en särskild företagsform aktiebolag med särskild vinstutdelningsbegränsning
            (svb) som var tänkt för verksamheter som tidigare drivits i offentlig
            regi. Enligt Bolagsverket finns det för närvarande 40 aktiva svb-bolag,
            men inga inom skolan. Under perioden januari 2006 till och med
            augusti 2012 har som en jämförelse sammanlagt 206 051 aktiebolag
            nyregistrerats. Av de nyregistrerade aktiebolagen utgjorde således
            svb-bolag mindre än en promille.
          </p>
          <p xml:id="i-G1qvRUrLowJwEezeyEmBQW">
            Vänsterpartiet anser att Skolinspektionen ska kräva att aktiebolag
            ska vara svb-bolag vid tillståndsansökan. Detta bör riksdagen
            som sin mening ge regeringen till känna.
          </p>
          <p xml:id="i-AV6k3QHtTpaBQXw26hk6bj">
            De aktiebolag som idag driver skolor ska under en övergångsperiod
            ges möjlighet att göra om sina bolagsordningar, om inte ska de
            fråntas sina tillstånd. Detta bör riksdagen som sin mening ge
            regeringen till känna.
          </p>
          <head xml:id="i-NtiGLhFRjqpftakjjoarV5" type="h1">
            Privatisering av kommunala skolor
          </head>
          <p xml:id="i-XhjgD1bzoWfSDxrx4Cx9XJ">
            Den senaste trenden är att enskilda personer vill överta och
            privatisera verksamheten i kommunala skolor. Ofta är det anställda
            vid skolan som menar att de inte kan utveckla verksamheten i önskad
            riktning om skolan styrs av demokratiskt valda politiker. Företeelsen
            brukar omnämnas som avknoppning, men ett förskönat språkbruk kan
            inte dölja det faktum att det är fråga om utförsäljning av gemensamt
            styrda verksamheter och gemensam egendom. Konsekvenserna av denna
            utveckling är svåra att förutse, men redan nu kan stora problem
            anas.
          </p>
          <p xml:id="i-MNGxwQsasGrFGzWMrCug2G">
            Ett problem som har uppmärksammats är att det är möjligt att
            privatisera skolan även om en majoritet av elever och personal
            motsätter sig en privatisering. Även om personal och elever ställer
            sig positiva till en privatisering är det inte säkert att framtida
            elever och anställda är av samma åsikt.
          </p>
          <p xml:id="i-Fi5PxtWZgHAu3NR4RdanvV">
            Ett särskilt problem uppstår när verksamhet som tidigare bedrivits
            i offentlig regi privatiseras. Den generella grundlagsfästa meddelarfriheten
            ersätts då med en långtgående tystnadsplikt. Detta innebär bl.a.
            att privat verksamhet får konkurrensfördelar på bekostnad av arbetstagarens
            möjlighet att meddela sig när det gäller exempelvis missförhållanden
            på arbetsplatsen. Detta är särskilt allvarligt just på grund av
            att verksamheterna finansieras med skattemedel, och för att det
            handlar om verksamheter där elever och föräldrar måste kunna ställa
            höga krav på kvalitet, trygghet och säkerhet.
          </p>
          <p xml:id="i-FkwJYzRo4PVBapSE3JKVwf">
            Ytterligare ett problem är att vissa områden helt kan komma att
            sakna kommunala skolor. Det väcker frågor om hur barns och ungdomars
            rätt att få utbildning inom det offentliga skolväsendet ska kunna
            tillvaratas och vilken rätt eleverna har att gå i en skola nära
            hemmet. Inte minst kan det komma att drabba elever med funktionsnedsättningar
            som inte kan vara säkra på att en fristående skola vill ta emot
            dem.
          </p>
          <p xml:id="i-Ly87v5TtDvJuYhzkgqpgCW">
            Givetvis är det bara populära skolor med god ekonomi som är intressanta
            att köpa ut. De skolor som blir kvar i kommunal regi är skolor
            med större eller mindre problem som kräver mer resurser. Med en
            krympande kommunal skolbudget blir det allt mindre pengar över
            till de elever som har störst behov av stöd och hjälp, vilket
            ökar segregationen och de redan alltför stora klasskillnaderna
            i samhället.
          </p>
          <p xml:id="i-6iuefECEFrfQ9VJqPCErVr">
            Skolinspektionen har redan konstaterat att för att den ska bevilja
            en avknoppad skola tillstånd så är en förutsättning att överlåtelsen
            har skett enligt EG-rätten. För Vänsterpartiet är det självklart
            att reglerna ska vara lika för alla. Skolinspektionen ska dra
            tillbaka redan beviljade tillstånd om det konstateras att gällande
            regler inte har följts vid försäljning av kommunala skolor till
            privata intressenter. Detta bör riksdagen som sin mening ge regeringen
            till känna.
          </p>
          <head xml:id="i-XnUWtxehyNMsmENUGESTdb" type="h1">
            Behovsstyrd resursfördelning
          </head>
          <p xml:id="i-M5ARgqvbdFnuzz33K2Fvi1">
            De stora överskotten inom utbildningsbranschen är en följd av
            att de fristående skolorna är oerhört kreativa när det gäller
            att minska sina kostnader. Ett sätt är att anställa färre lärare,
            som dessutom är obehöriga i större utsträckning. Detta sänker
            lönekostnaderna. I de kommunala grundskolorna finns det 8,3 lärare
            per 100 elever och 87,4 procent av dem är behöriga. I de fristående
            skolorna är lärartätheten 7,7 lärare per 100 elever och endast
            69,8 procent har en pedagogisk examen. I de kommunala gymnasieskolorna
            är lärartätheten 8,5 lärare per 100 elever, varav 86,1 procent
            har en pedagogisk högskoleexamen. I de fristående skolorna är
            lärartätheten 6,9 lärare per 100 elever och av dem är bara 71,2
            procent behöriga.
          </p>
          <p xml:id="i-5i1yGZPCYF5ujpTTfesKKK">
            Det sparas också in på den del av verksamheten som inte direkt
            kan hänföras till undervisningen. Ytterst få fristående skolor
            har egna skolbibliotek och använder sig i stället av offentliga
            bibliotek. Givetvis är det positivt att eleverna kommer i kontakt
            med dessa bibliotek, men det innebär samtidigt att skolan flyttar
            över sina kostnader på kommunen. Det finns exempel på skolor som
            har tagit emot frivilliga bidrag från föräldrar och på så sätt
            kringgått bestämmelser om otillåtna terminsavgifter. Mycket är
            i strid mot intentionerna i skolans styrdokument, men eftersom
            regelverket ofta är otydligt formulerat finns det inga möjligheter
            att beivra ens de mest uppenbara övertramp.
          </p>
          <p xml:id="i-BSuasd7aNsenN764tXpsUs">
            De fristående skolorna har inte samma skyldigheter, syften eller
            ambitioner som de kommunala skolorna och har därför inte samma
            kostnader. Skolan ska vara likvärdig, vilket innebär att resursfördelningen
            måste ta hänsyn till elevernas behov. De fristående skolorna blir
            redan överkompenserade ekonomiskt. Det tydligaste beviset på detta
            är de vinster som de fristående skolorna genererar, utöver de
            överskott som återinvesteras i verksamheten. Det pekar på ett
            behov av att reformera bidragssystemet.
          </p>
          <p xml:id="i-TeADkmyAHh9bVkpUVzk2f7">
            Problemen med fördelningen av skolans resurser är större än så.
            Även i kommunens egna skolor behöver systemet för fördelning av
            resurser ses över och förändras. I en av Skolverkets rapporter
            från 2009, Resursfördelning utifrån förutsättningar och behov
            , analyseras hur olika kommuner fördelar resurser till olika skolor,
            vilka syften de vill uppnå och vilka regler de följer. Slutsatsen
            är att få kommuner har någon medveten modell för resursfördelningen
            utifrån den verklighet som innebär att förskolor och skolor har
            olika förutsättningar och behov och därigenom behöver olika mycket
            pengar per elev. Det har gjort att inte heller de kommunala skolorna
            kan motverka den ökande segregeringen i skolan, som bl.a. orsakas
            av de fristående skolorna, och kompensera för elevernas olika
            förutsättningar och bakgrund.
          </p>
          <p xml:id="i-BTRhiRUfUFMkbRSDn54mzX">
            För att skapa en likvärdig skola, som verkligen ger alla elever
            en så bra utbildning som möjligt och därigenom tillgodoser deras
            rätt till kunskap, behövs tydligare nationella regler om att pengarna
            i skolan ska fördelas efter elevernas behov. Hänsyn ska tas till
            elevernas klassbakgrund, föräldrarnas utbildningsnivå, utländsk
            bakgrund med mera. Detta bör riksdagen som sin mening ge regeringen
            till känna.
          </p>
        </div>
        <div xml:id="i-Q2zh8ez7zULjPSi9CKMUzT" type="signatureBlock">
          <list xml:id="i-UNaSoHfE3n1Zs4dFDKbTkL">
            <item xml:id="i-JTKREcEboW4SeyVVVjfJeA" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-XPmSpd8DhYaWNumbnkZLyy" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-7nzjJmiQAzgXiKXSbTHzw5" who="i-RnWtNUQCpycyMXbuRLTXcR" type="signature">
              Josefin Brink (V)
            </item>
            <item xml:id="i-B7EbrPTLPtqNxkQQBTJAqr" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-UxpHNsXzcFvdnDmm57gEBV" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-6DxafHcz4sGAJ4eRfycVv3" who="i-CNBy5dFgNNyEozHVpAj93c" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
