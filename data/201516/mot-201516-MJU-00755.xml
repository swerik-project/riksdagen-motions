<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-00755">
  <teiHeader>
    <fileDesc>
      <titleStmt>
        <title>En hållbar rovdjurspolitik</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:755 av Jens Holm m.fl. (V)</title>
          <idno type="rdwebb">H302755</idno>
          <rs type="number">755</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H302755/text</ref>
          <ref type="dokument_url_html">http://data.riksdagen.se/dokument/H302755</ref>
          <ref type="dokumentstatus_url_xml">http://data.riksdagen.se/dokumentstatus/H302755</ref>
          <ref type="docx">http://data.riksdagen.se/fil/F6E3429C-0B4C-486A-B9FC-AC9B02D55D2C</ref>
          <ref type="pdf">http://data.riksdagen.se/fil/5097D5DD-B008-46AE-ABCE-593738E8F0AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TFfNFgodDjgoeuD6wp4vBo" type="signed"/>
        <correspContext corresp="i-TFfNFgodDjgoeuD6wp4vBo">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-Ny4qss45n1sh2XLBnN46Nh" type="submitted">
          <date when="2015-10-02"/>
          <time when="12:49:59"/>
        </correspAction>
        <correspAction xml:id="i-6bd2Nzt696gh2SnMXkCQZq" type="reviewed">
          <date when="2015-10-02"/>
          <time when="16:54:39"/>
        </correspAction>
        <correspAction xml:id="i-WzxJLCMt4XmvSzWgKuYKXX" type="referred">
          <date when="2015-10-13"/>
        </correspAction>
        <correspAction xml:id="i-DwuhuEuSQfEdKNz4LVc6gB" type="assigned">
          <date when="2018-06-04"/>
          <time when="10:15:58"/>
        </correspAction>
        <correspContext corresp="i-DwuhuEuSQfEdKNz4LVc6gB">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-TkRFNdYXcVQjULCGpUzLEP" type="behandlas_i"/>
        <correspContext corresp="i-TkRFNdYXcVQjULCGpUzLEP">
          <ref type="uppgift">2015/16:MJU11</ref>
          <ref type="ref_dok_id">H301MJU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU11</ref>
          <ref type="ref_dok_titel">Biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QegF8MHwR1gP1XsHLRNf1u" type="motHeader">
        <div xml:id="i-3iA1FFnkfnyYNEnrDNQcT8" type="motTitle">
          Motion till riksdagen 2015/16:755 av Jens Holm m.fl. (V) En hållbar
          rovdjurspolitik
        </div>
      </div>
      <div xml:id="i-7pCQzcKjTWrM5FVeaNYob8" type="motBody">
        <div xml:id="i-4rPDR35FkPfPYAAtLvwxA1" type="motProposal" subtype="förslag">
          <head xml:id="i-N2GUUoMaxjSjxUSwGHJeo">
            Förslag till riksdagsbeslut
          </head>
          <list xml:id="i-ESSbDXEwuViyDNEvJ6Fbjz" style="ol">
            <item xml:id="i-7sQkeWsWqmcRLvmEhJieN6">
              Riksdagen ställer sig bakom det som anförs i motionen om att
              licensjakt på varg ska upphöra till dess att en vetenskapligt
              grundad nivå för gynnsam bevarandestatus har fastställts av Naturvårdsverket,
              och riksdagen tillkännager detta för regeringen.
            </item>
            <item xml:id="i-AjWPFJXT2TiskRJuTuAhAD">
              Riksdagen ställer sig bakom det som anförs i motionen om övergripande
              och långsiktigt mål för rovdjurspolitiken och tillkännager detta
              för regeringen.
            </item>
            <item xml:id="i-9w2J5Nk8yH83nRmckmfd6s">
              Riksdagen ställer sig bakom det som anförs i motionen om att
              regeringen bör återkomma med en konkret målsättning för att minska
              den illegala jakten på stora rovdjur och tillkännager detta för
              regeringen.
            </item>
            <item xml:id="i-MRkhGM4QRVqEoChHCGQ28V">
              Riksdagen ställer sig bakom det som anförs i motionen om att
              Naturvårdsverket bör ges i uppdrag att genomföra återkommande
              uppskattningar av den illegala jaktens omfattning och tillkännager
              detta för regeringen.
            </item>
            <item xml:id="i-DKZogntihbFUcmwASYFi2Q">
              Riksdagen ställer sig bakom det som anförs i motionen om ett
              program för naturlig invandring och vargförekomst i renskötselområdet
              och tillkännager detta för regeringen.
            </item>
          </list>
        </div>
        <div xml:id="i-JWC8cuX5tgGpx6xe9sBHuH" type="motContent">
          <head xml:id="i-8tc5GV9yhGsktCEvp6Xxi3" type="h1">
            Bakgrund
          </head>
          <p xml:id="i-Pa498X2xSJf2zhtq1Gnc74">
            Den biologiska mångfalden och dess ekosystemtjänster är grunden
            för vår välfärd. De stora rovdjuren har en stor betydelse för
            övrig biologisk mångfald då de är överst i näringskedjan. Denna
            roll brukar ofta betecknas toppredator, och förlust av en sådan
            kan få hela ekosystem att kollapsa. Antalet rovdjur påverkar således
            bestånden och utbredningen av en mängd djur- och växtarter i vårt
            land. Antalet älgar i vårt land påverkar t.ex. hur våra skogar
            kommer att se ut i framtiden på grund av sitt betestryck, och
            dess numerär är i sin tur påverkad av antalet vargar.
          </p>
          <p xml:id="i-Ay2WX1nGCdtBvweqvx8cXi">
            Sveriges miljökvalitetsmål Ett rikt växt- och djurliv innebär
            att arternas livsmiljöer och ekosystemen samt deras funktioner
            och processer ska värnas. Arter ska kunna fortleva i långsiktigt
            livskraftiga bestånd med tillräcklig genetisk variation. Sverige
            har även inom FN:s konvention för biologisk mångfald åtagit sig
            att bevara och nyttja den biologiska mångfalden på ett hållbart
            sätt.
          </p>
          <p xml:id="i-3MbhRSzwRVB5yfMJYnuQgz">
            Samexistensen mellan rovdjur och människor kan i en del fall
            vara problematisk. Vänsterpartiet anser att ekonomiska resurser
            för det förebyggande arbetet för att förhindra skador för tamdjurhållningen
            är av central betydelse. Vi välkomnar därför att regeringen och
            Vänsterpartiet i budgetpropositionen ökar satsningen på åtgärder
            för att förebygga och kompensera för rovdjursskador. Genom satsningen
            förebyggs även konflikter kring rovdjurspolitiken. Möjlighet till
            skyddsjakt på t.ex. varg är en nödvändig åtgärd som måste finnas
            tillgänglig snabbt när det är enda lösningen. Men en utvidgad
            jakt på våra stora rovdjur får aldrig ske under omständigheter
            som riskerar artens långsiktiga gynnsamma bevarandestatus och
            våra internationella åtaganden. En nationell rovdjursförvaltning
            är nödvändig då de stora rovdjuren rör sig över stora arealer.
            Samarbeten och åtaganden, på såväl global nivå och inom EU som
            inom Norden, är nödvändigt för rovdjur och många andra arter som
            rör sig över nationsgränser. Fungerande ekosystem måste vara överordnade
            särintressen.
          </p>
          <head xml:id="i-U1jqyZ3tW9RqBQWtETNuhB" type="h1">
            Nuvarande rovdjurspolitik vilar på bräcklig grund
          </head>
          <p xml:id="i-TtPskicrNZb5iXPPPFnRFj">
            År 2010 infördes ökad jakt på de stora rovdjuren björn, varg,
            järv och lodjur som en av flera åtgärder i den reviderade rovdjurspolitiken,
            vilket enligt den borgerliga regeringens bedömning skulle resultera
            i en ökad acceptans för de stora rovdjuren.
          </p>
          <p xml:id="i-Q8HDEm5uqMZuM2HD6cPPhk">
            Sveriges nuvarande rovdjurspolitik beslutades i riksdagen 2013
            då nya mål fastställdes enligt proposition av den borgerliga regeringen.
            Vänsterpartiet röstade emot förslaget som i flera delar grundade
            sig på bristande vetenskapligt underlag och försvårar arbetet
            med att uppnå en gynnsam bevarandestatus för våra stora rovdjur.
            De intervallnivåer som antogs som lämpliga för bestånden samt
            möjlighet till jakt för att begränsa populationerna är några av
            de förändringar som vi vänder oss mot. Vi ser särskilt allvarligt
            på att vi i och med propositionens antagande har en rovdjursförvaltning
            som vilar på att riksdagen godtyckligt bestämt att våra rovdjur
            redan har gynnsam bevarandestatus. Ett sådant ställningstagande
            ska enligt vår mening endast fastställas på vetenskaplig grund.
          </p>
          <p xml:id="i-KgNCXDgQ9f7CXmkji1cv6q">
            Den borgerliga regeringens förslag innebar en stängd dörr för
            de försök till samförstånd, dialog och gemensamma förslag som
            vargkommittén presenterat i sitt betänkande månaderna innan den
            borgerliga regeringen valde att lägga propositionen i riksdagen.
            Kommittén hade till uppgift att medverka i utarbetandet av Naturvårdsverkets
            förvaltningsplan för varg, samt att följa resultatet av Rovdjursutredningens
            arbete. Vargkommittén fick även i tilläggsdirektiv uppdraget att
            föra en dialog om de socioekonomiska förutsättningarna för förekomst
            av björn, varg, järv och lodjur i Sverige. I vargkommittén var
            många föreningar företrädda, både miljö- och jägarorganisationer.
            Kommittén föreslog bl.a. att vetenskapligt grundade nivåer för
            gynnsam bevarandestatus är en förutsättning för en långsiktigt
            hållbar vargförvaltning. Vänsterpartiet bedömde att det fanns
            många förslag i betänkandet som tillsammans kunde stärka vargens
            framtid i Sverige och stärka acceptansen hos berörda. Genom sitt
            agerande medverkade den borgerliga regeringen till att omöjliggöra
            dialog och ökat samförstånd inom ramen för vargkommittén.
          </p>
          <head xml:id="i-AZo7v4L2hJz417G7dpBo8r" type="h2">
            Referensvärden antagna för våra rovdjur
          </head>
          <p xml:id="i-UhBYyGKCeWDqvSiUYurHdB">
            Med anledning av de intervaller för rovdjuren som riksdagen 2013
            beslutade om har Naturvårdsverket samma år bestämt referensvärden
            för dessa. Referensvärdet anger det lägsta antalet för rovdjur
            på nationell nivå som inte får understigas. För att populationsreglerande
            jakt ska tillåtas ska en viss marginal till referensvärdet enligt
            Naturvårdsverket finnas för att den gynnsamma bevarandestatusen
            för arten inte ska förloras. Naturvårdsverket har bestämt följande
            referensvärden för våra rovdjur: björn 1 400, varg 270, järv 600,
            lodjur 870.
          </p>
          <head xml:id="i-Jg6QSu8ZLHzLVWMkWy9jUU" type="h2">
            Samtliga stora rovdjur nu på rödlistan
          </head>
          <p xml:id="i-CdRKTKW5wH5MVpVyFk7q5F">
            Den internationella naturvårdsunionen (IUCN) har utvecklat ett
            system med rödlistning för att utvärdera tillståndet för arter
            i naturen. Med systemet görs en prognos över risken för enskilda
            arter att dö ut från Sverige. Där ingår inga värderingar, utan
            analyserna syftar strikt till att kvantifiera utdöenderisken.
            Rödlistan i Sverige tas fram av ArtDatabanken vid SLU och fastställs
            av Naturvårdsverket och Havs- och vattenmyndigheten. Rödlistan
            kan med andra ord betraktas som en barometer för tillståndet för
            våra arter i Sverige. Därmed spelar den en viktig roll i arbetet
            med att nå våra nationella miljökvalitetsmål och för att följa
            upp våra internationella överenskommelser.
          </p>
          <p xml:id="i-8cqi9bFAMYGt4xVtD8sGPE">
            IUCN har definierat sex kategorier för arter som benämns rödlistade.
            Tre kategorier omfattar det som kallas hotade arter: Akut hotad,
            Starkt hotad och Sårbar. Därtill finns kategorierna Nationellt
            utdöd och Nära hotad. Den sjätte kategorin, Kunskapsbrist, används
            för arter som vi har alltför bristfälliga kunskaper om. Den fjärde
            svenska rödlistan, som baseras på de internationellt vedertagna
            kriterierna från IUCN, kom 2015. Samtliga fyra stora rovdjur är
            rödlistade i Sverige i denna version. På ArtDatabanken finns kompletterande
            information angående status och hot för dessa arter i form av
            Artfakta (september 2015):
          </p>
          <head xml:id="i-5WTJGu5EMY1RZrxvHumuWt" type="h3">
            Varg
          </head>
          <p xml:id="i-4ov6Nd18ViUQdWGoGL1XfK">
            Kategori Sårbar. Varg bedömdes som Starkt hotad 2010 men uppfyller
            nu kriterierna för Sårbar beroende på en fortsatt populationsökning
            som passerat 250 reproduktiva individer. Bedömningen kan emellertid
            snart förändras negativt eftersom regering och riksdag beslutat
            att artens gynnsamma bevarandestatus är 27 reproducerande par
            (cirka 190 reproduktiva individer). Antalet reproduktiva individer
            skattas till 260 (220–340). Vintern 2013/2014 konstaterades 43
            familjegrupper i Skandinavien, varav 35 i Sverige, 5 i gränstrakterna
            mellan Sverige och Norge och 3 i Norge. Detta innebär totalt cirka
            400 vargindivider, varav cirka 380 i Sverige. Populationen är
            ökande. Det är nödvändigt att obesläktade vargar med östligt ursprung
            ges möjlighet att etablera sig med den mer eller mindre isolerade
            vargpopulationen på den skandinaviska halvön, om den ska kunna
            vara långsiktigt livskraftig.
          </p>
          <head xml:id="i-LbiZ4a7nCd6v8Dexy4ybSX" type="h3">
            Björn
          </head>
          <p xml:id="i-U27B2soZBufEqpqjxESjcs">
            Kategori Nära hotad. Arten har tillkommit till rödlistan jämfört
            med 2010 års rödlista. Den senaste beräkningen (2013) av den svenska
            populationens storlek är 2 800 individer vilket motsvarar 1 400
            reproduktiva individer. Jakten på björn har ökat kraftigt särskilt
            under senare år och 2012 fälldes 357 björnar i landet i samband
            med licens- och skyddsjakt. Då fälldes sannolikt mer än 10 procent
            av björnstammen i Sverige med stöd av licens- och skyddsjaktbeslut,
            vilket innebär att avskjutningen är större än tillväxten. Detta
            får till följd att björnstammen minskar om avskjutningen fortsätter
            på den höga nivån. Inte minst den betydande jakten medför att
            bättre underlag som ger mer exakt kunskap om björnstammens fortsatta
            utveckling är nödvändig. Det gäller särskilt då det kan befaras
            att björnstammen i landet minskar. Det förekommer fortfarande
            illegal jakt efter björn, särskilt i vissa områden. Björnen är
            särskilt sårbar under perioden när den ligger i ide, vilket främst
            gäller björnhonor med ungar. Honor som blir störda vid idet mister
            oftare sina ungar än andra björnhonor. Årligen uppdagas fall av
            skoterjakt efter björn på sista snöföret, men ytterst få fall
            har lett till åtal och fällande domar.
          </p>
          <head xml:id="i-75SwRkEwJdAC85X8AUw9CW" type="h3">
            Järv
          </head>
          <p xml:id="i-RpU9zwrAyee7EjRk5vrkp3">
            Kategori Sårbar. Sverige delar populationen med Norge och därmed
            ökar livskraften för delpopulationerna i respektive land. I medeltal
            uppgick den totala skandinaviska populationen till 1 060 individer
            2010–2013, varav drygt 700 i Sverige. Järven är tyvärr fortfarande
            utsatt för illegal jakt. Särskilt förödande är den illegala jakten
            som förekommer vid lyorna under vårvintern och som då riktas mot
            de värdefullaste järvarna, dvs. könsmogna honor. Illegal jakt
            rapporteras i flera fall årligen, varvid ofta snöskoter använts.
            Ökad bevakning och tillsyn, samt stor restriktivitet beträffande
            jakt måste gälla så länge populationen inte är långsiktigt tryggad.
          </p>
          <head xml:id="i-9rG1Lma39MZqiNbDugYH5V" type="h3">
            Lodjur
          </head>
          <p xml:id="i-FFJbubkGuJpMCNg3kFZakt">
            Kategori Sårbar. Fortgående minskning förekommer i kombination
            med att antalet reproduktiva individer är lågt vilket gör att
            arten hamnar i kategorin Sårbar (VU) jämfört med kategorin Nära
            hotad i 2010 års rödlista. Åren 2009/2010–2012/2013 konstaterades
            genom inventeringar i medeltal 231 familjegrupper i Sverige. Detta
            motsvarar 1 400 individer i Sverige. Inventeringen som genomfördes
            2013/2014 tyder på att antalet reproduktiva individer understiger
            1 000 och skattas till 900. Jakten har varierat i omfattning och
            antalet lodjur som fällts lagligt under de senaste fem åren har
            varit omfattande mellan 86 och 162 djur. Därutöver dödas ytterligare
            ett 50-tal lodjur årligen i andra typer av skyddsjakt. Utöver
            den legala jakten förekommer också illegal jakt. Snöskotern har
            bidragit till att sådan jakt i vissa områden kan vara mycket effektiv.
            Lodjurets predation på jaktbara arter – främst rådjur – förorsakar
            lokalt en konflikt med jaktintressena. Illegal jakt efter lodjur
            har konstaterats även i de södra delarna av landet. Krafttag måste
            också tas mot den illegala jakten genom ökade resurser för bevakning
            och tillsyn.
          </p>
          <head xml:id="i-SCoGUztE6rmADzcoJuxaMc" type="h1">
            Regeringens och EU:s hanterande av vargfrågan
          </head>
          <p xml:id="i-LdCXKVGWousGigWEzAbrVP">
            Regeringen gav i april 2015 Naturvårdsverket i uppdrag att utifrån
            ett brett vetenskapligt underlag uppdatera befintlig sårbarhetsanalys
            för varg, och med den som grund utreda vad som krävs för att vargpopulationen
            i Sverige ska anses ha gynnsam bevarandestatus enligt art- och
            habitatdirektivet. Uppdrag gavs även till Naturvårdsverket och
            Jordbruksverket att analysera och redovisa hur socioekonomin påverkas
            av en vargpopulation som har gynnsam bevarandestatus i Sverige.
            Uppdraget ska genomföras i dialog med en nationell kommitté för
            hållbar vargpolitik. Den del av uppdraget som omfattar gynnsam
            bevarandestatus ska redovisas senast den 30 september 2015.
          </p>
          <p xml:id="i-2HyBWZzJPbJkdwtkawjfCG">
            Regeringen har även gett uppdrag åt Naturvårdsverket att utreda
            om, och i så fall hur, kriterier för, och utformning av, skyddsjakt
            efter varg kan tillämpas eller utvecklas för att bättre bidra
            till vargpolitikens övergripande syfte. Naturvårdsverket ska föreslå
            de författningsändringar som behövs och lämna en konsekvensutredning
            av förslagen. Uppdraget ska redovisas senast den 30 september.
          </p>
          <p xml:id="i-JNL4SZSxLKFYNKc5j3zCP">
            Regeringen har därutöver gett Jordbruksverket i uppdrag att utvärdera
            hur angrepp orsakade av stora rovdjur på tamdjur kan förebyggas.
            Uppdraget ska redovisas senast 15 december 2015.
          </p>
          <p xml:id="i-CidvhfgG9G7pKUja9oDGX4">
            Ett uppdrag om översyn av överklagandeprocessen beträffande beslut
            om jakt efter de stora rovdjuren har även givits av regeringen
            och kommer även det att redovisas den 30 september 2015.
          </p>
          <p xml:id="i-Myf2eJpjbFxFPrYg1NSop">
            I juni 2015 riktade EU-kommissionen kritik mot den gångna vinterns
            licensjakt på varg genom att skicka ett s.k. motiverat yttrande
            till regeringen. Kommissionen hävdar att den licensjakt som skett
            i Sverige har påverkat och sannolikt kommer fortsätta påverka
            den gynnsamma bevarandestatusen för vargen och att art- och habitatdirektivet
            därmed inte följs. I regeringens svar till kommissionen i augusti
            samma år hänvisar man till ovannämnda utredningar och uppdrag
            som man avser analysera. Några andra konkreta åtgärder för att
            uppfylla Sveriges åtaganden presenteras inte i regeringens omfattande
            svar. Sverige kan i och med detta hamna i EU-domstolen.
          </p>
          <head xml:id="i-Cpji53MsEs57FggN62d5F8" type="h1">
            Åtgärder krävs för en hållbar rovdjurspolitik
          </head>
          <p xml:id="i-5ceTSnAxp3RyWbzLazzA6z">
            Vänsterpartiet har respekt för de konflikter som är förenade
            med våra stora rovdjur och de brister regeringen har att hantera
            i nuvarande rovdjurspolitik. Vi välkomnar därför att regeringen
            gett Naturvårdsverket i uppdrag att på vetenskaplig grund utreda
            vad som krävs för att vargpopulationen i Sverige ska uppnå gynnsam
            bevarandestatus. Vänsterpartiet menar att en sådan bedömning,
            i likhet med vad som krävs för andra hotade arter, måste basera
            sig på vetenskapligt grundade nivåer som tas fram på myndighetsnivå.
            I ett underlag måste givetvis hänsyn till den genetiska isolering
            och höga inavelsgrad som den svenska vargstammen fortfarande har
            ingå.
          </p>
          <p xml:id="i-13Wp7CLTVn2bTWGaENZ1kQ">
            Vi ser även att det finns skäl att genomföra samtliga övriga
            uppdrag som regeringen beslutat om beträffande förvaltningen av
            våra stora rovdjur. Vänsterpartiet avser därför att med intresse
            följa redovisningarna av uppdragen samt regeringens åtgärder med
            anledning av dessa. Vi anser dock att regeringen med större tydlighet
            borde agera för att undanröja riskerna med att nuvarande rovdjursförvaltning
            inte är förenlig med våra åtaganden att värna den biologiska mångfalden.
            Enligt vår bedömning är nuvarande förvaltning av vargstammen av
            sådan risk.
          </p>
          <head xml:id="i-2tZ4hDVCxgTFVi9wqnPWTm" type="h2">
            Licensjakten vilar på bräcklig grund
          </head>
          <p xml:id="i-TDhQPR5e3MDyFh8DEPdCo4">
            Länsstyrelserna i mellersta Sverige har, efter delegering från
            Naturvårdsverket 2014, fram till 2017 rätt att fatta beslut om
            licensjakt på varg. Visserligen får jakten inte försvåra upprätthållandet
            av en gynnsam bevarandestatus. Problemet är dock att nuvarande
            nivå på minst 270 individer (vilket motsvarar det beslutade referensvärdet
            för gynnsam bevarandestatus avseende populationsstorlek) baserar
            sig på den rovdjursproposition som lades av den förra regeringen
            2013 och vars referensvärde inte vilar på solid vetenskaplig grund.
            Naturvårdsverket har t.ex. tidigare redovisat helt annan numerär
            för nödvändig vargpopulation och även Rovdjursutredningens internationella
            vetenskapliga panel hamnade på betydligt högre nivåer. Artdatabanken
            konstaterar att etablering av vargar från öst är nödvändigt för
            att stammen ska vara långsiktigt livskraftig. Vi menar därför
            att licensjakt under nuvarande premisser inte kan accepteras.
            Licensjakt på varg ska upphöra till dess att vetenskapligt grundad
            nivå för gynnsam bevarandestatus har fastställts av Naturvårdsverket.
            Detta bör riksdagen ställa sig bakom och ge regeringen till känna.
          </p>
          <p xml:id="i-BfSqnYgwu1sYsn2nHa2od">
            Beträffande lodjursstammen finns starka skäl att noggrant följa
            utvecklingen då den är klassad som Sårbar och haft en fortgående
            minskning. Senaste inventeringsresultaten från Naturvårdsverket
            från vintern 2014/15 visar dock att antalet lodjur i norra Sverige
            ökar och att stammen i södra och mellersta Sverige är stabil.
            Vänsterpartiet avser noggrant följa utvecklingen de närmaste åren
            för att bedöma om ändringar i rovdjursförvaltningen krävs för
            att arten inte längre ska klassas som Sårbar. Årets licensjakt
            på björn var det lägsta, 226 björnar, sedan 2007 och enligt Naturvårdsverket
            är björnstammen fortfarande stark trots att avskjutningen under
            många år innan varit större än tillväxten. Vi förutsätter att
            avskjutningen de kommande åren inte överstiger tillväxten för
            arten. Beträffande järv så tillåts inte licensjakt på arten, men
            illegal jakt förekommer och den är fortsatt klassad som Sårbar.
          </p>
          <head xml:id="i-YVWst7w7GLhJ1zRW4tAVBa" type="h2">
            Stärk arternas tillgång till naturliga utbredningsområden
          </head>
          <p xml:id="i-9RbRLzUUJVcbbjwS7Gx7ei">
            Vänsterpartiet anser att nuvarande övergripande och långsiktiga
            mål för rovdjurspolitiken bör kompletteras enligt följande för
            att stärka det långsiktiga bevarandet av våra rovdjur genom att
            värna spridning till naturliga utbredningsområden:
          </p>
          <p xml:id="i-XGnMhTeW22Q7UYE1YW6qD2">
            Det övergripande och långsiktiga målet för rovdjurspolitiken
            är att varg, björn, järv, lodjur och kungsörn i Sverige ska uppnå
            och bibehålla gynnsam bevarandestatus enligt art- och habitatdirektivet,
            samtidigt som tamdjurshållning inte påtagligt försvåras och socioekonomisk
            hänsyn tas. Stammarna ska på naturlig väg kunna sprida sig till
            sina naturliga utbredningsområden.
          </p>
          <p xml:id="i-2wEXf7eqBEoTgHDYXw9CcE">
            Vad som ovan anförs om övergripande och långsiktigt mål för rovdjurspolitiken
            bör riksdagen ställa sig bakom och ge regeringen till känna.
          </p>
          <head xml:id="i-GnJzwL8HUQsr9j74DgvrLY" type="h2">
            Målinriktat arbete krävs för att minska den illegala jakten
          </head>
          <p xml:id="i-FzvsipJM93PPad4MHLwD8f">
            Vänsterpartiet ser även med oro på den illegala jakten på våra
            rovdjur. Dess omfattning är i delar oklar men ökar inslaget av
            jakt med stort lidande och riskerar att påtagligt påverka populationerna
            och därmed bevarandestatusen för arten. I den tidigare vargkommitténs
            slutbetänkande föreslogs att en konkret målsättning för att minska
            den illegala jakten på stora rovdjur borde utformas, samt att
            Naturvårdsverket bör få i uppdrag att genomföra återkommande uppskattningar
            av den illegala jaktens omfattning. Vänsterpartiet anser att detta
            är mycket bra förslag då den illegala jakten försvårar såväl förvaltningen
            som uppföljningen av de rovdjurspolitiska målen och är en kriminell
            verksamhet. Regeringen bör återkomma med en konkret målsättning
            för att minska den illegala jakten på stora rovdjur. Detta bör
            riksdagen ställa sig bakom och ge regeringen till känna. Naturvårdsverket
            bör ges i uppdrag att genomföra återkommande uppskattningar av
            den illegala jaktens omfattning. Detta bör riksdagen ställa sig
            bakom och ge regeringen till känna.
          </p>
          <head xml:id="i-CYKk9J5XL3rpCgTSQmVT46" type="h2">
            Stärk möjligheter till naturlig invandring av varg
          </head>
          <p xml:id="i-5RauokQPikvjatnskmuw8s">
            För att stärka vargstammens genetiska status är invandring från
            öster av central betydelse. Svenska samernas riksförbund ställde
            sig bakom den tidigare vargkommitténs åsiktsförklaring där det
            bl.a. konstaterades att vargstammens genetiska status behöver
            förbättras och att detta förutsätter naturlig invandring. För
            att möjliggöra ökad naturlig invandring måste ett målmedvetet
            arbete inledas. Regeringen bör återkomma med ett program för naturlig
            invandring och vargförekomst i renskötselområdet. Programmet ska
            drivas i samråd med företrädare för rennäringen, med det uttalade
            syftet att finna samverkansformer mellan rennäringen och förvaltningen
            av varg.
          </p>
          <p xml:id="i-XNdMbZBqVeawvkipd6sgU6">
            Vad som ovan anförs om ett program för naturlig invandring och
            vargförekomst i renskötselområdet bör riksdagen ställa sig bakom
            och ge regeringen till känna.
          </p>
        </div>
        <div xml:id="i-W8GTCpeQEGYdpzgDebLXRe" type="motSignatures">
          <list xml:id="i-NYfP29RFfC9WJHZu7KyrWh">
            <item xml:id="i-V8qrsAxJoDxtEaoCNzpHH2" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-UfL4YYnGP3dw1Ukf9UZVQN" who="i-DyTmp7YURsib9gzvRDZtm9">
              Stig Henriksson (V)
            </item>
            <item xml:id="i-4VTbUjH4czJwv3x8RUoRvy" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-TvYX482pi3cBoRzRAATWJe" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-U9FZeD3dYmYL17GkC2iQru" who="i-LfejaxmUP1kR5ztLJaJTkY">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
