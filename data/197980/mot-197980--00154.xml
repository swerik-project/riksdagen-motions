<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00154">
  <teiHeader>
    <fileDesc>
      <titleStmt>
        <title>om skattefrihet vid försäljning av vilda bär och svamp</title>
        <author>av Göthe Knutson och förste vice talmannen Ingegerd Troedsson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om skattefrihet vid försäljning av vilda bär och svamp</title>
          <idno type="rdwebb">G302154</idno>
          <rs type="number">154</rs>
          <ref type="dokument_url_text">http://data.riksdagen.se/dokument/G302154/text</ref>
          <ref type="dokument_url_html">http://data.riksdagen.se/dokument/G302154</ref>
          <ref type="dokumentstatus_url_xml">http://data.riksdagen.se/dokumentstatus/G302154</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V193Sbzem4fs1MBp32cuww</idno>
            <name>GÖTHE KNUTSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>INGEGERD TROEDSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RuW4L2UPRon9zRxwGFEqT" type="signed"/>
        <correspContext corresp="i-RuW4L2UPRon9zRxwGFEqT">
          <note type="signatory" corresp="i-V193Sbzem4fs1MBp32cuww"/>
          <note type="signatory" corresp="i-BkQoi6KA1EKK9EEJhT16Cz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__154/mot_197980__154-001.pdf"/>
      <fw xml:id="i-Rx4hWkaj1XJSfAYqg59cRc">
        Motion 1979/80:154
      </fw>
      <div type="motHeader" xml:id="i-SRt5KkKhb7ccKx1t5eXFrf">
        <div type="motTitle" xml:id="i-NGM3Ek4A54LAGuBwnejzWT"/>
        <div type="motSubmissionInfo" xml:id="i-DUXwtqdPqqMywBJovz1bZC"/>
      </div>
      <div type="motBody" xml:id="i-YRJvusafoZnawyKctaWypN">
        <div xml:id="i-TiDA1eB2gLy5fZo94yczg7">
          <p xml:id="i-LZzNNphGzq3L7zuYWQGShP">
            av Göthe Knutson och förste vice talmannen Ingegerd Troedsson
            om skattefrihet vid försäljning av vilda bär och svamp
          </p>
          <p xml:id="i-5zmXUS4SedrvNL9n4YgubB">
            Sammanfattning och förslag
          </p>
          <p xml:id="i-BvcS4tfFYc1FjdqzXswLUn">
            Enligt riksskatteverket är den som plockar och säljer vilda bär
            och svamp skattskyldig för dessa inkomster. I Norge är intäkt
            av försäljning av sådan plockning skattefri intill ett belopp
            på 3 000 norska kr. när intäkten inte ingår som ett led i en näringsverksam-
            het. I Finland är inkomst av plockning av vilda bär och svamp
            icke skattepliktig för så vitt inkomsten inte är att anse såsom
            lön. Det finns, som vi ser det, starka motiv för skattefrihet
            för inkomster av plockning av vilda bär och svamp även i Sverige,
            dels därför att det är en mycket vanlig uppfattning att detta
            redan är skattefritt, dels därför att det mestadels rör sig om
            mycket små belopp (med 1979 års priser måste plockaren leverera
            ca 500 liter blåbär eller lingon för att få en bruttoinkomst på
            1000 kr.), dels därför att det vore ett sätt att bekämpa byråkratin.
            Därtill kommer att möjligheten till kontroll av havda kostnader
            (för t. ex. biltransport till och från plockningsplatsen), inkomsternas
            fördelning på familjemedlemmar osv. är mycket liten. Det är dessutom
            angeläget att stimulera plockning av bär och svamp, dels för att
            nedbringa importen — sedan början av 1970-talet importerar vi
            mer färska skogsbär än vad vi exporterar — dels för att tillvarata
            möjligheterna till export av bl. a. lingon och svamp. Riksdagen
            bör därför hos regeringen anhålla om utredning och förslag som
            syftar till att från beskattning undanta inkomst från plockning
            av vilda bär och svamp såvida inkomsten inte är att anse såsom
            lön. Alternativt bör som i Norge intäkter av sådan plockning upp
            till ett visst belopp vara skatte- fria. Det torde vara en allmän
            uppfattning hos svenska folket att de inkomster envar kan skaffa
            sig genom att själv plocka och sälja vilda bär och svamp inte
            skall bli beskattade. En orsak till denna gängse rättsuppfattning
            torde vara att bär och svamp som växer vilt omfattas av den s.
            k. allemansrätten och ligger utanför en normal arbetssektor. En
            annan orsak till uppfattningen att sådana inkomster inte skall
            beskattas är att det i så fall leder till att en ännu mindre del
            av bär- och svampförekomsterna blir tillvaratagna. Dessutom leder
            en beskattning till att man söker utvägar att slippa undan. Exempelvis
            fördelar man inkomsterna på samtliga familjemedlemmar och då
          </p>
          <pb facs="riksdagen-motions-pdf/data/197980/mot_197980__154/mot_197980__154-002.pdf"/>
          <fw xml:id="i-GhwB6EqszRDYBtxmBygnrV">
            Mot. 1979/80:154 8
          </fw>
          <p xml:id="i-MUcFpfx4Fimkcvr2rhAwRH">
            företrädesvis barnen som inte har någon annan inkomst. Man kan
            också hävda att man tvingats färdas med bil långa sträckor för
            att nå till bär- och svampmarker, och avdragen kan således bli
            stora. Frågan om eventuell beskattning av inkomster från bär-
            och svampplock- ning har varit föremål för en del debatter under
            senaste året. Den 7 juni 1979 besvarade budgetminister Ingemar
            Mundebo en fråga i riksdagen (1978/ 79:587) betr. gränsdragningsregler
            för eventuell inkomstbeskattning av tillfällig bär- och svampplockning
            samt hemslöjd till försäljning. Frågan hänsköts till RSV (riksskatteverket),
            som i november 1979 utfärdade en information betr. RSV:s syn på
            beskattning av inkomst av bär- och svampplockning m. m. Den 20
            november 1979 besvarade budgetministern ännu en fråga i riksdagen
            (1979/80:106) i samma ärende. Båda frågorna var ställda av undertecknad
            Göthe Knutson, som i debatterna bl. a. hävdade att inkomster av
            detta slag helst borde helt befrias från skatt. Alternativt borde
            klara gränsdragningsregler utfärdas, och dessa då medge ett avsevärt
            högre inkomstbelopp än de 500 kr. som f. n. anses vara så ringa
            att det (enl. RSV) inte skall föranleda någon utredning från taxeringsmyn-
            digheternas sida. I en ledarkommentar med rubrik Pressdebatten
            i Dagens Nyheter den 22 november 1979 kritiseras budgetministerns
            besked i frågedebatten i riksda- gen den 20 november. DN skriver:
          </p>
          <p xml:id="i-42dQ3BoQ4SGCs1HewNzbK3">
            De vilda bären har spelat en stor roll i årets politiska uppgörelser,
            och helt borta som stridsämne är de inte ännu, trots tisdagens
            Mundebouttalande i riksdagens frågestund. Budgetministern vill
            inte föreslå generella skattelätt- nader till bär- och svampplockare;
            i stället tolkar han riksskatteverkets synpunkter så att skatt
            inte ska utgå om det rör sig om ”smärre inkomster”, men utgå om
            det gäller ”inte obetydliga inkomster”. Denna linje påstår Mundebo
            vara konsekvent. ”Det skulle från rättvisesynpunkt vara svårt
            att motivera varför just sådana inkomster skulle vara skattefria
            men inte andra liknande inkomster.” Förlåt, men betyder detta
            att alla vi som har andra ”smärre” inkomster från annat än bärplockning
            också kan strunta i att deklarera dem? Hyckleriet kring blåbärsplockarbeskattningen
            är alltför genomskinligt. Antingen ska en inkomst beskattas eller
            inte. Att lämna bedömningen av vad som är ”obetydligt” till att
            avgöras i strid mellan deklarantens bättre och sämre jag, det
            är bestämt en grov missuppfattning av allemansrätten. Om staten
            skäms att säga rent ut att bärplockning för avsalu givetvis ska
            beskattas precis som andra inkomster så bör den i stället liksom
            i Finland generellt skattebefria sådana förtjänster, i regel surt
            förtjänta med låg timpenning i utpräglade glesbygder. Den nuvarande
            dubbelmoralen sprider sig lätt till andra och större områden.
          </p>
          <p xml:id="i-J3Kc7DSdMHkF7SZQPbk1RV">
            Avsättning finns
          </p>
          <p xml:id="i-X3SoAeTPVq5cARTBAzn8VH">
            En orsak till att frågan väcktes i riksdagen var den osäkerhet
            som väcktes bland bär- och svampplockare som brukar sälja till
            uppköpare i och med att
          </p>
          <pb facs="riksdagen-motions-pdf/data/197980/mot_197980__154/mot_197980__154-003.pdf"/>
          <fw xml:id="i-WoenMwEKsZ3n3CvaJV5ZZV">
            Mot. 1979/80:154 9
          </fw>
          <p xml:id="i-X1CrykRmmvX2NBnWJjzhbx">
            fördelaktigare regler för moms infördes för dessa. Detta innebar
            dock att säljarnas namn och adresser numera måste redovisas. En
            annan orsak till frågan var att Uddeholms AB i Värmland startat
            en avdelning för nya verksamheter för att hjälpa till att finna
            avsättning för bär och svamp. Detta lyckades utomordentligt så
            till vida att man fått kontakt med företag i utlandet som är beredda
            att köpa stora kvantiteter av bl. a. lingon och svamp från Sverige.
            Det visade sig emellertid att plockarna i allmänhet var obenägna
            att tillvarata dessa möjligheter om de riskerar att bli beskattade.
            När Uddeholmsbolaget ville ha klarhet i skattefrågan visade det
            sig att taxeringsmyndigheter som tillfrågades inte kunde ge bestämda
            besked om gränsdragningsregler för eventuell inkomstbeskattning.
            Osäkerheten för- blev alltså stor bland plockarna — en osäkerhet
            som kvarstår även sedan RSV utfärdat sin information.
          </p>
          <p xml:id="i-QXgmJSr86JqyYnAgtqhBKj">
            Stor tillgång
          </p>
          <p xml:id="i-27geJx1iX6U2Kkd6agoAaG">
            Det kan konstateras att tillgången på vilda bär och svamp är
            mycket stor i vårt land. Det föreligger alltså betydande kvantiteter
            att tillvarata i det svenska folkhushållet. Och vår unika allemansrätt
            innebär att bär och svamp som växer vilt får plockas av alla och
            envar utan tillstånd av eller ersättning till markägaren. Riksskogstaxeringen
            1975-1977 visar att vi under inventeringsperioden haft tillgång
            till mellan 219-307 miljoner kilo blåbär och 142-168 miljoner
            kilo lingon i våra skogar. Enligt de beräkningar som gjorts torde
            högst 10-20 procent av den totala tillgången på vilda bär tas
            till vara. De undersökningar som gjorts i bl. a. naturvårdsverkets
            regi visar att det plockas ca 80 miljoner liter vilda bär. Varje
            hushåll plockar i genomsnitt 24 liter bär. I Norrland plockas
            mer bär än i södra Sverige, 42 liter/hushåll mot 23 liter/hushåll
            i Svealand och 17 liter/hushåll i Götaland. Den största andelen
            torde användas för egen konsumtion. Svamp plockas nästan uteslutande
            för egen konsumtion. Varje hushåll plockar i genomsnitt 7 liter
            svamp. Det finns inga uppgifter om hur mycket bär och svamp som
            plockas för försäljning. Uppköparna har 1979 betalat 3-4 kr. per
            kilo orensade blåbär, 2:50-—4 kr. per kilo orensade lingon — detta
            motsvarar ca 2 liter bär — och 15-25 kr. per kilo rensade hjortron.
          </p>
          <p xml:id="i-7RWz9GV3AJenJBnFEvG6Ad">
            Glesbygdsfråga
          </p>
          <p xml:id="i-DBBMsMazDwPZj3msvdQxpH">
            Delegationen för glesbygdsfrågor, tillsatt av regeringen, gick
            nyligen ut med en enkät till länsstyrelser i landet i syfte att
            få underlag för åtgärder i syfte att stimulera ett ökat tillvaratagande
            av bär och svamp. Delegationen uppger att förädlingsindustrin
            på området beräknas behöva ca 3 000—4 000 ton lingon per år. Privat
            tar vi vara på mellan 10 000-12 000 ton skogsbär per år, enligt
            delegationen.
          </p>
          <pb facs="riksdagen-motions-pdf/data/197980/mot_197980__154/mot_197980__154-004.pdf"/>
          <fw xml:id="i-RXqMGL9VuNYdo9V6u28yrH">
            Mot. 1979/80:154 10
          </fw>
          <p xml:id="i-TNoetGHPusZT8Wxa1Qi7dM">
            Att starta vidareförädling av bär är en av målsättningarna med
            försöket som gjorts i Västernorrland.I dagsläget finns möjlighet
            att i mindre skala förädla en del av skogsbären i form av mer
            specialiserade och särpräglade produkter. Flera satsningar av
            detta slag är angelägna, anser glesbygdsdelegationen. Sedan början
            av 1970-talet importerar vi nämligen mer färska skogsbär än vad
            vi exporterar. Det innebär, säger experterna, att det bör finnas
            möjligheter att med inhemsk råvara täcka in marknadsandelar från
            importen. Vidare noteras att svamp inte av tradition använts i
            det svenska samhället i lika stor utsträckning som skogsbären.
            Den del som bör vara mest utvecklingsbar inom naturproduktsidan
            är troligtvis tillvaratagandet och förädling av svamp, anser delegationen.
          </p>
          <p xml:id="i-82sEUNn2ngNXkkBM3DLpNs">
            RSV bedömer
          </p>
          <p xml:id="i-AjpTMYYQ3W18kgbAwxyMjh">
            I frågedebatten i riksdagen den 7 juni 1979 framhöll budgetministern
            att han som enskilt statsråd inte har befogenhet att ange hur
            skattereglerna skall tillämpas i enskilda fall. Det ankommer i
            stället på RSV att med utgångspunkt i gällande lagstiftning ge
            råd och anvisningar på detta område, ansåg budgetministern. RSV
            tog som nämnts upp frågan, och sedan man bl.a. inhämtat synpunkter
            från länsstyrelserna och de lokala skattecheferna har RSV avgivit
            följande bedömning:
          </p>
          <p xml:id="i-WsVefGSuYPzM4u9c97kbYx">
            Att tveksamhet kan råda om hur inkomst av plockning av vilda
            bär skall beskattas beror främst på att det i vissa fall kan vara
            svårt att dra en gräns mellan inte skattepliktig hobbyverksamhet
            och skattepliktig verksamhet. Plockning av vilda bär före egen
            konsumtion är givetvis inte skattepliktig. Den som däremot plockar
            och säljer bär är skattskyldig för dessa inkomster. RSV vill emellertid
            framhålla att vid 1980 års taxering sker en faktisk beskattning
            först vid inkomster som uppgår till 6 500 kronor. Grundavdra-
            get, 4 500 kronor, och den särskilda skattereduktionen f. n. 560
            kronor, gör att inkomster under detta belopp inte blir beskattade.
            I de fall den skattskyldige har inkomster från annat förvärvsarbete
            sker sammanläggning av samtliga inkomster och därmed kan hela
            inkomsten från bärförsäljningen bli beskattad. De förvärvskällor
            som kan komma i fråga för här aktuella inkomster är i första hand
            inkomst av tjänst och inkomst av jordbruksfastighet (binäring
            till jordbruk) men även inkomst av rörelse kan bli aktuell. Vilken
            förvärvskälla som skall tillämpas i det enskilda fallet får bedömas
            med utgångspunkt i gällande bestämmelser. I vissa andra ländert.
            ex. Finland har inkomster från plockning av vilda bär undantagits
            från beskattning. Sådana regler saknas i Sverige. Den som får
            inkomst av att plocka och sälja vilda bär har givetvis rätt till
            avdrag för sina kostnader i samband härmed. I den praktiska taxeringssitua-
            tionen kan det ibland vara svårt att utan utredning avgöra om
            en kostnad är
          </p>
          <pb facs="riksdagen-motions-pdf/data/197980/mot_197980__154/mot_197980__154-005.pdf"/>
          <fw xml:id="i-MGMAQzc9zZvCubA2Z6bKMT">
            Mot. 1979/80:154 1
          </fw>
          <p xml:id="i-9xvvA6xYzhDAAAeV5E7fyM">
            avdragsgill. För att undvika att taxeringsnämnderna i detta sammanhang
            utreder bagatellavdrag vill RSV erinra om att departementschefen
            i proposition 1977/78:181 sid. 247 uttalat att det är rimligt
            att t. v. tillämpa en gräns vid 500 kronor för utredningsfallen.
          </p>
          <p xml:id="i-KDY1FikUaREwQ4zy2MKV4S">
            Kommunalskattelagen
          </p>
          <p xml:id="i-PxXg7eRXPHncdAtNpqc6Fq">
            KL (kommunalskattelagen) saknar bestämmelser som direkt utsäger
            att den som plockar och försäljer bär och svamp skulle vara skattskyldig
            för de inkomster detta kan inbringa. Det står dock enligt RSV
            klart att dessa inkomster ej är skattefria. I 31 $ KL stadgas
            nämligen att till inkomst av tjänst skall hänföras inkomstgivande
            verksamhet av tillfällig natur. Till inkomst av tjänst skall alltså
            hänföras försäljning som inte sker i alltför stor omfattning och
            inte sker yrkesmässigt. Försäljning som sker yrkesmäs- sigt är
            hänförlig till inkomstslaget rörelse enligt 28 $ Kl.
          </p>
          <p xml:id="i-DPtGAWNEzQ4mBUz2gj4YYz">
            Norge och Finland
          </p>
          <p xml:id="i-UxLaRFA216oCn154LHvAtQ">
            Det bör vara av intresse att också veta vilka regler som gäller
            på detta område i våra grannländer Norge och Finland. Av 42 $
            norska skatteloven från 1911 framgår att naturaförmåner i arbetsförhållanden
            inte skall räknas som intäkt när förmånen är av mindre värde och
            inte direkt kan anses som vederlag för utfört arbete. Närmare
            föreskrifter härom och beträffande skattefriheten för andra förmåner
            och inkomster meddelas av konungen (42 $ norska skatteloven).
            Föreskrifter enligt ovan intogs i kungl. resolution av den 2 september
            1977. Föreskrifterna och finansdepartementets kommentar till dessa
            finns intagna i rundskrivelse 573/avd. 1, 26 september 1977 från
            norska riksskattestyret. Av föreskrifterna framgår att som skattepliktig
            inkomst inte skall räknas avkastning av trädgårds- och naturprodukter
            som kan skördas fritt. Intäkter från försäljning av dessa produkter
            är skattefria intill ett belopp av 3 000 norska kr. Nämnda bestämmelser
            gäller dock ej när intäkten ingår som ett led i en näringsverksamhet.
            Av föreskrifterna framgår också att de gäller naturprodukter som
            man kan tillgodogöra sig genom utövande av allemans- rätt såsom
            vid plockning av bär och svamp. I den finska lagen om skatt på
            inkomst och förmögenhet från 1974 (1974:1043) stadgas i 22 $ 23
            p. att såsom skattepliktig inkomst anses icke ”den inkomst som
            plockare av vilda bär och svampar erhållit vid plockning av dessa
            försåvitt inkomsten icke är att anse såsom lön”. Av bestämmelsen
            framgår att när någon är anställd för att plocka bär eller svamp
            är den inkomst detta kan inbringa skattepliktig, medan när det
            är fråga om en fritidssyssel- sättning inkomsterna är skattefria.
            Enligt uppgift från finska riksdagens upplysningstjänst finns
            det inga tillämpningsföreskrifter till ifrågavarande bestämmelse.
          </p>
          <pb facs="riksdagen-motions-pdf/data/197980/mot_197980__154/mot_197980__154-006.pdf"/>
          <fw xml:id="i-8QA7VTztmoGoQbaAC9Q4Yc">
            Mot. 1979/80:154 12
          </fw>
          <p xml:id="i-UtFC4wVTPR9iBxEEnS1KMH">
            Hemställan
          </p>
          <p xml:id="i-MLRsAb5VAWXUwPgo3Fj4xX">
            Med hänvisning till det anförda hemställs att riksdagen hos regeringen
            anhåller om utredning och förslag syftande till att från beskattning
            undanta inkomst (eventuellt upp till ett visst belopp) från plockning
            av vilda bär och svamp såvida inkomsten inte är att anse såsom
            lön.
          </p>
          <p xml:id="i-BqZ5UhKqAU6yHZZGTymkxA">
            Stockholm den 11 januari 1980
          </p>
          <p xml:id="i-BhuM2zCP1nMjVRT5j6YQiW">
            GÖTHE KNUTSON (m) INGEGERD TROEDSSON (m)
          </p>
        </div>
      </div>
    </body>
  </text>
</TEI>
