<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00246">
  <teiHeader>
    <fileDesc>
      <titleStmt>
        <title>Betydelsen av folkrörelser och folkbildning</title>
        <author corresp="i-24CbHNwsRznss4Yas6HseU i-HUjSZiwF294s3waLDaSH8f">av Anita Brodén och Agneta Berliner (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Betydelsen av folkrörelser och folkbildning</title>
          <idno type="rdwebb">GW02Kr246</idno>
          <rs type="number">Kr246</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr246/text</ref>
          <ref type="dokument_url_html">http://data.riksdagen.se/dokument/GW02Kr246</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr246</ref>
          <ref type="doc">http://data.riksdagen.se/fil/CC2F8E4E-412F-4E8E-A3D3-399379F5A7FC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-HUjSZiwF294s3waLDaSH8f</idno>
            <name>Agneta Berliner</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-368XZPHQHqzqfPfg9DS2jp" type="signed"/>
        <correspContext corresp="i-368XZPHQHqzqfPfg9DS2jp">
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-HUjSZiwF294s3waLDaSH8f"/>
        </correspContext>
        <correspAction type="numbering" xml:id="i-RfXkGNjzYkCNL6F7rN1gcL">
          <date when="2008-10-06"/>
        </correspAction>
        <correspAction type="submission" xml:id="i-DonK3HyrZgX72ZnW63ohwZ">
          <date when="2008-10-02"/>
        </correspAction>
        <correspAction type="transfer" xml:id="i-SvBp8885WkrGuKPT4P9kXf">
          <date when="2008-10-02"/>
        </correspAction>
        <correspAction type="assigned" xml:id="i-RwWoz1hJMsffoK47QKiED3"/>
        <correspContext corresp="i-RwWoz1hJMsffoK47QKiED3">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Uwsv44ePoBEairbxhDFkY">
            Förslag till riksdagsbeslut
          </head>
          <list style="ol">
            <item xml:id="i-TxnA7h9CQCvqhHGXRQmBM1">
              Riksdagen tillkännager för regeringen som sin mening vad som
              anförs i motionen om folkrörelsernas roll för samhällsengagemang
              och demokratins utveckling.
            </item>
            <item xml:id="i-LaDYHAnkFeC17GCFNTFTEN">
              Riksdagen tillkännager för regeringen som sin mening vad som
              anförs i motionen om vikten av en stärkt och säkrad position för
              studieförbund och folkhögskolor.
            </item>
            <item xml:id="i-VhD9bfdPcZ6qrMCxaK5C2q">
              Riksdagen tillkännager för regeringen som sin mening vad som
              anförs i motionen om fortsatta möjligheter för sjuka att pröva
              studier vid en folkhögskola utan att riskera sin ekonomi. 1
            </item>
            <item xml:id="i-3M7RcuzD2NfF4oesHjjk5d">
              Riksdagen tillkännager för regeringen som sin mening vad som
              anförs i motionen om översyn av vilka utbildningar vid landets
              folkhögskolor som ska bedömas som eftergymnasiala. 2
            </item>
            <item xml:id="i-TQMDSAMSNafxDf4fEfZ5Gu">
              Riksdagen tillkännager för regeringen som sin mening vad som
              anförs i motionen om folkhögskolors unika möjligheter att ge arbetslösa
              en plattform för arbete.
            </item>
            <item xml:id="i-HGziHDoPCZD73GUthvBqgS">
              Riksdagen tillkännager för regeringen som sin mening vad som
              anförs i motionen om att många folkhögskolor, trots stora besparingsinsatser,
              lever under pressade ekonomiska villkor.
            </item>
          </list>
          <p xml:id="i-TiPNn1kwwt4TTGs2zkmpfh">
            1 Yrkande 3 hänvisat till SfU.
          </p>
          <p xml:id="i-Rt3WjEvQCEQBN1d4brWwXG">
            2 Yrkande 4 hänvisat till UbU.
          </p>
        </div>
        <div type="motContent">
          <head type="h1" xml:id="i-5WY6yuqNRhwAeCtuqWy9Gx">
            Motivering
          </head>
          <p xml:id="i-S2xjkcaaTZPkJ5gvHiNzqZ">
            I få länder har idéburna folkrörelser spelat så stor roll för
            samhällsutvecklingen som i Sverige. De har drivit på samhällsutvecklingen
            och har för många människor gett möjlighet till bildning och kunskap.
            Folkrörelsetraditionen har skapat en god anda för samhällsdebatt
            och medverkat till att stimulera samtalet och dialogen som lösningsmodeller
            vid konflikter. Folkrörelsernas stora betydelse för att stimulera
            samhällsengagemang, utveckla och stärka demokratin samt genom
            att vara en mångkulturell mötesplats bör medföra en positiv och
            generös attityd från stat och kommun.
          </p>
          <head type="h2" xml:id="i-3847TPT7w18Trt3Jw9QYPg">
            Studieförbund
          </head>
          <p xml:id="i-FbAw4dwnqhZ6sesnyKokaw">
            Studieförbundens cirkelverksamhet har drygt två miljoner deltagare.
            Över 300 000 studiecirklar genomförs årligen med nästan 13 miljoner
            studietimmar. Över 200 000 kulturprogram genomförs varje år med
            mer än 15 miljoner besökare/deltagare. Den statliga utvärderingen
            av folkbildningen som presenterades 2004 konstaterar att folkbildningen
            spelar en mycket viktig roll för ett brett och varierat lokalt
            kulturliv och ingen annan skulle fylla ut det tomrum som riskerar
            att uppstå, om studieförbundens aktivitet på kulturområdet minskar.
          </p>
          <head type="h2" xml:id="i-8L9EzzimB64BdbmCRqkZdi">
            Folkhögskolor
          </head>
          <p xml:id="i-5AM5fDzEXBUNevfrpdaKW5">
            Folkhögskolorna har per termin mer än 25 000 deltagare i de långa
            kurserna och ca 75 000 deltagare i de korta kurserna. Nästan 3
            000 kulturprogram genomförs årligen med ett par hundratusen deltagare.
          </p>
          <p xml:id="i-Fwg7QAjaHvv4Ja7gAGxTRt">
            Många folkhögskolor erbjuder pedagogiskt och metodiskt ett alternativ
            som för flera människor innebär en möjlighet att finna en utbildning
            som ger dem goda kunskaper och färdigheter. Studieförbund och
            folkhögskolor ger människor tillfälle att vid olika tidpunkter
            i sitt liv genom studiecirklar och kurser vidareutveckla kunskaper
            och färdigheter. Livaktiga och dynamiska studieförbund och folkhögskolor
            blir därför en förutsättning för att det livslånga lärandet skall
            kunna bli verklighet för alla människor i vårt land.
          </p>
          <p xml:id="i-VPDKEvhNKvsVe7nVAKHT9U">
            Det vi nu ser är att många folkhögskolor, trots stora besparingsinsatser,
            lever under pressade ekonomiska villkor.
          </p>
          <head type="h2" xml:id="i-FZN1RPpwfBFvyHjUVQueRh">
            Vuxenutbildning
          </head>
          <p xml:id="i-WmMBibPPK6jUjrj2w6HcXQ">
            För alla som inte fått en gedigen gymnasie- eller högskoleutbildning
            är det en stor förmån att kunna komplettera sin utbildning i vuxen
            ålder. Även övrigt utbud på studieområdet som t.ex. studieförbundens
            kurser och folkhögskolornas erbjudanden om veckor, terminer eller
            år är värdefulla komplement. Studieförbundens och folkhögskolornas
            grund- och specialkurser för arbetslösa har också varit viktiga
            instrument. Denna studieform har dessutom visat sig vara en väl
            lämpad studieform för invandrare. Den gemenskap som erbjuds genom
            studiecirklar eller läsning vid en folkhögskola ger många möjligheter
            att ta vara på varandras kulturella bakgrund.
          </p>
          <p xml:id="i-VpQknCHm4j6jTXQYkgpPhD">
            För många som av olika anledningar misslyckats med tidigare studier,
            inte kommit ut i arbetslivet eller som bär på traumatiska upplevelser
            som flykting, kan en ombonad och ambitiös studiemiljö som folkbildningen
            erbjuder ge nya möjligheter.
          </p>
          <head type="h2" xml:id="i-S2tBMKVnaX4QxQnzUUnRVr">
            Från sjukskrivning till studier
          </head>
          <p xml:id="i-Qfka2xQvsVjR6Hz6nN4j3D">
            Människor som tidigare uppbar sjuk- eller förtidspension och
            som såg en möjlighet att få studera bromsades i sin ambition av
            stelbenta regler vad gäller ersättningar. Studierna innebar i
            dessa fall en ekonomisk belastning och gjorde det omöjligt för
            många att studera. Detta är synnerligen olyckligt, då det skulle
            kunna bryta en cirkel av ensamhet och utanförskap. Det är därför
            angeläget att de nya ersättningsformerna vid sjukdom, aktivitetsgaranti
            och sjukersättning, möjliggör för människor att pröva steget ut
            i studier utan att direkt riskera att mista en ekonomisk trygghet.
          </p>
          <p xml:id="i-UZeUvmL5NcceMKKsbFtCxU">
            I vårt multikulturella samhälle är dessa mötesplatser en stor
            tillgång för ökad förståelse och respekt för varandra. Genom studieformernas
            öppna pedagogik ges också stora möjligheter att påverka kursernas
            och utbildningarnas innehåll och utformning.
          </p>
          <head type="h2" xml:id="i-6B6QyF15CpU5TozioiMGUX">
            Eftergymnasiala utbildningar
          </head>
          <p xml:id="i-XHttb4waCpi9vLCBgHgvbN">
            Ett problem för yngre studerande vid landets folkhögskolor är
            att endast 12 % av utbildningarna av Centrala studiestödsnämnden
            anses vara eftergymnasiala. Det har från olika håll framförts
            kritik som innebär att CSN:s bedömning är alltför snäv och dessutom
            föråldrad när det gäller att avgöra vad som är eftergymnasiala
            utbildningar vid landets folkhögskolor. Det gäller bl.a. musikutbildningar.
            För utbildningar som inte bedöms som eftergymnasiala kan ungdomar
            erhålla studiemedel först det kalenderhalvår de fyller 20. 18-
            och 19-åringar som studerar dessa kurser har rätt till studiebidrag
            på 950 kr och för den som inte studerar på hemorten möjlighet
            att få bidrag för boende på 1 1902 350 kr.
          </p>
          <p xml:id="i-L4fRGqfLr1gU68stvCWqwX">
            I övrigt får de studerande finansiera sin utbildning själva eller
            med hjälp av föräldrar. Avgörande för en ung människas möjlighet
            blir därför i många fall den egna eller föräldrarnas ekonomiska
            möjligheter. Det bör göras en genomgripande översyn av hur man
            definierar eftergymnasial utbildning vid landets folkhögskolor
            och vilka kurser som skall anses som eftergymnasiala.
          </p>
        </div>
        <div type="motSignatures">
          <list>
            <item xml:id="i-JSbgbdwK7MA2odMv7iHS4V">
              Anita Brodén (fp)
            </item>
            <item xml:id="i-GozVDL87SH32KGCF3vEGgf">
              Agneta Berliner (fp)
            </item>
          </list>
        </div>
      </div>
    </body>
  </text>
</TEI>
