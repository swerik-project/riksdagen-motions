<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01691">
  <teiHeader>
    <fileDesc>
      <titleStmt>
        <title>om förbud för juridisk person att bli medlem i politiskt parti</title>
        <author>av Sixten Pettersson och Allan Åkerlind</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förbud för juridisk person att bli medlem i politiskt parti</title>
          <idno type="rdwebb">G2021691</idno>
          <rs type="number">1691</rs>
          <ref type="dokument_url_text">http://data.riksdagen.se/dokument/G2021691/text</ref>
          <ref type="dokument_url_html">http://data.riksdagen.se/dokument/G2021691</ref>
          <ref type="dokumentstatus_url_xml">http://data.riksdagen.se/dokumentstatus/G2021691</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4mUjE5JAQsZCxoniEwZ8KE</idno>
            <name>SIXTEN PETTERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GLHYq1jMQHCT1zXejYWV8x</idno>
            <name>ALLAN ÅKERLIND</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8rMbtawSceMK5u1pPhR12A" type="signed"/>
        <correspContext corresp="i-8rMbtawSceMK5u1pPhR12A">
          <note type="signatory" corresp="i-4mUjE5JAQsZCxoniEwZ8KE"/>
          <note type="signatory" corresp="i-GLHYq1jMQHCT1zXejYWV8x"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1691/mot_197879__1691-001.pdf"/>
      <fw xml:id="i-495JYTwshZ6xHy8ki9Nrah">
        Motion 1978/79:1691
      </fw>
      <div xml:id="i-PuSXSq9hseTGn8BJGxMSs2" type="motHeader">
        <div xml:id="i-Q5sQr3Dz8ro8e1hFbFxi33" type="motTitle"/>
        <div xml:id="i-TPFwYuBRDbj4DnMJjYwwvE" type="motSubmissionInfo"/>
      </div>
      <div xml:id="i-2HEA7a56DQkyRqMLExz2R9" type="motBody">
        <div xml:id="i-R7CTTo5MvH9AbW7tovArqQ">
          <p xml:id="i-4JVL4GieNfKHCoxyaE2Spd">
            av Sixten Pettersson och Allan Åkerlind om förbud för juridisk
            person att bli medlem i politiskt parti
          </p>
          <p xml:id="i-RXAKHnK8qoDSncMQC1omax">
            Grundläggande för det svenska välfärdssamhället är vårt demokratiska
            samhällsskick. Ett demokratiskt samhällsskick som det svenska
            förutsätter respekt för ett flertal demokratiska samt medborgerliga
            fri- och rättigheter. I Sverige är förutsättningarna för en fördjupad
            demokrati bättre än på de flesta andra håll i världen. En för
            internationella förhållanden långvarig demokra- tisk tradition,
            hög allmänbildning och levnadsstandard underlättar allas deltagande
            i samhällsarbete och beslutsprocess. Men också i vårt land finns
            tecken som tyder på att demokratin på sikt kan komma att försvagas.
            T. ex. en fortgående centralisering och kollektivisering av besluten
            i samhället minskar individens självbestämmande. Makten koncentreras
            alltmer till regering, statsförvaltning och de stora organisatio-
            nerna. I ju större utsträckning vardagslivets olika beslut blir
            beroende av kollektiv och politisk styrning, desto mindre möjligheter
            ges minoriteter och enskilda medborgare i samhället att få sina
            varierande önskemål och behov tillgodosedda. Sammanvävningen av
            politisk och ekonomisk makt inom ramen för det socialdemokratiskt
            styrda organisationslivet diskriminerar de medborgare som inte
            ryms inom de s. k. folkrörelserna eller som inte får gehör för
            sina synpunkter inom dessa. Arbetet med att slå vakt om vår demokrati
            och fördjupa den i takt med samhällets utveckling är därför en
            angelägen uppgift. Ett värdefullt steg för fördjupad demokrati
            utgör det arbete som under början och mitten av 1970-talet bl.
            a. skedde genom de nya grundlagsskyd- dade reglerna kring de såväl
            mänskliga som demokratiska fri- och rättighe- terna. Fortfarande
            saknar dock vissa elementära demokratiska fri- och rättigheter
            ett lagstadgat skydd. Det gäller t. ex. rätten för den enskilde
            medborgaren att endast kunna bli ansluten till politiskt parti
            genom att själv, genom aktiv handling, ansöka om medlemskap. Indirekt
            föreligger också risken för att medborgare i egenskap av medlem
            i organisationen tvingas ta politisk ställning då organisationen
            i sin tur kan ansöka om medlemskap i politiskt parti. Folkrörelsernas
            historiska betydelse liksom deras värden för framtiden är utomordentligt
            stor. Särskilt de fackliga organisationernas framväxt har varit
            av avgörande betydelse för att stärka löntagarnas position och
            deras villkor i samhället. Folkrörelsernas makt får dock inte
            bli sådan att den enskildes självständighet kommer i fara. Den
            enskilde skall t. ex. ha rätt att i politiska frågor bli företrädd
            av de personer hon eller han politiskt har valt och inte av organisationer
            för speciella syften, i vilka hon/han är — eller inte är — medlem.
          </p>
          <pb facs="riksdagen-motions-pdf/data/197879/mot_197879__1691/mot_197879__1691-002.pdf"/>
          <fw xml:id="i-VvFdftFUB7knYWSDzpsZid">
            Mot. 1978/79:1691 5
          </fw>
          <p xml:id="i-RAEoFZSUaKJ4u3xSwEWDgF">
            För att organisationerna på ett riktigt sätt skall kunna fylla
            sin viktiga roll fordras att de bevarar sin självständighet såväl
            gentemot statsmakten som gentemot andra organisationer. Organisationer
            till vilka medlemmar anslutit sig för att få t. ex. vissa avgränsade
            ekonomiska intressen tillvaratagna tjänar varken sig själva, sina
            medlemmar eller vår demokrati, om de hemfaller till en allmän
            politisk verksamhet, där de egentliga uppgifterna för organisationen
            intar endast en mindre plats. Det svenska samhället visar upp
            en synnerligen bred flora av olika organisationer. Det är organisationernas
            egen uppgift att anpassa organisa- tionens policy i olika frågor,
            bl. a. mot bakgrund av samhällets gradvisa utveckling. Samtidigt
            är det samhällets uppgift att ytterst garantera den enskilde medborgaren
            tillfredsställande rättsskydd och bevarade demokra- tiska fri-
            och rättigheter även inom och gentemot organisationerna. När ett
            flertal s. k. folkrörelser gör anspråk på, och i flera avseenden
            redan erhållit, en allt betydelsefullare plats i samhället, med
            uppgift att t. ex. handha vissa tidigare i samhällets regi skötta
            uppgifter, får folkrörelserna också acceptera att deras interna
            organisation och demokratiska integritet följer samhällets lagstiftning.
            Man kan svårligen tänka sig att olika folkrörelser i framtiden
            skulle tilldelas ytterligare uppgifter, vilka i dag handläggs
            av offentliga myndigheter, utan att motsvarande kontroll från
            medborgarnas sida kan utövas. För ekonomiska föreningar finns
            sedan lång tid tillbaka lagstiftning som reglerar mera centrala
            frågor. För ideella föreningar, till vilka flertalet här aktuella
            organisationer i juridiskt hänseende är att hänföra, har någon
            lagstiftning trots åtskilliga propåer härom -— se t. ex. förarbetena
            till gällande lag om ekonomiska föreningar — aldrig antagits.
            Skälen härtill har framför allt varit att de ideella organisationerna
            motsatt sig vad de betraktat såsom ingrepp i sin ”autonoma sfär”.
            Det ovan sagda gäller dock inte alla folkrörelser, t. ex. inte
            våra frikyrkor. Moderata samlingspartiet har i en partimotion
            framhållit vikten av att stärka den enskilde medborgarens ställning
            i och gentemot organisationerna genom en ramlagstiftning, gällande
            även ideella föreningar. Under de senaste åren har vikten av en
            sådan ramlagstiftning ökat, bl. a. med anledning av propåer i
            den politiska debatten angående förändringar i de politiska partiernas
            policy vid registrering av medlemmar. I dag registreras enbart
            fysiska personer som medlemmar i ett politiskt parti. Diskussionen
            angående facklig organisations möjlighet att bli medlem i politiskt
            parti förändrar dock radikalt dagens situation. En utveckling
            där juridiska personer — som t. ex. fackliga organisationer eller
            rent av företag — i framtiden skulle kunna bli medlemmar i ett
            politiskt parti vore av flera skäl olycklig. De korporativa dragen
            i vår samhällsutveckling skulle dramatiskt förstärkas, om gränsdrag-
            ningen mellan offentliga myndigheter och politiska partier å ena
            sidan och mycket starka juridiska personer å andra sidan tunnades
            ut. Organisatio- nernas roll som fristående, balansskapande sammanslutningar
            i samhället
          </p>
          <pb facs="riksdagen-motions-pdf/data/197879/mot_197879__1691/mot_197879__1691-003.pdf"/>
          <fw xml:id="i-2zVsmzAz7FPjBoGg31HeeZ">
            Mot. 1978/79:1691 6
          </fw>
          <p xml:id="i-edud8Q62yhHD2VqqPMW4f">
            skulle gå förlorad. De politiska partiernas roll som ideella
            av medborgare uppburna organisationer skulle försvinna. I stället
            skulle partierna kunna misstänkas bli ensidiga förespråkare för
            vissa parts- eller företagsintressen i samhället, detta i kraft
            av de juridiska partimedlemmarnas överlägsna möjligheter till
            påverkan, bl. a. via det ekonomiska stöd som de juridiska medlemmarna
            kan antas ge partiet. Den ovan skisserade utvecklingen har observerats
            i en rad länder. I Västtyskland lade t. ex. den socialdemokratiska
            regeringen i mitten av 1960- talet fram ett lagförslag om politiska
            partier. 12 $ 1 mom. sista stycket i den västtyska lagen från
            24 juli 1967 om politiska partier(se Bundesgesetzblatt ROEM 1
            s. 773) stadgas sålunda att medlemskap i politiska partier endast
            är medgivet fysiska personer. Som motivering till lagregeln anförs
            dels att i Västtyskland är medlemskap av tradition förbe- hållet
            fysiska personer, dels att den intre partidemokratin är möjlig
            endast om medlemskapet är privat grundat (korporativt medlemskap
            kan innebära en fara för infiltration genom fackföreningarna).
            Slutligen framhålls att medlem- skap endast för enskilda personer
            svarar mot den individuella rösträtt som tillkommer fyskiska personer.
            Det är riksdagens uppgift att värna den enskilde medborgarens
            demokra- tiska fri- och rättigheter. En utveckling som kunde leda
            till att juridiska personer skulle kunna bli medlemmar i ett politiskt
            parti vore ett sätt att minska dessa demokratiska fri- och rättigheter.
            Med hänvisning till vad som anförts hemställs att riksdagen hos
            regeringen anhåller om förslag till lagstadgande att enbart fysisk
            person kan bli medlem av politiskt parti.
          </p>
          <p xml:id="i-2efUTRqfuaR8UpochCi7ni" type="date">
            Stockholm den 25 januari 1979
          </p>
          <div xml:id="i-JJTGfDEobmvqqMVeVYNxTx" type="signatureBlock">
            <p xml:id="i-FzM5cuxrrCsAz92YW5u7te" who="i-4mUjE5JAQsZCxoniEwZ8KE" type="signature">
              SIXTEN PETTERSSON (m)
            </p>
            <p xml:id="i-BhJMpmrKG1kpvoigEukzXB" who="i-GLHYq1jMQHCT1zXejYWV8x" type="signature">
              ALLAN ÅKERLIND (m)
            </p>
          </div>
        </div>
      </div>
    </body>
  </text>
</TEI>
