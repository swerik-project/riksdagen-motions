<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KU-03515">
  <teiHeader>
    <fileDesc>
      <titleStmt>
        <title>med anledning av skr. 2016/17:29 Regeringens strategi för det nationella arbetet med mänskliga rättigheter</title>
        <author corresp="i-B4hV7rgBZqLtXzSvZhQHbo">av Mia Sydow Mölleby m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3515 av Mia Sydow Mölleby m.fl. (V)</title>
          <idno type="rdwebb">H4023515</idno>
          <rs type="number">3515</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H4023515/text</ref>
          <ref type="dokument_url_html">http://data.riksdagen.se/dokument/H4023515</ref>
          <ref type="dokumentstatus_url_xml">http://data.riksdagen.se/dokumentstatus/H4023515</ref>
          <ref type="docx">http://data.riksdagen.se/fil/1786BEF9-2D4D-440F-BABA-EF4A07C3B4F1</ref>
          <ref type="pdf">http://data.riksdagen.se/fil/C936A57C-2E99-48E8-8876-87150207BDB6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-ChVNQcqrS6KJpFRt2PTiiZ" type="basedOn"/>
        <correspContext corresp="i-ChVNQcqrS6KJpFRt2PTiiZ">
          <ref>Skrivelse 2016/17:29</ref>
        </correspContext>
        <correspAction xml:id="i-Ambq32o2cWqQzwB6WdRh1H" type="signed"/>
        <correspContext corresp="i-Ambq32o2cWqQzwB6WdRh1H">
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
        </correspContext>
        <correspAction xml:id="i-PnWLH52dFcau1UFbngaB2d" type="submitted">
          <date when="2016-11-01"/>
          <time when="13:38:00"/>
        </correspAction>
        <correspAction xml:id="i-3XfmX7uTsyE85zx8pehHMr" type="reviewed">
          <date when="2016-11-07"/>
          <time when="12:25:59"/>
        </correspAction>
        <correspAction xml:id="i-4KRuC8jPUbsVc7W8pZv8Pm" type="dismissed">
          <date when="2016-11-08"/>
        </correspAction>
        <correspAction xml:id="i-HiaY28urhckLtTRmzGo9fB" type="referred">
          <date when="2016-11-09"/>
        </correspAction>
        <correspAction xml:id="i-GYiTSW7nonx8TEwPQcgw3C" type="assigned">
          <date when="2017-12-11"/>
          <time when="15:48:43"/>
        </correspAction>
        <correspContext corresp="i-GYiTSW7nonx8TEwPQcgw3C">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-Ldq9fGDR4dPrrPemPstwEg" type="behandlas_i"/>
        <correspContext corresp="i-Ldq9fGDR4dPrrPemPstwEg">
          <ref type="uppgift">2016/17:KU6</ref>
          <ref type="ref_dok_id">H401KU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU6</ref>
          <ref type="ref_dok_titel">En strategi för arbetet med mänskliga rättigheter i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8GSSrnRXEeZk9qMqt4Tgmq" type="behandlas_i"/>
        <correspContext corresp="i-8GSSrnRXEeZk9qMqt4Tgmq">
          <ref type="uppgift">2017/18:KU6</ref>
          <ref type="ref_dok_id">H501KU6</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU6</ref>
          <ref type="ref_dok_titel">En strategi för arbetet med mänskliga rättigheter i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SybchWveoiwC1D7zkKmAPe" type="motHeader">
        <div xml:id="i-NZBKcZ6iApALz9JFipK1Cd" type="motTitle">
          Motion till riksdagen 2016/17:3515 av Mia Sydow Mölleby m.fl.
          (V) med anledning av skr. 2016/17:29 Regeringens strategi för
          det nationella arbetet med mänskliga rättigheter
        </div>
      </div>
      <div xml:id="i-WNjXmPTNTzjJazs3ppTttC" type="motBody">
        <div xml:id="i-UHhDQVAaopvQN19vw4viWG" type="motProposal" subtype="förslag">
          <head xml:id="i-8Kbde2Cuh7XkKwKzMvs9nj">
            1 Förslag till riksdagsbeslut
          </head>
          <list xml:id="i-TG4qEQ7D3xwrREnNUXp7WU" style="ol">
            <item xml:id="i-EBBSw9fLsy5vQVwouvFnw8">
              Riksdagen ställer sig bakom det som anförs i motionen om att
              det bör inrättas en institution för mänskliga rättigheter och
              tillkännager detta för riksdagsstyrelsen.
            </item>
            <item xml:id="i-JaX5qi3hJDQr1VJQQjDPUM">
              Riksdagen ställer sig bakom det som anförs i motionen om att
              regeringen bör återkomma till riksdagen med ett förslag på åtgärder
              för att förstärka lärosätenas undervisning inom berörda yrkesutbildningar
              om frågor som rör mäns våld mot kvinnor och våld mot barn och
              tillkännager detta för regeringen.
            </item>
            <item xml:id="i-YFvVDXZY1YGDw86v5SUPDg">
              Riksdagen ställer sig bakom det som anförs i motionen om att
              Sverige snarast bör ratificera ILO-konvention 169 och tillkännager
              detta för regeringen.
            </item>
          </list>
        </div>
        <div xml:id="i-NPcFLnMerftr72H95DKivj" type="motContent">
          <head xml:id="i-VAgmTyNFQcJSAVfwrftFM2" type="h1">
            2 Inledning
          </head>
          <p xml:id="i-3JBFKB2ASoJrRQepsEEHqy">
            I skrivelsen redogör regeringen dels för sin strategi för det
            nationella arbetet med mänskliga rättigheter. Dels lämnas en lägesrapport
            om Sveriges internationella åtaganden om mänskliga rättigheter.
            Strategin tar sin utgångspunkt i det av riksdagen nyligen antagna
            målet om att säkerställa full respekt för Sveriges internationella
            åtaganden om mänskliga rättigheter. Det är ett mycket viktigt
            och bra mål, samtidigt som det också är en målsättning som förpliktigar
            och ställer stora krav på politiken och staten. Staten bär det
            yttersta ansvaret för att Sveriges konventionsåtaganden efterlevs
            och i skrivelsen understryks att överenskommelserna och normerna
            om mänskliga rättigheter ska tas på allvar och att dessa inte
            antogs för de enkla åren då fred och mellanmänsklig förståelse
            kunde tas för given, utan att de tvärtom skrevs för att kringgärda
            och vägleda oss i tider då förmågan att se varandra som en del
            av samma mänsklighet riskerar att svikta. Regeringen menar, vilket
            även vi instämmer i, att vi nu lever i en tid som mer än på länge
            kräver att de mänskliga rättigheterna tas på allvar och att staten
            och politiken axlar sitt ansvar.
          </p>
          <p xml:id="i-7As23iTWQMmH9h6xqNLuqk">
            Regeringens strategi innehåller många bra saker. Det som ter
            sig särskilt problematiskt är inte så mycket vad som står, utan
            vad som inte finns med och framför allt hur den konkret förda
            politiken ser ut på vissa områden. Vackra allmänna deklarationer
            i högtidliga sammanhang om vikten av respekt för de mänskliga
            rättigheterna förlorar nämligen allt sitt värde om orden inte
            följs av konkret handling eller visar sig gå stick i stäv med
            den förda politiken på vissa områden. Ett tydligt exempel är flykting-
            och asylpolitiken som enligt vår mening svårligen kan sägas ge
            uttryck vare sig för mellanmänsklig förståelse eller en syn på
            varandra som en del av samma mänsklighet. Rätten till asyl är
            en mänsklig rättighet, vilket bl.a. stadgas i såväl FN:s allmänna
            förklaring om de mänskliga rättigheterna som i EU-stadgan om mänskliga
            rättigheter. Vår kritik mot regeringens politik handlar inte enbart
            om att vi anser att Sverige inte lever upp till sina konventionsåtaganden,
            vilket i sig givetvis är mycket dåligt, utan även att den förda
            politiken i Sverige såväl som i EU är ett direkt hot mot asylrätten.
          </p>
          <p xml:id="i-7CY3VFgefFcqHGvMredfS4">
            För ett år sedan, den 23 oktober 2015, kom regeringen och allianspartierna
            överens om en striktare flyktingpolitik. Det var det första steget
            i en stor omsvängning av den svenska flyktingpolitiken. Från Reinfeldts
            ”öppna era hjärtan” och Löfvens ”mitt Europa bygger inte murar”
            till tillfälliga uppehållstillstånd och familjesplittring, gräns-
            och id-kontroller och EU-avtal med Turkiet för att förhindra människor
            att komma till Europa. Genom kopplingen mellan jobb och permanenta
            uppehållstillstånd har regeringen dessutom inlett en sorglig glidning
            bort från lika villkor och rättigheter på arbetsmarknaden. En
            politik som säger att vissa människor inte är välkomna här får
            konsekvenser. I första hand för dem som inte längre får rätt till
            skydd undan krig och förtryck men också för samhället i stort.
            Det är genom en sådan politik skillnader mellan människor skapas
            och rasismen förstärks. När regeringsföreträdare och stora delar
            av borgerligheten säger att landet är fullt, att vi inte klarar
            av mer och står inför en stundande systemkollaps, så utmålas de
            människor som söker sig hit som hot. Detta göder en rädsla som
            blir till bensin i den rasistiska motorn. En sådan splittring
            drabbar alla som i någon mening ses som "nya" i Sverige, även
            de som levt här i generationer.
          </p>
          <p xml:id="i-5uqTDGCMNb3ZLGmXfRSmQn">
            I redogörelsen anges att Sverige fått ett antal rekommendationer
            avseende arbetet mot rasism, med innebörden att arbetet för att
            bekämpa rasism bör förstärkas bl.a. genom att man antar en nationell
            plan för att bekämpa hatbrott, rasism och främlingsfientlighet
            samt främjar respekten för mänskliga rättigheter och motverkar
            stereotypiska föreställningar om etniska och religiösa grupper.
          </p>
          <p xml:id="i-3C5iGJnL6JPns5UNziTzLW">
            Regeringen har i budgetpropositionen för 2017 aviserat att en
            nationell plan mot rasism, liknande former av fientlighet och
            hatbrott kommer att beslutas under hösten 2016 (prop. 2016/17:1,
            utgiftsområde 13, avsnitt 4.7). Vänsterpartiet välkomnar detta
            och tycker det är bra men det räcker inte att utforma en handlingsplan.
            Den förda politiken och olika regeringsföreträdares uttalanden
            som direkt eller indirekt göder rasism måste upphöra. Det är dags
            för en politik som tar rasismen på allvar och gör allt för att
            motverka den. Sverige behöver en antirasistisk regering.
          </p>
          <p xml:id="i-Cq9RbzeWc7fdt3yV89AjQh">
            Vänsterpartiet är mycket positivt inställt till det pågående
            arbetet med att inkorporera barnkonventionen i svensk lagstiftning.
            Såväl undertecknandet av barnkonventionen som arbetet med att
            inkorporera barnkonventionen i svensk lagstiftning är mer än symboliska
            handlingar. Sverige har på olika punkter fått återkommande kritik
            av FN:s barnrättskommitté för hur vi följer, eller snarare inte
            följer, barnkonventionen. Det är anmärkningsvärt att Sverige får
            kritik för att barn i Sverige inte garanteras skydd mot diskriminering.
            Det är oacceptabelt att barns ekonomiska och sociala bakgrund
            spelar så stor roll för hur rättigheterna tillgodoses. När barnkonventionen
            väl kommer att gälla som svensk lag, torde det få tydliga konsekvenser
            och göra skillnad i exempelvis hanteringen av asylärenden, vårdnadstvister
            och socialtjänstutredningar m.m.
          </p>
          <p xml:id="i-TxHizLytcXJ1xzgxs9XSUG">
            Även om lagstiftningen inte är på plats än så torde vårt undertecknande
            av konventionen samt regeringens avsikt att göra barnkonventionen
            till lag innebära att regeringen även för en politik som just
            genomsyras av ett starkt barnperspektiv och hänsyn till barnets
            bästa. Under det senaste året har regeringen i stället fört en
            politik som på ett antal områden tvärtom kränker eller inskränker
            barns mänskliga rättigheter – det har handlat om införandet av
            de nya asylreglerna, om inskränkningar av LSS och assistanstimmar
            och att barn fortfarande, trots stark kritik från FN-organ, placeras
            i häkten och åläggs restriktioner som i princip innebär isolering
            och avsaknad av mellanmänsklig kontakt.
          </p>
          <p xml:id="i-6mCyvatbrjz7bV1XXt6ing">
            Beträffande skrivelsens andra del – lägesrapporten om Sveriges
            internationella åtaganden om mänskliga rättigheter – välkomnar
            Vänsterpartiet att åtgärder på flera områden vidtas, men det är
            ändock beklämmande att Sverige återkommande får kritik och anmärkningar
            på för MR-området viktiga och fundamentala punkter. Om vi ska
            ha någon möjlighet att leva upp till det nyantagna målet om att
            säkerställa full respekt för Sveriges internationella åtaganden
            krävs, som ovan nämnts, att arbetet med mänskliga rättigheter
            och efterlevnaden av våra internationella åtaganden inte stannar
            vid ord utan får ett tydligt genomslag i den förda politiken och
            leder till konkreta åtgärder.
          </p>
          <head xml:id="i-RJedMhhBtwF86v7UgQRKTK" type="h1">
            3 Nationell institution för mänskliga rättigheter
          </head>
          <p xml:id="i-BB8KwiXk1SN8HKzpRdVnhQ">
            Sverige har av tradition haft ett högt anseende när det gäller
            arbetet med mänskliga rättigheter i internationella sammanhang.
            Det visar sig också i undersökningar att svenskar ser det som
            en självklarhet att Sverige ska leva upp till internationella
            åtaganden och vara ett föregångsland när det gäller exempelvis
            arbetet med minoriteter. Detta till trots är arbetet med mänskliga
            rättigheter fortfarande främst en fråga när vi diskuterar förhållanden
            i andra länder. När mänskliga rättigheter åsidosätts i Sverige
            brukar det ses som ett misstag eller undantag.
          </p>
          <p xml:id="i-XLj36kT1T1vJkdnNXjUm7K">
            Vänsterpartiet har i många år drivit frågan om att förstärka
            de mänskliga rättigheterna och ställningen för internationella
            konventioner i svensk rätt, vi har även lyft och drivit frågan
            om att inrätta en MR-avdelning under JO. I strategin anges att
            regeringen är positivt inställd till samt ser ett behov av att
            inrätta en nationell institution för mänskliga rättigheter, vilket
            Vänsterpartiet välkomnar.
          </p>
          <p xml:id="i-KyxXpCozy7NaTUMJUNJwi8">
            Det bör inrättas en institution för mänskliga rättigheter. Detta
            bör riksdagen ställa sig bakom och ge riksdagsstyrelsen till känna.
          </p>
          <head xml:id="i-MsVBfUxyy683VcihtzBxyA" type="h1">
            4 Mänskliga rättigheter i vissa av högskolans yrkesutbildningar
          </head>
          <p xml:id="i-5hJoKmq5VCBi4VBVz8kFJa">
            Universitetskanslersämbetet (UKÄ) har kartlagt hur mänskliga
            rättigheter, mäns våld mot kvinnor och våld mot barn beaktas i
            utbildningar som leder fram till ett antal examina, såsom jurister,
            barnmorskor och lärare, där kunskap om dessa frågor är relevant
            i yrkesutövningen. UKÄ:s rapport visar att det finns vissa brister
            med lärosätenas undervisning om mäns våld mot kvinnor och våld
            mot barn och att undervisningen på dessa områden behöver utvecklas
            för att studenterna ska få de kunskaper som de behöver i sina
            framtida professioner. I skrivelsen anger regeringen att regeringen
            kommer att följa utvecklingen på området. Vänsterpartiet anser
            dock att det inte räcker med att följa utvecklingen utan att åtgärder
            behöver vidtas.
          </p>
          <p xml:id="i-J8T6xahmfcSvRphLgw1pyT">
            Regeringen bör återkomma till riksdagen med förslag på åtgärder
            för hur lärosätenas undervisning om frågor som rör mäns våld mot
            kvinnor och våld mot barn kan förstärkas inom berörda yrkesutbildningar.
            Detta bör riksdagen ställa sig bakom och ge regeringen till känna.
          </p>
          <head xml:id="i-LLYUD2g6h6TxCjxMiisC4w" type="h1">
            5 Ratificera ILO 169
          </head>
          <p xml:id="i-KxMSooJVA1oxh9p4sxvZCJ">
            ILO:s (International Labour Organization) konvention nr 169 innehåller
            ett antal bestämmelser och åtaganden till skydd för ursprungsfolken.
            Ett grundläggande krav enligt konventionen är att ursprungsfolken
            till fullo ska åtnjuta mänskliga rättigheter och grundläggande
            friheter. Det måste vidtas åtgärder mot diskriminering samt utformas
            särskilda insatser som främjar de berörda folkens sociala och
            ekonomiska rättigheter och som skyddar deras andliga och kulturella
            värden. Detta innebär bl.a. att det måste vidtas konkreta åtgärder
            för att skydda samers land, vatten, kultur och miljö.
          </p>
          <p xml:id="i-2GsJgDDttm75BNfAcz9fzQ">
            Det borde vara självklart att Sverige ska ratificera ILO 169
            och garantera samer de rättigheter som anges där. Så ser det tyvärr
            inte ut. Att Sverige inte lyckats ratificera ILO 169 är förstås
            inte heller bra för konventionens ställning och för möjligheterna
            att sätta tryck på andra länder i världen att ratificera den.
          </p>
          <p xml:id="i-Ky92mzQPc1NS8uCFGQMnDE">
            Regeringen har vid flertalet tillfällen under innevarande mandatperiod,
            så även i denna skrivelse, angett att de avser att arbeta i riktning
            mot en ratifikation av ILO 169. Vänsterpartiet menar att detta
            åtagande bör skärpas och preciseras. Den sammantagna situationen
            för samerna kräver att regeringen på allvar tar tag i problemen
            för att kunna garantera samerna deras rättigheter som urbefolkning.
            Det krävs ett större engagemang från regeringens sida för att
            skapa det samförstånd mellan olika intressenter som är en förutsättning
            för en ratificering av ILO-konventionen. Ratificeringen måste
            grundas på ett samförstånd och det är särskilt viktigt att det
            samiska folket både representeras och på andra sätt involveras
            och är delaktiga i processen. Något annat vore otänkbart och skulle
            bara innebära ett upprepande av majoritetssamhällets historia
            av att exkludera samer i avgörande frågor som handlar om samers
            liv, hälsa, kultur och framtid. Vänsterpartiet anser därför att
            regeringens ambition bör vara att göra det möjligt att före 2018
            förelägga riksdagen ILO:s konvention 169 för ratificering.
          </p>
          <p xml:id="i-7Hs9awio9nrG3wCJA9uUcz">
            Sverige bör snarast ratificera ILO-konvention 169. Detta bör
            riksdagen ställa sig bakom och ge regeringen till känna.
          </p>
        </div>
        <div xml:id="i-PMQG6sfjVU7EdNvuFstJzc" type="signatureBlock">
          <list xml:id="i-NepnbR6EpZfb7MXLxrnhLX">
            <item xml:id="i-MYRtYwMXdPrUaC2soAS7UF" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-BEsDCxEdVcEmQTE3KiXu1c" who="i-8voj19hLWTGJHkxNP79tRb" type="signature">
              Nooshi Dadgostar (V)
            </item>
            <item xml:id="i-ByBhVQDv8mXfRdhqv2nLLf" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-7BwMtZxU3SCE7JuPPQC5jW" who="i-7EGhEVdWhirq9oiHvVcrQR" type="signature">
              Lotta Johnsson Fornarve (V)
            </item>
            <item xml:id="i-EUNairnz5ScFGrs9P7Pj2o" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-WuLR9WKdsSMT2tmC57u73e" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-XiD5titTfS7KrPcrJaPieG" who="i-PAfMpaW8KP2UfRTBpXARTc" type="signature">
              Linda Snecker (V)
            </item>
          </list>
        </div>
      </div>
    </body>
  </text>
</TEI>
