<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-00809">
  <teiHeader>
    <fileDesc>
      <titleStmt>
        <title>Åtgärder mot extremism i civilsamhället</title>
        <author corresp="i-JP8NeL17uoQgDiTaxrGnVM">av Jonas Andersson i Linköping m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:809 av Jonas Andersson i Linköping m.fl. (SD)</title>
          <idno type="rdwebb">H802809</idno>
          <rs type="number">809</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H802809/text</ref>
          <ref type="dokument_url_html">http://data.riksdagen.se/dokument/H802809</ref>
          <ref type="dokumentstatus_url_xml">http://data.riksdagen.se/dokumentstatus/H802809</ref>
          <ref type="docx">http://data.riksdagen.se/fil/5D21D584-D30B-4B5E-9AB7-16C787F9F992</ref>
          <ref type="pdf">http://data.riksdagen.se/fil/8AF520D5-4F71-4DEE-851A-42FA83777829</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VBjpLkDYW8Gn3wJqUtuoAJ" type="signed"/>
        <correspContext corresp="i-VBjpLkDYW8Gn3wJqUtuoAJ">
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-NKwopKYpSSxfzZah5shuV" type="submitted">
          <date when="2020-10-01"/>
          <time when="11:00:28"/>
        </correspAction>
        <correspAction xml:id="i-CTQKUkDg9zm5gHbQCiDtH5" type="reviewed">
          <date when="2020-10-01"/>
          <time when="14:13:59"/>
        </correspAction>
        <correspAction xml:id="i-UyYdTV27EDXaLtFvgKQMwn" type="referred">
          <date when="2020-10-14"/>
        </correspAction>
        <correspAction xml:id="i-JqGCtM8E74dMN4PxtM9w4L" type="assigned">
          <date when="2021-06-10"/>
          <time when="15:54:01"/>
        </correspAction>
        <correspContext corresp="i-JqGCtM8E74dMN4PxtM9w4L">
          <ref type="assignedTo">Kulturutskottet</ref>
        </correspContext>
        <correspAction xml:id="i-Y2Z65RwxRKoY64AkTdfyHz" type="behandlas_i"/>
        <correspContext corresp="i-Y2Z65RwxRKoY64AkTdfyHz">
          <ref type="uppgift">2020/21:KrU5</ref>
          <ref type="ref_dok_id">H801KrU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU5</ref>
          <ref type="ref_dok_titel">Det civila samhället, inklusive trossamfund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4wurTtWexXyn7VtVvu5HZL" type="behandlas_i"/>
        <correspContext corresp="i-4wurTtWexXyn7VtVvu5HZL">
          <ref type="uppgift">2020/21:JuU29</ref>
          <ref type="ref_dok_id">H801JuU29</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU29</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Rr5L4EcbuJJ9HHDdeALCf4" type="motHeader">
        <div xml:id="i-NMkRHgVnmujykpeb43Sy3x" type="motTitle">
          Motion till riksdagen 2020/21:809 av Jonas Andersson i Linköping
          m.fl. (SD) Åtgärder mot extremism i civilsamhället
        </div>
      </div>
      <div xml:id="i-3dwhuX8Hxx1bY1b9bRoYzE" type="motBody">
        <div xml:id="i-GqFHBcKb69EHkvcC7VUT7W" type="motProposal" subtype="förslag">
          <head xml:id="i-MHf6DGEnmdaUiHkUq3t4Bn">
            Förslag till riksdagsbeslut
          </head>
          <list xml:id="i-WYz3jRWQ5L4HmiTtnQag3Q" style="ol">
            <item xml:id="i-GJ9Spn4jkXE8DCoFTF6abL">
              Riksdagen ställer sig bakom det som anförs i motionen om att
              regeringen ska återkomma till riksdagen med förslag på hur regelverk
              och tillsyn ska skärpas i syfte att förhindra att våldsbejakande
              och icke-demokratiska organisationer får offentligfinansierat
              stöd och tillkännager detta för regeringen.
            </item>
            <item xml:id="i-RQtRhRMsVsKSntACAp6nhV">
              Riksdagen ställer sig bakom det som anförs i motionen om att
              utreda Muslimska brödraskapets etablering i Sverige och tillkännager
              detta för regeringen.
            </item>
            <item xml:id="i-E1bkhxyGt523j2ehXVuz22">
              Riksdagen ställer sig bakom det som anförs i motionen om att
              utreda Muslimska brödraskapets kopplingar till terrorism och tillkännager
              detta för regeringen.
            </item>
            <item xml:id="i-HPX7izZm7X2kgj5WGD8caS">
              Riksdagen ställer sig bakom det som anförs i motionen om att
              stoppa offentligfinansierat stöd till organisationer inom Muslimska
              brödraskapets nätverk och tillkännager detta för regeringen.
            </item>
            <item xml:id="i-4Q3CmCvGvz5w3zL89ceYVJ">
              Riksdagen ställer sig bakom det som anförs i motionen om att
              utreda konsekvenserna av det offentligfinansierade stöd som betalats
              ut till organisationer inom Muslimska brödraskapets nätverk och
              tillkännager detta för regeringen.
            </item>
            <item xml:id="i-S81G4XsoUQf9Ssy4jCpbHi">
              Riksdagen ställer sig bakom det som anförs i motionen om att
              regeringen ska återkomma till riksdagen med förslag om att motverka
              inkonsekvent utdelning av statsbidrag och tillkännager detta för
              regeringen.
            </item>
            <item xml:id="i-2LeG41oXHqN5E4Yq3u6uT3">
              Riksdagen ställer sig bakom det som anförs i motionen om att
              regeringen ska återkomma till riksdagen med förslag som säkerställer
              att offentligfinansierat stöd inte ska kunna utgå till civilsamhällesorganisationer
              som skapar incitament för och underlättar illegala invandrares
              vistelse i Sverige, och detta tillkännager riksdagen för regeringen.
            </item>
            <item xml:id="i-Ftp6NhRqk5M3D9ydpj4Nuj">
              Riksdagen ställer sig bakom det som anförs i motionen om att
              regeringen ska återkomma till riksdagen med förslag som säkerställer
              att statligt stöd inte ska kunna utgå till civilsamhällesorganisationer
              med en agenda som kretsar kring vitt privilegium, vit skörhet
              och motsvarande rasistiska idéer, och detta tillkännager riksdagen
              för regeringen.
            </item>
          </list>
        </div>
        <div xml:id="i-XpViNiiDA4PdC5RqCSjfUT" type="motContent">
          <head xml:id="i-3qKcHx7GwFsn6GHgZndDhv" type="h1">
            Demokratiska värderingar
          </head>
          <p xml:id="i-Bc9CP9T8NLQKUVFeDnwmMq">
            En viktig faktor för att allmänhetens stöd för offentligfinansierat
            stöd till det civila samhället ska kunna upprätthållas är att
            detta stöd fördelas på ett ansvarsfullt sätt. Mottagare av sådant
            stöd ska uppfylla vissa minimikrav på kvalitet och samhällsnyttigt
            innehåll. Allt annat är att visa bristande respekt för demokratin
            och skattebetalarnas pengar.
          </p>
          <p xml:id="i-Vxbd4Kd3XGGL7Lef4HpfW3">
            Det är ett återkommande problem i Sverige att organisationer
            erhåller offentligfinansierat stöd trots att dessa haft exempelvis
            våldsbejakande eller islamistiska tendenser. Detta har skett trots
            att det har förekommit att organisationer av nämnda slag uppmanar
            till lagbrott, inte ställer sig bakom demokratiska grundprinciper
            såsom yttrande- och mötesfrihet, inte ställer sig bakom mäns och
            kvinnors lika värde etcetera. Även om regeringen Löfven under
            mandatperioden 2014–2018 började adressera denna problematik något,
            så behövs det gå mer kraftfullt fram. Sverigedemokraterna vill
            därför att regeringen ska ta fram förslag kring hur regelverk
            och tillsyn ska kunna skärpas ytterligare så att våldsbejakande
            och icke-demokratiska organisationer inte ska kunna erhålla offentligfinansierat
            stöd.
          </p>
          <head xml:id="i-81AJAvxhNFrfpz1GnaY1Cc" type="h1">
            Åtgärder mot våldsbejakande extremism och icke-demokratiska organisationer
          </head>
          <p xml:id="i-96eqgkDCu33x1qUpMwqQKA">
            Tanken bakom Center mot våldsbejakande extremism och dess verksamhet
            är bra. Centrets viktiga arbete med att stärka och utveckla det
            förebyggande arbetet mot våldsbejakande extremism är en utveckling
            som Sverigedemokraterna avser att noga följa. Att skärpa tillsyn
            och regelverk så att dessa försvårar för våldsbejakande och icke-demokratiska
            organisationer att verka i landet är avgörande. Sverigedemokraterna
            vill att polisen och övriga berörda myndigheter får ökade resurser
            och bättre metoder för att kunna samverka och implementera det
            arbetet. Vi vill särskilt understryka behovet av att grundligt
            se över vilka organisationer som får offentligfinansierat stöd.
            Våldsbejakande och icke-demokratiska organisationer ska inte kunna
            komma undan med att erhålla offentligfinansierat stöd genom att
            signalera en viss värdegrund utåt samtidigt som den egentliga
            agendan är skild från denna uttalade värdegrund.
          </p>
          <head xml:id="i-QwBctZ5WpStqQaRC7AAmtP" type="h1">
            Muslimska brödraskapet i Sverige
          </head>
          <p xml:id="i-4aVN88myRaFGze8Ka1ok1h">
            I det svenska civilsamhället återfinns aktörer som kopplas samman
            med det islamistiska Muslimska brödraskapet (MB). Brödraskapets
            framfart i Sverige är av särskild betydelse att adressera politiskt.
            Myndigheten för samhällsskydd och beredskap (MSB) har i närtid
            uppmärksammat MB i studier – en granskning som är efterlängtad
            och välbehövlig. MB har funnits i Sverige sedan 1970-talet och
            organisationen är dessvärre i stabil tillväxt. Organisationen
            är inte bara aktiv i det svenska samhället, utan i Europa i stort,
            där den främst etablerat sig genom olika organisationer som går
            under andra namn men som kan kopplas samman med MB. Det finns
            tecken på att även politiska företrädare i europeiska länder kan
            kopplas samman med MB. Organisationens mål i Europa baseras huvudsakligen
            på att tilltala muslimer som grupp snarare än majoritetssamhället,
            som är fallet i MB-aktivisternas ursprungsländer. Man strävar
            på lång sikt efter att bygga en islamisk stat, en utveckling som
            sker gradvis och delvis genom en viss form av anpassning till
            det europeiska värdsamhället.
          </p>
          <p xml:id="i-BSquFhn3ZuYx6vJe3kYhEF">
            Flera europeiska länder granskar och bevakar MB och dess europeiska
            gren. Ett exempel är en rapport som premiärminister David Cameron
            beställde 2014 för att öka den brittiska regeringens förståelse
            av MB och dess sammankoppling med extremism.
            <ref xml:id="i-C1ReEEdPxCxMkePem6isCj" target="i-TjxcF3PXHmQMUf5EePLKLi">
              [1]
            </ref>
            MB:s svenska gren är dock inte lika väldokumenterad. Att förstå
            hur rörelsen arbetar utan tillräcklig kunskap är särskilt svårt
            på grund av att MB har en dold struktur för utomstående. MB kan
            beskrivas som ett andligt brödraskap med ett globalt nätverk snarare
            än en renodlad organisation. Detta har medfört en låg kunskapsnivå
            i ämnet, vilket också inneburit att MB:s olika grenar har lyckats
            etablera sig väl i Sverige. Tydligaste tecknet på dess etablering
            i Sverige var möjligen när föreningen Islamiska Förbundet i Sverige
            (IFiS), som har sitt säte i Stockholms moské vid Medborgarplatsen,
            etablerades i mitten av 1990-talet. IFiS koppling till MB framgår
            bland annat av att IFiS i sina stadgar och policydokument anger
            en direkt koppling till Federation of Islamic Organisations in
            Europe (FIOE), en organisation som forskare som studerar MB i
            Europa kopplar till MB:s övergripande organisatoriska struktur
            på makronivå.
            <ref xml:id="i-Efm4p53YZV816GmzNtvGwg" target="i-MKnitHbNyAcT1yJBTgv89U">
              [2]
            </ref>
            IFiS verkar vidare efter samma grundläggande mönster som MB i
            Egypten har gjort under flera år, enligt Aje Carlbom, docent vid
            Malmö universitet.
            <ref xml:id="i-WSj4GzR427kRBcXyZhYBe5" target="i-8bZmxPrsjCsga22cuzhwFF">
              [3]
            </ref>
            Eftersom MB:s etablering i Sverige är relativt okänd, bör regeringen
            utreda MB:s etablering i landet.
          </p>
          <p xml:id="i-SGiFuD9biw36SMaFRPUfTx">
            Statliga aktörer som Myndigheten för stöd till trossamfund (SST),
            Myndigheten för ungdoms- och civilsamhällesfrågor (MUCF), Folkbildningsrådet,
            Sida och Allmänna arvsfonden har på olika sätt bidragit med ekonomiskt
            stöd till organisationer inom MB:s nätverk, men även kommuner
            är skyldiga till detsamma. Särskilt två organisationer inom MB:s
            nätverk, biståndsorganisationen Islamic Relief (IR) och studieförbundet
            Ibn Rushd (SIR) har varit betydande bidragstagare, men även Sveriges
            Unga Muslimer (SUM) är en organisation värd att notera.
          </p>
          <p xml:id="i-F6ejj8H67fEWVsqXbpZxJU">
            Det finns tydliga kopplingar mellan organisationer inom MB:s
            nätverk i Sverige och än mer extrema islamistgrupper såväl inom
            som utanför Sveriges gränser. Inte minst SUM har visat sig innefatta
            föreningar som har en salafistisk tolkning av islam, där ett antal
            medlemmar till och med deltagit i jihad efter att ha anslutit
            sig till terrorklassade organisationer. SUM är idag direkt eller
            indirekt påverkade av MB:s ideologi och blir i likhet med övriga
            organisationer inom MB:s nätverk i Sverige ofta tillfrågade i
            media när det gäller frågor som rör muslimer i Sverige. MUCF har
            tidigare fattat beslut om att avslå ansökningar om statsbidrag
            som SUM inlämnat med hänvisning till en rad kopplingar till våldsbejakande
            islamistiska miljöer. Det har likaså visat sig att pengar som
            donerats till MB sedan hamnat hos terrororganisationer i andra
            länder, bland annat genom IR. Flera av MB:s olika grenar är terrorklassade
            av ett antal länder. Det råder inget tvivel om att rörelsen sedan
            länge har suspekta inslag, men för att tydligare se dessa samband
            bör regeringen tillsätta en opartisk och professionell granskning
            av MB:s kopplingar till terrorism. MB-kopplade SIR driver en lång
            rad olika studiecirklar i lokaler knutna till diverse olika muslimska
            organisationer i Sverige. På detta sätt lyckas de få bidrag för
            studieverksamhet som ofta rör utbildning i islam eller islamofobi.
            SIR arbetar på detta sätt aktivt med att öka MB:s inflytande i
            samhället samtidigt som man försvårar insyn i den egna verksamheten.
          </p>
          <p xml:id="i-DazyRpuqPyTVv9t7kM6Tsq">
            Utan att många förstår allvaret bidrar Sverige med offentligfinansierat
            stöd till MB:s huvudsakliga mål att bygga en parallell islamisk
            sektor i Sverige som grundar sig på en form av islamistisk identitetspolitik.
            De önskar skapa ett parallellt muslimskt civilsamhälle med en
            etablering av olika institutioner som skolor, vårdinrättningar,
            kulturcentra eller moskéer. Nätverket ägnar mycket tid åt att
            förhindra att muslimer i Sverige exponeras för mycket för västerländska
            normer och värderingar, varför de gynnas av en viss form av segregation
            i samhället. Detta är naturligtvis ingenting som gynnar svenska
            skattebetalare, varför regeringen snarast bör agera för att stoppa
            offentligfinansierat stöd till grupper som ingår i MB:s nätverk
            samt säkerställa att inte heller kommuner finansierar MB:s verksamhet.
            Regeringen bör även utreda konsekvenserna av att organisationer
            som ingår i nätverket kring Muslimska brödraskapet redan har fått
            ta del av offentligfinansierat stöd.
          </p>
          <head xml:id="i-4hr2HGnsGTBgSbR3F16LGQ" type="h1">
            Inkonsekvent utdelning av statsbidrag
          </head>
          <p xml:id="i-ECkwdFfrxGyJ97ZxG5WfuQ">
            I Sverige finns en inkonsekvens sett till de bedömningar som
            görs av olika statliga aktörer som beslutar om vilka organisationer
            som tilldelas statsbidrag. Jämförs Folkbildningsrådets utdelning
            av statsbidrag med Myndigheten för ungdoms- och civilsamhällesfrågors
            (MUCF), så framgår den nämnda inkonsekvensen med tydlighet.
          </p>
          <p xml:id="i-EM2EKRwkKDqT7R4WFRi9cZ">
            Under 2018 beslutade MUCF att avslå ansökan om statsbidrag från
            organisationen Sveriges Unga Muslimer (SUM) för att organisationen
            på olika sätt bedriver en verksamhet i strid med demokratins idéer.
            MUCF har dessutom återkrävt bidrag som har betalats ut till SUM.
            MUCF har därefter i en domstolsprocess fått rätt mot SUM i den
            aktuella frågan, och även kammarrätten i Stockholm kom fram till
            att SUM:s verksamhet inte sker i enlighet med demokratins idéer.
            Samtidigt är SUM medlemsorganisation i det muslimska studieförbundet
            Ibn Rushd (SIR) som i sin tur erhåller mångmiljonbelopp i statsbidrag
            varje år via Folkbildningsrådet. Folkbildningsrådet menar att
            SIR lever upp till statens syfte med statsbidrag att stärka och
            utveckla demokratin, trots studieförbundets väl belagda kopplingar
            till det islamistiska Muslimska brödraskapet, och trots att SIR
            har SUM som medlemsorganisation. Det ska tilläggas att SUM efter
            kammarrättsdomen har begärt utträde som medlemsorganisation i
            SIR, men ett sådant utträde kan beviljas först 2021 vid SIR:s
            förbundsstämma, varför SUM fortsatt består som medlemsorganisation
            i SIR.
          </p>
          <p xml:id="i-K5mB4DrVTyG3jLsBemsGo">
            Det är inte rimligt att en organisation med myndighetsuppdrag
            likt Folkbildningsrådet utbetalar statsbidrag till en organisation
            som har medlemsorganisationer som av en annan myndighet och av
            domstol har bedömts bedriva verksamhet som inte är förenlig med
            demokratins idéer. Regeringen behöver återkomma med förslag till
            riksdagen för att denna inkonsekvens och dubbelhet ska kunna motverkas.
          </p>
          <p xml:id="i-3q4oCwWL22k7BFqi3AejuB">
            Under juni 2019 överlämnade Demokrativillkorsutredningen betänkandet
            Demokrativillkor för bidrag till civilsamhället (SOU 2019:35)
            till regeringen. Betänkandet innehåller en rad förslag som exempelvis
            skulle kunna bidra till att skapa en mer konsekvent och enhetlig
            politik i Sverige gällande utdelning av statsbidrag. Utredningens
            betänkande är omfattande och innehåller många skarpa förslag.
            Det är av stor vikt för legitimiteten och trovärdigheten för den
            svenska civilsamhällespolitiken att utdelningen av statsbidrag
            blir mer konsekvent än i dagsläget.
          </p>
          <head xml:id="i-UqVfBiGNp9PByFwtURqXQv" type="h1">
            Organisationer som underlättar illegala invandrares vistelse
            i Sverige
          </head>
          <p xml:id="i-CDPvEfZ1mYi1u8gpGuyC1u">
            I den svenska civilsamhällespolitiken förekommer det att offentligfinansierat
            stöd delas ut till organisationer som medvetet gynnar illegala
            invandrares vistelse i Sverige. Det är inte rimligt att staten
            å ena sidan har myndigheter som ska verka för att utlänningar
            utan rätt att vistas i Sverige, ska lämna landet, samtidigt som
            staten å andra sidan har andra myndigheter som finansierar civilsamhällesorganisationer
            som skapar incitament för och underlättar illegala invandrares
            uppehälle i landet. Det är av samma skäl inte heller rimligt att
            stöd från kommunal och regional nivå utgår till denna typ av organisationer.
            En sådan bakvänd politik underminerar polisens och andra myndigheters
            verksamhet, det är att stötta myndighetstrots, vilket Sverigedemokraterna
            ser som helt oacceptabelt.
          </p>
          <p xml:id="i-Hy2Ff6FsqdqBcVQsJvWEsw">
            Frågan om statligt stöd till den aktuella typen av organisationer
            blev omdebatterad exempelvis under maj 2020. Regeringen kommunicerade
            då ut i samband med en presskonferens att man ville satsa mångmiljonbelopp
            på civilsamhället för att hjälpa människor under coronakrisen,
            varav man hade illegala invandrare som en uttalad målgrupp för
            satsningen. Riksdagen bör verka för att civilsamhällesorganisationer
            som skapar incitament för och underlättar illegala invandrares
            vistelse i Sverige, inte ska kunna erhålla offentligfinansierat
            stöd.
          </p>
          <head xml:id="i-6L14RoxwDgEj2Fg7uhdKMG" type="h1">
            Organisationer med vithet på agendan
          </head>
          <p xml:id="i-7xEHpZihkaFBdvKz3Fijuo">
            I det svenska civilsamhället återfinns en rad organisationer
            med ett slags öppen vänsterradikal agenda som fokuserar på ”vithet”,
            men som mottar bidrag från staten genom svenska myndigheter. Myndigheten
            för ungdoms- och civilsamhällesfrågor (MUCF) är exempel på en
            myndighet som har i uppdrag att arbeta mot rasism och diskriminering,
            men som ändå delar ut bidrag till organisationer som intensivt
            framhärdar saker som att grupper av viss härkomst per definition
            är privilegierade och inte ens kan drabbas av rasism.
          </p>
          <p xml:id="i-LsCQ7AXg861je8tzRwL8aY">
            Ett exempel på en organisation som under åratal har erhållit
            stöd från olika statliga aktörer, inklusive MUCF, är Teskedsorden.
            Organisationen har en vänsterradikal agenda som fokuserar mycket
            på vithet, vilket man är öppen med på sina olika plattformar.
            Organisationen framhäver olika teorier kring vitt privilegium,
            vit skörhet, att rasism mot vita människor inte finns i Sverige
            samt att man som vit människa blir bemött bättre i alla delar
            av samhället i jämförelse med en icke-vit person. Viktigt att
            påpeka är att det även finns andra organisationer med liknande
            inriktning som erhåller bidrag och som kan tas som exempel i sammanhanget,
            så problemet rör inte bara en enskild organisation.
          </p>
          <p xml:id="i-9UZsLzW497MDYcT9c68U52">
            Att det ser ut på det här sättet trots berörda myndigheters arbete
            mot rasism och diskriminering, ger en bild av att det aktuella
            arbetet inte omfattar personer och grupper av viss härkomst. Detta
            faktum riskerar att underminera sammanhållningen mellan olika
            grupper i samhället, när myndigheter delar ut bidrag till organisationer
            för att de intensivt ska propagera för att vissa personer i kraft
            av sin härkomst inte kan utsättas för rasism och för att dessa
            är privilegierade på bekostnad av personer av annan härkomst.
            Organisationer med denna typ av skuldbeläggande av människor baserat
            på härkomst hade knappast fått statliga bidrag om de inte hade
            haft en sådan politisk inriktning som är fallet. Sverigedemokraterna
            anser att alla olika former av rasism och diskriminering måste
            behandlas likvärdigt i statliga myndigheters ögon, och för att
            uppnå det behöver riksdagen agera.
          </p>
        </div>
        <div xml:id="i-KQxMVd8c2etw9DcM9fg4E" type="signatureBlock">
          <list xml:id="i-8Dat2a3cwbzbFcywUnnEmB">
            <item xml:id="i-9BAxN72HzspCYTtKZMzNxK" type="signature">
              Jonas Andersson i Linköping (SD)
            </item>
            <item xml:id="i-EtGYMEcXLY8e3Q8hdbS5Vd" type="signature">
              Aron Emilsson (SD)
            </item>
            <item xml:id="i-3693P44AKxkRSYWbyKaVjR" type="signature">
              Angelika Bengtsson (SD)
            </item>
            <item xml:id="i-CnvHYYu13FyMNMduJBhkNP" type="signature">
              Cassandra Sundin (SD)
            </item>
          </list>
        </div>
        <div xml:id="i-Cvu4oUDhd7cXuazHB8KvTJ" type="motNotes">
          <noteGrp xml:id="i-QZUuCNrNTxa66rJ2mPdKXf">
            <note xml:id="i-TjxcF3PXHmQMUf5EePLKLi">
              [1] https://www.gov.uk/government/publications/muslim-brotherhood-review-main-findings.
            </note>
            <note xml:id="i-MKnitHbNyAcT1yJBTgv89U">
              [2] https://www.msb.se/RibData/Filer/pdf/28456.pdf.
            </note>
            <note xml:id="i-8bZmxPrsjCsga22cuzhwFF">
              [3] https://www.svd.se/kontroversiell-islamism-sprids-i-sverige.
            </note>
          </noteGrp>
        </div>
      </div>
    </body>
  </text>
</TEI>
