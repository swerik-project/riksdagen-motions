<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00570">
  <teiHeader>
    <fileDesc>
      <titleStmt>
        <title>En jämlik och jämställd hälso- och sjukvård</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En jämlik och jämställd hälso- och sjukvård</title>
          <idno type="rdwebb">GZ02So570</idno>
          <rs type="number">So570</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So570/text</ref>
          <ref type="dokument_url_html">http://data.riksdagen.se/dokument/GZ02So570</ref>
          <ref type="dokumentstatus_url_xml">http://data.riksdagen.se/dokumentstatus/GZ02So570</ref>
          <ref type="doc">http://data.riksdagen.se/fil/18EADA60-6214-4992-B6BD-EE92FDA3EED2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G2jHTDxCfEwQ6nHXJUkYKE" type="signed"/>
        <correspContext corresp="i-G2jHTDxCfEwQ6nHXJUkYKE">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-96K2oUUyYdfsdhtoadLfiQ" type="numbering">
          <date when="2011-10-10"/>
        </correspAction>
        <correspAction xml:id="i-CmunDmvJbUNKzcRqWex2hQ" type="submission">
          <date when="2011-10-05"/>
        </correspAction>
        <correspAction xml:id="i-DTu88AUy45JxcVV5HBa92x" type="transfer">
          <date when="2011-10-05"/>
        </correspAction>
        <correspAction xml:id="i-Cqc2SPSYfaV5CYX52i1CJw" type="assigned"/>
        <correspContext corresp="i-Cqc2SPSYfaV5CYX52i1CJw">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2YLnmDZUxYUmqVj5mfg77q" type="motBody">
        <div xml:id="i-8Xan8ZovoMMh7cL6Ub6bi" type="TOC">
          <head xml:id="i-VqcCeAVdhzBiahxthd1Wuu">
            1 Innehållsförteckning
          </head>
          <list xml:id="i-TjXNZ1XqRfXFFonBHhwTem">
            <item xml:id="i-3wZdNDwL4qzpmwFpD4n1dp">
              2 Förslag till riksdagsbeslut 2
            </item>
            <item xml:id="i-9C1LSNWdeSRJ6i4eQtq4Nf">
              3 Inledning 2
            </item>
            <item xml:id="i-EUygAhoNS1Sk6G771gFEs1">
              4 Vinster i vården 3
            </item>
            <item xml:id="i-H2SQbGATeCL43dTmyBArFj">
              4.1 Riskkapitalbolag 5
            </item>
            <item xml:id="i-8ALvnQasT8cascoqYYtxML">
              4.2 Driftsformer och konkurrensutsättning 5
            </item>
            <item xml:id="i-8jPb9vKhHd6CjkiD1DZcKs">
              4.3 Hälso- och sjukvårdslagen 6
            </item>
            <item xml:id="i-9HU1GuWJNQH8FUzcfGrQRR">
              4.4 Lagen om valfrihetssystem 6
            </item>
            <item xml:id="i-LD6UaycAT5YSA7VKMybP3D">
              5 Jämställd och jämlik vård 7
            </item>
            <item xml:id="i-APp95fePQBEmpHDGncShW">
              5.1 Vårdens prioriteringar 7
            </item>
            <item xml:id="i-GGcmwXwBEEBVpVX2RyMHCT">
              5.2Kunskap och statistik 8
            </item>
            <item xml:id="i-6StmF71aSk6cp9devmFLdL">
              6 Vårdplatsgaranti 9
            </item>
            <item xml:id="i-9sDW9hFbquUEydaM8ff4TU">
              7En miljard till det förebyggande arbetet mot ohälsa 10
            </item>
          </list>
        </div>
        <div xml:id="i-EWKWGxeeA8zsqDhYpoXXtZ" type="motProposal" subtype="förslag">
          <head xml:id="i-5H77jDP17Ku3EhW7LUU6T4">
            2 Förslag till riksdagsbeslut
          </head>
          <list xml:id="i-N7HCdaaQg1hwifmNy39Kmv" style="ol">
            <item xml:id="i-7zxwYBdAGh5JCHe58LB8w9">
              Riksdagen tillkännager för regeringen som sin mening vad som
              anförs i motionen om att en utredning bör tillsättas för att se
              över dels hur skattemedlen ska stanna inom hälso- och sjukvården,
              dels vilka icke vinstdrivande driftsformer som passar hälso- och
              sjukvården.
            </item>
            <item xml:id="i-pePavjzSYJQrj3nKD1nsH">
              Riksdagen tillkännager för regeringen som sin mening vad som
              anförs i motionen om att konsekvenserna av den genomförda konkurrensutsättningen
              bör utvärderas dels ur ett ekonomiskt och kvalitativt perspektiv,
              dels ur ett socioekonomiskt perspektiv och ett jämställdhetsperspektiv.
            </item>
            <item xml:id="i-LMGSUbfMYno2Ku662C1rdd">
              Riksdagen tillkännager för regeringen som sin mening vad som
              anförs i motionen om att hälso- och sjukvårdslagen bör kompletteras
              med en ny paragraf.
            </item>
            <item xml:id="i-5oiJscgvYqSQFUrToPv6VL">
              Riksdagen tillkännager för regeringen som sin mening vad som
              anförs i motionen om att reglerna i hälso- och sjukvårdslagen
              om privat finansiering av vård vid offentligt finansierade sjukhus
              bör tas bort.
            </item>
            <item xml:id="i-AvNrNTE5xKUavAcQugRNnr">
              Riksdagen tillkännager för regeringen som sin mening vad som
              anförs i motionen om att en ny hälso- och sjukvårdslag bör tas
              fram.
            </item>
            <item xml:id="i-CLzK3QnwWWzPgTnwBpLNLj">
              Riksdagen tillkännager för regeringen som sin mening vad som
              anförs i motionen om att lagen om valfrihet bör avskaffas.
            </item>
            <item xml:id="i-zMrDsVnv3LH3wnKtxGgF9">
              Riksdagen tillkännager för regeringen som sin mening vad som
              anförs i motionen om att en nationell genomförandeplan för jämställd
              sjukvård bör tas fram.
            </item>
            <item xml:id="i-4haQq2hGVkUKR6FoVYHLQJ">
              Riksdagen tillkännager för regeringen som sin mening vad som
              anförs i motionen om vårdplatsgaranti.
            </item>
            <item xml:id="i-VEYeUwxD9hViQKbZgqc7Y5">
              Riksdagen tillkännager för regeringen som sin mening vad som
              anförs i motionen om satsningar på det förebyggande arbetet mot
              ohälsa.
            </item>
          </list>
        </div>
        <div xml:id="i-XHp2ad9TAgtqev6X5jQNB5" type="motContent">
          <head xml:id="i-9eJdcLBHLJiGotxbTb6QN" type="h1">
            3 Inledning
          </head>
          <p xml:id="i-GxQry59S3iEZhhSKHToF1s">
            Vänsterpartiet ser bästa möjliga hälsa som en grundläggande mänsklig
            rättighet. En bra folkhälsa är en angelägenhet för hela samhället
            och förutsätter jämlikhet, jämställdhet och en utbyggd välfärd.
            Synen på hälsa som en rättighet innebär att människors behov,
            inte privata vinstintressen, ska vara styrande för sjukvårdens
            utformning och inriktning. Det innebär också att alla i Sverige,
            också asylsökande och papperslösa, måste omfattas av denna rättighet.
          </p>
          <p xml:id="i-REoryxh8tNWW2Wn9QfrcPV">
            Sverige är ett klassamhälle på hälsans område. De stora skillnaderna
            i hälsa har ökat de senaste åren. Skillnader i makt och inflytande,
            ekonomi och arbetsmiljö och tillgång till vård och stimulerande
            livsmiljöer är de viktigaste orsakerna till hälsoklyftorna.
          </p>
          <p xml:id="i-Tc4qvKUqPXhPTB36hDV769">
            Kvinnor har sämre hälsa än män. Kvinnor är överrepresenterade
            i jobb med dåliga arbetsmiljöer och har små möjligheter att påverka
            arbetssituationen. Den försämrade hälsan bland unga kvinnor är
            särskilt oroande. Kvinnor får ofta sämre vård än män vid likartade
            sjukdomar. Många äldre kvinnor drabbas av kroniska sjukdomar och
            en nedsatt livskvalitet.
          </p>
          <p xml:id="i-GuRePk3Aa54HMZDRe9Rm5L">
            Det finns mycket stora hälsoskillnader mellan olika delar av
            Sverige. Människor i glesbygdskommuner och utsatta förorter i
            storstäderna har långt sämre hälsa än genomsnittet medan boende
            i rika kommuner runt storstäderna har bättre hälsa. Trots mångdubbelt
            högre ohälsotal är vårdresurserna i utsatta områden ofta sämre.
          </p>
          <p xml:id="i-9pb2pPuDxaBe1e6gdt7ebw">
            Grupper som utsätts för diskriminering exempelvis beroende på
            etnicitet och sexuell läggning har ofta sämre hälsa. Kvinnor och
            män med funktionsnedsättning har många gånger hälsoproblem som
            sammanhänger med brist på jobb och tillgång till vård och andra
            samhällsresurser.
          </p>
          <p xml:id="i-7Qboz5SRrdQ8xSFVDvKzkS">
            Ungdomars hälsa, framför allt den psykiska hälsan bland unga
            kvinnor, har försämrats dramatiskt sedan 1980-talet. Den största
            orsaken är den ökade arbetslösheten och en försämrad social situation.
          </p>
          <p xml:id="i-JYLtYhGBWmyiu23pK5kzNo">
            De stora hälsoskillnaderna i Sverige finns trots att vi har en
            hälso- och sjukvårdslag som slår fast att hela befolkningen ska
            erbjudas en god vård på lika villkor oberoende av social position
            och köpkraft.
          </p>
          <head xml:id="i-JH9HG1rhwWFAJUQJR2HTRw" type="h1">
            4 Vinster i vården
          </head>
          <p xml:id="i-GVdRtuFzCXCXyveVXG5jP6">
            Den borgerliga regeringen har avskaffat regleringen av vinst
            i sjukhusvården, detta eftersom man säger sig eftersträva mångfald
            i vården. Det var emellertid redan tidigare fullt möjligt för
            ideella organisationer att driva sjukhus utan vinstintresse. Det
            som regeringen vurmar för är i stället rent och skärt vinstintresse
            i sjukvården. Man vill släppa fram multinationella vårdbolag som
            inte driver sjukvård av omsorg om patienterna utan av omsorg om
            aktieägarnas vinster. Sjukvård är emellertid inte som vilken näring
            som helst på en fri marknad. Patienter beter sig inte som andra
            konsumenter som väljer och jämför mellan olika varor och tjänster.
            När vi är patienter är vi helt beroende av hur sjukvården bedömer
            våra vårdbehov.
          </p>
          <p xml:id="i-ELmMzp415Djm6sevAC3PMK">
            Genom att släppa in vinsten som drivkraft i vården försvåras
            möjligheten att styra vården till dem med de största behoven.
            I stället satsar vårdgivarna på att styra vården till de personer
            som är mest lönsamma att ge vård och att ge dem det på det mest
            lönsamma sättet. Att fördela vård med marknadsmekanismer fungerar
            mycket dåligt, och alltför ofta blir resultatet att det är de
            som har det minsta behovet av vård som får mest vård, på grund
            av att rika och välutbildade grupper är friskare än andra och
            har de minsta behoven av vård, samtidigt som de är mer benägna
            än andra grupper att söka vård.
          </p>
          <p xml:id="i-P4B5fakoZsDfuwg3bZY2E7">
            Vänsterpartiet anser att det är mycket viktigt att svensk sjukvård
            inte går i riktning mot en ökad privat finansiering. Även med
            en offentligt finansierad vård kan vinsten som drivkraft få stora
            konsekvenser. När privata vårdföretag drivs genom att de får del
            av offentliga medel skapas en lång rad problem och även här tenderar
            vårdens resurser att styras så att de som behöver minst vård får
            mer och tvärtom. Ersättningssystemen är svåra att konstruera så
            att de gör det lönsammast att behandla de med de största vårdbehoven
            och ibland finns knappt alls någon sådan ambition med ersättningssystemen.
            Så är t.ex. fallet i vårdvalssystemet i Stockholm.
          </p>
          <p xml:id="i-XFNoffbqF14wVXS9foxgtu">
            När en vårdcentral får en stor del av sin ersättning beräknad
            på antalet läkarbesök försöker de naturligtvis få så många läkarbesök
            som möjligt. Patienter som tar lång tid, dvs. de som har de största
            behoven, är inte lönsamma att satsa på. Detta gäller även patienter
            som behöver tolk. Vinstjakten driver i stället vårdcentralerna
            till att försöka få lättbehandlade patienter och på så sätt hinna
            med så många och billiga läkarbesök som möjligt.
          </p>
          <p xml:id="i-SQzCVChwQbVfbLe4wRoFKj">
            Vårdcentraler väljer då att etablera sig i socioekonomiskt starka
            områden där vårdbehoven är som minst. Systemet skapar alltså en
            direkt drivkraft att behandla nästan friska personer i stället
            för svårt sjuka. Personal på sådana mottagningar har berättat
            om hur personer med enkla besvär när de ringer för rådgivning
            uppmanas att komma på ett besök trots att det egentliga behovet
            är mycket litet.
          </p>
          <p xml:id="i-V7KmihRpDjHuiMdr4vEwjd">
            Ett vanligt argument för privatiseringar och vinstdriven vård
            är att det skulle vara mer kostnadseffektivt. Detta var t.ex.
            ett av huvudskälen som regeringen anförde för avskaffandet av
            regleringen av vinst inom sjukhusvården. Om man ser till hur det
            ser ut i olika länder visar det sig snarare vara tvärtom. I USA
            har man en stor andel privata vinstgivande sjukhus. USA spenderar
            mer än dubbelt så mycket per capita på sjukvård jämfört med Sverige
            (se t.ex. OECD Health Data 2010), samtidigt som kvaliteten generellt
            sett inte är bättre. Om man studerar tydliga indikatorer på folkhälsan
            som livslängd och barnadödlighet ser man tvärtom att Sverige ligger
            före. En del av den sämre kostnadseffektiviteten i system med
            vinstdriven vård beror på byråkratin som följer av ökad konkurrens
            och privatisering. Det är också uppenbart att kostnadseffektivitet
            i ett kommersiellt vårdbolag ofta innebär mindre personal och
            stressigare arbetstempo.
          </p>
          <p xml:id="i-8Ey4qUDu7Hp5QBqLwk2JUc">
            En vård som drivs för att ge vinst kommer hela tiden att sträva
            efter att öka efterfrågan. Så fungerar alla företag på en marknad
            och vårdföretag är inget undantag. Pengar som skulle kunna ha
            gått till vård går till marknadsföring i stället. Marknadsmekanismerna
            innebär även att företagen ökar efterfrågan och vinsten genom
            att få människor att se på allt fler fenomen som sjukdomar i behov
            av behandling. Precis som schamporeklamen i dag lovar ständigt
            bättre hårvårdsteknologier, kan vi vänta oss att företagen på
            en utvecklad vårdmarknad har ett intresse av att hela tiden erbjuda
            nya läkemedel och nya behandlingar även när de inte gör oss nämnvärt
            mycket friskare sett till vad det kostar.
          </p>
          <p xml:id="i-ASA5TPor3mZXuRhUKrNXD2">
            Privatiseringarna ökar även konkurrensen och förhindrar utvecklande
            samarbeten. Det har bl.a. visat sig att privata vårdgivare inte
            är intresserade av att ta emot studenter eller delta i forskningsprojekt
            genom att samla in data och prover från patienter. Detta leder
            naturligtvis till stora problem för både forskning och utbildning
            inom hälso- och sjukvårdens område.
          </p>
          <head xml:id="i-8Ns3DCGgBbTBzCHJetHJEG" type="h2">
            4.1 Riskkapitalbolag
          </head>
          <p xml:id="i-HkQnhV14szdcpAh1TXff7D">
            I spåren av privatiseringarna har en ny aktör etablerat sig på
            den svenska vårdmarknaden: riskkapitalbolagen. Dessa bolag, som
            egentligen är en samling fonder och holdingbolag, har som enda
            syfte att köpa upp vårdbolag, maximera deras lönsamhet och sedan
            sälja dem vidare till högstbjudande. När vårdbolagen säljs från
            ett riskkapitalbolag till ett annat handlar det oftast om miljardbelopp
            i ren vinst. De individer som äger och förvaltar riskkapitalbolagen
            har naturligtvis tjänat skyhöga belopp på att satsa pengar i vården.
            Sedan 1989 har sex personer delat på 9,2 miljarder kronor i obeskattad
            vinst. De vinster som riskkapitalbolagen gör varje år kommer inte
            ur tomma intet. Pengarna representerar till största delen skattemedel
            som svenska folket betalat in i tron att man bidrar till en bättre
            välfärd.
          </p>
          <p xml:id="i-L6kSYqTfZ64uhwqUT4gVAZ">
            Möjligheten att göra vinst på vården är mycket god och sektorn
            påverkas inte lika mycket av konjunkturnedgångar som andra. Även
            när det är kris blir folk sjuka och behöver omsorg. Stat, kommuner
            och landsting kommer att köpa tjänster även i ekonomiska svackor.
          </p>
          <p xml:id="i-GMy3ys98CXUN8QYKYcFUnh">
            Av de sex största vård- och omsorgsbolagen som är verksamma i
            Sverige är det numera bara ett enda som inte ägs av ett riskkapitalbolag.
            Vinsterna har skjutit i höjden och den privata vården genererade
            förra året omkring 3 miljarder kronor i vinster. Detta belopp
            motsvarar kostnaden för att anställa 8 000 nya undersköterskor.
            Till de miljardvinster som riskkapitalbolagen gör på bolagsförsäljningar
            ska läggas de pengar man tjänar, eller snarare undviker att betala,
            genom att syssla med skatteplanering och i vissa fall ren skatteflykt.
            Nästan alla större riskkapitalbolag använder sig av s.k. skatteparadis.
            De fyra största svenska riskkapitalbolagen använder sig t.ex.
            av Jersey och Guernsey.
          </p>
          <head xml:id="i-WEQ3PQrZKeoproNMwTaqYe" type="h2">
            4.2 Driftsformer och konkurrensutsättning
          </head>
          <p xml:id="i-UpwKVTcy3oRMjFT2qU3t64">
            Vänsterpartiet anser att det är direkt olämpligt att tillåta
            driftsformer som är anpassade till affärsverksamhet på en kommersiell
            marknad och vars främsta syfte är att generera vinst till ägarna.
            En utredning bör tillsättas med uppgift att se över hur de offentliga
            skattemedlen till hälso- och sjukvården ska komma patienterna
            till del i stället för vårdföretagens ägare. Dessutom bör utredningen
            se över vilka icke vinstdrivande driftsformer som kan vara lämpliga
            när det gäller att driva hälso- och sjukvård. Detta bör riksdagen
            som sin mening ge regeringen till känna.
          </p>
          <p xml:id="i-HDf71zXwLisD94FSuPCYcv">
            Det är svårt att få en överblick över vilka följder konkurrensutsättningen
            inom vård och omsorg har fått för patienter och anställda. Därför
            bör konsekvenserna av den genomförda konkurrensutsättningen utvärderas
            dels ur ett ekonomiskt och kvalitativt perspektiv, dels ur ett
            socioekonomiskt och jämställdhetsperspektiv. Detta bör riksdagen
            som sin mening ge regeringen till känna.
          </p>
          <head xml:id="i-RYD4FHpF6QFAwDCGfRTwBN" type="h2">
            4.3 Hälso- och sjukvårdslagen
          </head>
          <p xml:id="i-KPJZRaJ95c23R1MApHSgNE">
            Enligt hälso- och sjukvårdslagen är målet en god hälsa och en
            vård på lika villkor för hela befolkningen. Den som har det största
            behovet av vård ska ges företräde till vården, och arbete med
            förebyggande hälsovård är viktigt. Dessa målformuleringar har
            varit otillräckliga när det gällt att förhindra ojämlikhet och
            sociala skillnader inom vården. Den borgerliga regeringen driver
            en vårdpolitik som gång på gång bryter mot lagens intentioner.
            Kommersiella mål och principer överordnas hälso- och sjukvårdspolitiska
            mål utan att det leder till några legala påföljder. Det är mot
            denna bakgrund nödvändigt att nuvarande hälso- och sjukvårdslag
            snarast kompletteras med en ny paragraf med följande lydelse:
            Landstinget ansvarar för att all hälso- och sjukvård inom landstinget
            erbjuds på lika villkor i fråga om tillgänglighet och kvalitet.
            Detta bör riksdagen som sin mening ge regeringen till känna.
          </p>
          <p xml:id="i-Tqoun9qF9rnguGBDkr8WKH">
            Inom den offentligt finansierade vården ska det vara behoven
            och väntetiden som avgör när man får vård. De nuvarande reglerna
            i hälso- och sjukvårdslagen angående privat finansiering av vård
            vid offentligt finansierade sjukhus, s.k. gräddfiler, måste därför
            tas bort. Detta bör riksdagen som sin mening ge regeringen till
            känna.
          </p>
          <p xml:id="i-4LrX7ByGgMbckZ2wNDE9F9">
            I ett något längre tidsperspektiv bör en helt ny hälso- och sjukvårdslag
            tas fram som tydliggör att hälso- och sjukvårdspolitiska mål och
            lagar är överordnade kommersiella mål och lagar inom den offentligt
            finansierade vården. Dagens situation, där hälso- och sjukvårdslagen
            i viktiga avseenden endast är vägledande medan de kommersiella
            lagarna är legalt bindande, är helt ohållbar. I praktiken betyder
            det att kommersiella intressen ska tillgodoses inom den offentligt
            finansierade vården även om det innebär ett brott mot hälso- och
            sjukvårdslagens principer om god vård på lika villkor. Behovet
            av en juridiskt skarp hälso- och sjukvårdslag kommer sannolikt
            att öka än mer eftersom starka kommersiella intressen inom EU
            och Världshandelsorganisationen (WTO) ser som en av sina huvuduppgifter
            att öppna den offentligt finansierade vårdmarknaden för kommersiella
            vårdföretag. Arbetet med denna nya hälso- och sjukvårdslag bör
            därför ges högsta prioritet. Detta bör riksdagen som sin mening
            ge regeringen till känna.
          </p>
          <head xml:id="i-Vga3em3MKDxAsd5s2BaExt" type="h2">
            4.4 Lagen om valfrihetssystem
          </head>
          <p xml:id="i-QDoDSoZPdoejroxfAVhwWu">
            Den borgerliga regeringen har infört ny lagstiftning för valfrihet
            i vården som har givit vårdföretagarna och inte patienterna en
            enorm valfrihet. Ett allt vanligare alternativ till att upphandla
            hela verksamheter är de kundvalsmodeller som regleras av lagen
            om valfrihetssystem (LOV). Regeringen har dessutom infört en obligatorisk
            kundvalsmodell för primärvården i hela landet som innebär att
            alla landsting och regioner i Sverige är skyldiga att ha vårdvalssystem
            med full etableringsfrihet inom sin primärvård. Landstingen har
            inte längre möjlighet att fritt välja system; privatiseringen
            av den svenska sjukvården har därigenom fått totalt lagstöd och
            blivit norm. I och med den nya lagstiftningen är det inte heller
            längre möjligt att demokratiskt styra var vårdcentralerna ska
            etablera sig. Det är alltså fritt fram för vårdföretagen att öppna
            upp i friska, välmående områden där vinstmarginalerna är som störst,
            och undvika etablering i vårdtyngda, låginkomstområden där möjligheten
            att tjäna pengar är avsevärt mindre. Lönsamhetskriterier har överordnats
            befolkningens behov av jämlik vård.
          </p>
          <p xml:id="i-QzDVxPd5fd81PjBEj9A9pZ">
            I sin budgetproposition för 2012 redogör regeringen för sin ambition
            att alla landsting ska erbjuda s.k. vårdval för den enskilde även
            i den specialiserade vården enligt LOV. Ett tidsbegränsat stimulansbidrag
            införs därför 20122014. Genomför inte landstingen på frivillig
            väg vårdval inom den specialiserade vården hotar regeringen med
            en nationell lagstiftning i likhet med situationen som i dag råder
            när det gäller LOV och primärvården. Vänsterpartiet säger naturligtvis
            nej till denna form av tvångsprivatiseringar.
          </p>
          <p xml:id="i-DEF99dbV95LpEV43xYwgnZ">
            Vänsterpartiet är också kritiskt till att LOV ger privata utförare
            möjlighet att införa tilläggstjänster, något som inte offentliga
            utförare får möjlighet till. När ett företag erbjuder tilläggstjänster
            utöver den offentligt finansierade verksamhet de bedriver, innebär
            det att det offentliga står för grunden i verksamheten men att
            endast den som har råd att betala extra får tillgång till hela
            utbudet av tjänster. Mot bakgrund av detta bör lagen om valfrihetssystem
            avskaffas. Detta bör riksdagen som sin mening ge regeringen till
            känna.
          </p>
          <head xml:id="i-WropFussdLg3ZKFxTDAWon" type="h1">
            5 Jämställd och jämlik vård
          </head>
          <p xml:id="i-CJu3pN3Hk4GXcKsyaYwKc2">
            Som vi konstaterar i inledningen finns det stora skillnader i
            både hälsa och tillgång på vård i Sverige. De skillnader i hälsa
            som finns hos befolkningen speglas även i vilken vård man får.
            Klasstillhörigheten kan vara avgörande för vilken behandling och
            medicinering man får i vården. Dödligheten i olika sjukdomar kan
            variera kraftigt beroende på utbildnings- och inkomstnivå. För
            Vänsterpartiet är frågan om jämställd och jämlik hälsa och vård
            överordnad. Rätten till bästa möjliga hälsa måste gälla alla oberoende
            av kön, ålder, klass, etnisk tillhörighet, sexuell läggning och
            funktionsnedsättning.
          </p>
          <p xml:id="i-Xrc7tkim21otnssn55itv1">
            I vår motion Folkhälsa (So565) tar vi upp frågan om att Sverige
            snarast bör tillsätta en folkhälsokommission med Marmotkommissionen
            som förebild. Kommissionen bör ha ett självständigt vetenskapligt
            sekretariat som analyserar de sociala skillnaderna i hälsa och
            deras samband med sociala bestämningsfaktorer. Utifrån kommissionens
            resultat bör man sedan utarbeta ett åtgärdsprogram för en mer
            jämlik hälsa.
          </p>
          <head xml:id="i-3tLjqZPkCxM3n1beifCRE6" type="h2">
            5.1 Vårdens prioriteringar
          </head>
          <p xml:id="i-RJHwfs6sxnMYgA8ihAnJcN">
            Hälso- och sjukvården ska styras demokratiskt och därför slår
            riksdagen fast vilken prioriteringsordning som ska gälla. De grundläggande
            principerna är människovärdesprincipen, dvs. att alla människor
            har lika värde och samma rätt oberoende av personliga egenskaper
            och funktioner i samhället samt behovs- och solidaritetsprincipen
            och kostnadseffektivitetsprincipen. Människovärdesprincipen är
            överordnad och syftar till att förhindra diskriminering, stigmatisering
            och kommersialisering av människan. Behovs- och solidaritetsprincipen
            är överordnad kostnadseffektivitetsprincipen. Det innebär att
            personer med svåra sjukdomar har företräde framför dem som har
            lindrigare sjukdomar oavsett kostnader. Den omfattande privatiseringen
            och kommersialiseringen av hälso- och sjukvård innebär ett hot
            mot denna prioritetsordning i och med att vinst blir en drivkraft.
            Vänsterpartiet slår vakt om en offentligt driven och skattefinansierad
            vård. En demokratisk styrning av vården i kombination med öppenhet
            och insyn är det bästa sättet att garantera att de svårast sjuka
            får rätt till vård.
          </p>
          <head xml:id="i-HjHSVz15wfUHBXQwEx3CL7" type="h2">
            5.2 Kunskap och statistik
          </head>
          <p xml:id="i-HQa3qVhFsskzQZehrfWAMQ">
            Genusperspektivet i hälso- och sjukvården måste bli tydligare.
            Vi vet för lite om kvinnors hälsa eftersom mannen varit, och fortfarande
            är, den rådande normen inom läkarvetenskapen. Först i början av
            1990-talet började man diskutera avsaknaden av ett jämställdhetsperspektiv
            inom vård och behandling och kräva könsuppdelad statistik. Fortfarande
            finns stora kunskapsluckor när det gäller kvinnors hälsa.
          </p>
          <p xml:id="i-H4GWZHDpCsvYxZAf7NhAK3">
            Förutom kunskapsskillnader finns det även skillnader mellan könen
            när det gäller hur man behandlas inom vården. Fler kvinnor än
            män upplever att de inte blir trodda, att de blir missförstådda
            och får vänta på utredningar för diagnos, framför allt inom primärvården
            och psykiatrin. Kvinnor och män bemöts också olika inom akutsjukvården.
            Det gäller såväl behandling som diagnostisering. Vid ambulansutryckningar
            får män oftare än kvinnor bedömningen högsta prioritet.
          </p>
          <p xml:id="i-9H57qWGoFEe3pJtcP9GN9Q">
            Socialstyrelsen publicerade 2008 en rapport om könsperspektivet
            på hälso- och sjukvård: Mot en mer jämställd sjukvård och socialtjänst.
            Fler kvinnor än män i samtliga åldersgrupper upplever oro och
            ångest och det är särskilt oroande att den psykiska ohälsan bland
            unga kvinnor fortsätter att öka. Många grupper av läkemedel förskrivs
            i högre grad till kvinnor än till män. De mest markanta skillnaderna
            gäller läkemedel mot depression och annan psykisk ohälsa.
          </p>
          <p xml:id="i-CRGg6in8ukFtzDFEFUxUQJ">
            Det finns ett stort behov av en mer systematisk, könsuppdelad
            statistik för att synliggöra könsrelaterade problem inom vården.
            Det behövs metodutveckling för att kartlägga könsskillnader vad
            gäller vårdresurser och resultat. Ett genusperspektiv borde integreras
            i all forskning, utbildning och utveckling, och det borde forskas
            mer om kvinnors sjukdomar och villkor i vården. En nationell genomförandeplan
            för jämställd sjukvård bör därför tas fram med inriktning på hur
            man kan öka och sprida kunskapen om hur könsfaktorer påverkar
            vården. Detta bör riksdagen som sin mening ge regeringen till
            känna.
          </p>
          <head xml:id="i-9jdLurvEHiNUDtN28wPkQy" type="h1">
            6 Vårdplatsgaranti
          </head>
          <p xml:id="i-CJ3zPZ3dZ1TkpgcEewG47Y">
            Vänsterpartiet vill införa en vårdplatsgaranti. Det är ett stort
            problem i dag att det saknas vårdplatser i förhållande till de
            medicinska behoven. I en internationell jämförelse ligger Sverige
            på jumboplats när det kommer till antalet vårdplatser per invånare.
            Trenden har under en längre tid varit att det totala antalet vårdplatser
            minskar. Enligt Socialstyrelsens prognoser är det sannolikt att
            antalet vårdplatser kommer att minska även under de kommande åren.
            Socialstyrelsen har även påtalat, i sin Hälso- och sjukvårdsrapport
            2009, att bristen på vårdplatser leder till överbeläggningar och
            orsakar brister i patientsäkerheten. Från Sveriges läkarförbund
            har det kommit uttalanden om att bristen på vårdplatser på sjukhusen
            är ett av de största problemen i dag. Överbeläggningar har blivit
            ett normaltillstånd inom svensk sjukvård.
          </p>
          <p xml:id="i-CwEAQ6bQUmCNmXreK4cB91">
            Nedskärningarna innebär färre vårdplatser. Färre vårdplatser
            innebär överbeläggningar och utlokaliseringar av patienter. Avdelningar
            kan ha så trångt med plats att patienter vårdas i korridorer,
            matsalar eller på expeditioner. Alternativt skickas patienter
            till en annan avdelning där medarbetarna saknar rätt kompetens
            och utrustning. Tillgängligheten kan också påverkas av vårdplatsbristen.
            Planerade behandlingar måste ibland strykas med kort varsel för
            att vårdplatser saknas. Inte bara patienterna är utsatta, detta
            påverkar även de anställdas arbetssituation negativt. Ibland får
            personal ägna hela arbetspass åt att sitta i telefon och jaga
            sängar i stället för att ta hand om patienter.
          </p>
          <p xml:id="i-KDEVHrPqB7uEZma63X3Kog">
            Vården organiseras bättre och vårdarbetet rationaliseras hela
            tiden. Det är inte minskade vårdplatser till följd av förbättringar,
            effektiviseringar och medicinsk teknisk utveckling som vi lyfter
            fram här. Det är kliniker på bristningsgränsen. I sin tillsynsverksamhet
            har Socialstyrelsen vid flera tillfällen sett exempel på brister
            i tillgången som varit så omfattande att de inneburit allvarliga
            risker för patienterna. Det är ett faktum att det finns problem
            inom den svenska hälso- och sjukvården som har att göra med en
            brist på vårdplatser. När befolkningen ökar och blir äldre är
            det ett akut behov att komma till rätta med.
          </p>
          <p xml:id="i-DsEHYBtC55CB5EexXQqBfi">
            Regeringens satsningar på att korta köerna har missat att det
            är brist på vårdplatser. Som det ser ut nu är linjen hellre snabbt
            än bra. Det skapar otrygghet hos patienterna och i förlängningen
            kan det leda till att människor inte litar på att vården finns
            där när de behöver den.
          </p>
          <p xml:id="i-DQoRtqf696uZuQJtbVLk3R">
            Vänsterpartiet vill skapa incitament för att stimulera landsting
            och regioner att skapa fler vårdplatser på sjukhusen. I vår budget
            avsätter vi en miljard kronor till en vårdplatsgaranti. Vår satsning
            räcker till 1 000 nya vårdplatser. Vi vill att det ska löna sig
            att komma till rätta med bristen på vårdplatser. Därför tillfaller
            pengarna de landsting som kan visa att de har svarat upp mot behoven
            av fler platser på sjukhusen. De landsting som kan visa upp planerade
            satsningar kan få medel för att hjälpa till att skapa utrymme
            för fler vårdplatser. Landstingen medfinansierar 50 procent av
            satsningen.
          </p>
          <p xml:id="i-NMnPvGHENMFZBdc8gcWSeq">
            Det bör införas en vårdplatsgaranti. Detta bör riksdagen som
            sin mening ge regeringen till känna.
          </p>
          <head xml:id="i-7to7dxYhjGAnFuPZQtLHwS" type="h1">
            7 En miljard till det förebyggande arbetet mot ohälsa
          </head>
          <p xml:id="i-MoHQz6nRttpvaVoha4Rihj">
            När den ekonomiska vinsten ökar som drivkraft i vården blir det
            ofta det förebyggande hälsoarbetet som får stå åt sidan. Långsiktiga
            förebyggande insatser som förutsätter samverkan med andra sektorer
            är sällan eller aldrig lönsamma i kommersiell mening. Hälso- och
            sjukvårdslagen fastslår att sjukvården ska arbeta förebyggande
            mot ohälsa. Detta arbete har visat sig vara mycket kostnadseffektivt
            i termer av bättre hälsa. Trots detta har hälso- och sjukvårdens
            förebyggande arbete under lång tid varit underfinansierat och
            marginaliserat med undantag för mödra- och barnhälsovården.
          </p>
          <p xml:id="i-G4kr9ok2ZeNhufqToQEVWY">
            I och med införandet av den fria etableringsrätten och vårdvalsreformen
            har tyngdpunkten för vården blivit läkarbesöket. Det områdesansvar
            för befolkningens hälsa som primärvården tidigare hade har till
            stora delar försvunnit och med det förutsättningarna för ett bra
            folkhälsoarbete. Ett utvecklat folkhälsoarbete är en viktig del
            i arbetet med en jämlik hälsa. Det är i första hand låginkomstgrupper
            som drabbas av ett bristande folkhälsoarbete eftersom de är mest
            exponerade för olika hälsorisker som skulle kunna reduceras och
            i vissa fall elimineras genom ett systematiskt förebyggande arbete.
          </p>
          <p xml:id="i-CYvqovTXqyyiFZSpjxGDsz">
            En förutsättning för ett lyckat och effektivt folkhälsoarbete
            är det tvärprofessionella arbetet. Det finns många som inte själva
            söker upp sjukvården. För att kunna nå människor med behov av
            vård måste vårdcentralen samarbeta med exempelvis skola, försäkringskassa
            och socialtjänst samt det övriga samhället genom intresseföreningar,
            idrottsklubbar och pensionärsorganisationer. Detta arbete försvåras
            när den ökade privatiseringen ständigt ökar konkurrensen och motarbetar
            samverkan.
          </p>
          <p xml:id="i-NW9PCpN6Av9S1tkKJSa4M3">
            Några områden där Vänsterpartiet vill se större satsningar är
            insatser för minskat bruk och missbruk av tobak, alkohol och spel,
            uppmuntran till ökad fysisk aktivitet och hälsosamma matvanor
            för en minskad övervikt bland barn samt åtgärder mot de stora
            folksjukdomarna såsom diabetes och KOL.
          </p>
          <p xml:id="i-Ma36UW9N2hNrDpFs6rYhfp">
            Den psykiska ohälsan ökar i samhället och i och med det ökar
            trycket på primärvården. Vi vill öka den psykosociala kompetensen
            på bl.a. vårdcentralerna för att tidigt upptäcka och behandla
            psykisk ohälsa. En satsning på ungdomsmottagningar är också en
            satsning mot psykisk ohälsa bland unga.
          </p>
          <p xml:id="i-FhjxNMSF2E7Vv2rx972rBx">
            Vänsterpartiet avsätter i sin budget en miljard kronor till det
            förebyggande arbetet mot ohälsa. Pengarna ska användas till det
            tvärprofessionella arbetet inom primärvården så att områdesansvaret
            kan utvecklas. Vår satsning leder till minst 2 000 nya jobb. Det
            finns flera olika yrkesgrupper som behövs i det förebyggande arbetet
            mot ohälsa. Några exempel är arbetsterapeuter, dietister, sjukgymnaster,
            kuratorer, psykologer, sjuksköterskor och läkare. Pengarna ska
            vara öronmärkta för förebyggande arbete och gå till de verksamheter
            som lever upp till kraven på samarbete, områdesansvar samt tvärprofessionellt
            arbete. En tydlig uppföljning av insatserna ska göras och efter
            fem år ska finansieringen ingå i det generella statsbidraget.
          </p>
          <p xml:id="i-5bADawxcm488YX67Dnfqdm">
            Det bör göras betydande satsningar på det förebyggande arbetet
            mot ohälsa. Detta bör riksdagen som sin mening ge regeringen till
            känna.
          </p>
        </div>
        <div xml:id="i-5tKQe16bkoQ2S9fGuumw19" type="motSignatures">
          <list xml:id="i-6T1zq9TS1XPdjbuWpjeEP5">
            <item xml:id="i-NrsndD5GcDX1jsRctitGy7" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-NogKcGXCx6Se6sAUsXPE2i" who="i-CpDe8Ez4j6HcFbBfHMRKAE">
              Bengt Berg (V)
            </item>
            <item xml:id="i-SkX3ChcxxsqEKBBRpKgTzM" who="i-JxxHuvwXWsJTZYTnBZLHj">
              Marianne Berg (V)
            </item>
            <item xml:id="i-HXsebZH7GxN9XsGi4JHoTj" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-VtooHVnrqCUGh1uCNywcH5" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-EFUYKFisqFpCffaN5EJUWv" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
