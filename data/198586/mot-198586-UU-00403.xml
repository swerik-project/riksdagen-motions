<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-UU-00403">
  <teiHeader>
    <fileDesc>
      <titleStmt>
        <title>Fred och nedrustning</title>
        <author corresp="i-5wPAQ1MDLRTsW1XngYcD46">Lars Werner m. fl. (vpk) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fred och nedrustning</title>
          <idno type="rdwebb">G902U403</idno>
          <rs type="number">U403</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/G902U403/text</ref>
          <ref type="dokument_url_html">http://data.riksdagen.se/dokument/G902U403</ref>
          <ref type="dokumentstatus_url_xml">http://data.riksdagen.se/dokumentstatus/G902U403</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>Jörn Svensson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>Oswald Söderqvist</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>Nils Berndtson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MPS3VVhbHzeZgPLipcK6qD" type="signed"/>
        <correspContext corresp="i-MPS3VVhbHzeZgPLipcK6qD">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-RbKNMUyo9hNCG3nSXBGQAq"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-VtWQs1mfimPMyjw5HVXR4i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_u_403/mot_198586_u_403-001.pdf"/>
      <div type="motHeader" xml:id="i-PAAax8MvcxyrBQW3u93aT3">
        <div type="motTitle" xml:id="i-XavD2CQ5g3jEV3LEGxi13x"/>
        <div type="motSubmissionInfo" xml:id="i-BsPeVVnpejxHG3oXtQdedG"/>
      </div>
      <div type="motBody" xml:id="i-Ns2ZgpStZ3T4J1SJzMHnak">
        <div xml:id="i-3tq7ftfJPNNZkzBwDUajbL">
          <p xml:id="i-9AJD7YYvZJqsfp3iRYSVac">
            Motion till riksdagen 1985/86:U403 Lars Werner m. fl. (vpk)
          </p>
          <p xml:id="i-5ffp8DjUnKkBYRiy2M5NUb">
            Fred och nedrustning
          </p>
          <p xml:id="i-MeeZFYdxaDMJZxAWCWQvUK">
            Allmän inledning
          </p>
          <p xml:id="i-F4M5FrzJqE2mxnudVszwme">
            1980-talet har hittills varit ett förlorat årtionde för freds-
            och nedrustnings- strävandena. Nedrustningsförhandlingarna har
            inte givit några resultat. Antalet kärnvapen har fortsatt öka.
            Miltitärutgifterna har nått nya rekord- noteringar, framför allt
            som ett resultat av USA :s massiva upprustningspro- gram, men
            också som en följd av höjda försvarsanslag i Sovjetunionen. Den
            vapentekniska utvecklingen har dragit in varje hörn av jorden
            i kärnvapenstrategin och gjort varje världsdel till ett möjligt
            stridsområde. President Reagan vill nu dessutom militarisera rymden
            med sitt projekt Stjärnornas krig. Motsättningarna mellan stormakterna
            och militärallianserna har varit starka och skapat ett ansträngt
            internationellt klimat. Stormakterna uppträ- der alltmer nonchalant
            mot folkrätten och mindre nationer. USA invaderade t. ex. Grenada,
            hotar Nicaragua, blandar sig i olika länders inre angelägenheter
            och stödjer militär terrorverksamhet mot folk- valda regeringar.
            Sovjetunionens invasion i Afghanistan är inne på sitt åttonde
            år. Som en sund reaktion har dock den internationella fredsrörelsen
            vuxit. Världen över demonstrerar man mot kapprustningen och kärnvapenupp-
            rustningen — för fred, avspänning och nedrustning. Allt fler protesterar
            mot stormakternas arrogans, inser kapprustningens vanvett och
            kräver en global nedrustning och omfördelning av resurser från
            det militära till tredje världens fattiga länder och folk — för
            etablerandet av en ny ekonomisk världsordning. Efter valet 1982
            har de svenska insatserna för att främja avspänning och nedrustning
            tilltagit. Regeringen har tagit olika konkreta initiativ, t. ex.
            i den nordiska zon-frågan, lanserat förslag om en i Centraleuropa
            kärnva- penfri gränskorridor, haft ett omfattande internationellt
            utbyte, m. m. Statsministerns engagemang i den oberoende FN-kommissionen
            för ned- rustning och säkerhetsfrågor har varit värdefullt, liksom
            de s. k. femkonti- nent-initiativen. Vpk har givit sitt stöd till
            dessa konstruktiva insatser. Regeringens progressiva utrikes-
            och fredspolitik har dock i vissa stycken varit inkonsekvent och
            kritiserats. Vpk är t. ex. starkt kritiskt emot den ökade satsningen
            på det militära försvaret, prutningen av biståndet, oviljan att
            skärpa bojkottåtgärderna mot Sydafrika och satsningen på en ökad
            svensk vapenexport.
          </p>
          <pb facs="riksdagen-motions-pdf/data/198586/mot_198586_u_403/mot_198586_u_403-002.pdf"/>
          <p xml:id="i-FJ1ANeSsy3UkNjz2LvqPxN">
            Under 1985 väcktes förhoppningar om ett genombrott för nedrustnings-
            strävandena. USA:s och Sovjetunionens ledare, Reagan resp. Gorbatjov,
            träffades, samtalade, ingick vissa avtal och enades om ett gemensamt
            utta- lande om nedrustningsförhandlingarna och om fortsatta samtal
            mellan de båda ledarna. Mötet var nyttigt och nödvändigt för att
            skapa ett bättre klimat för en dialog och förhandlingar. Den 15
            januari lade Gorbatjov fram ett förslag syftande till att avskaffa
            alla kärnvapen till år 2000. I en första etapp föreslogs att USA
            och Sovjet- unionen skulle halvera sitt antal långdistansmissiler
            samt besluta om ett fullständigt avskaffande av amerikanska och
            sovjetiska medeldistansmissi- ler i den europeiska zonen. I förslagets
            andra etapp skulle övriga kärnvapenmakter, dvs. Kina, Frankrike
            och England engageras i kärnvapennedrustningen. I den tredje och
            sista etappen skulle alla övriga kärnvapen börja avskaf- fas så
            att det vid år 2000 inte längre finns några kärnvapen kvar på
            vår jord. Samtidigt med detta förlängde Sovjetunionen sitt ensidiga
            moratorium för kärnvapenprov med tre månader. Det sovjetiska nedrustningsförslaget
            utgör en konstruktiv utgångspunkt för nedrustningsförhandlingarna.
            Förslaget skapar förutsättningar för att befria vår jord från
            kärnvapen och för att förhindra en militarisering av rymden. Det
            är bra att nedrustningsförhandlingarna fått denna inriktning och
            att stormakterna nu kan komma i gång med förhandlingar om att
            avskaffa kärnvapen. Men fredsrörelsen och den internationella
            opinionen kan inte slå sig till ro med detta. Tvärtom är det nu
            nödvändigt att öka ansträngning- arna för att pressa fram ett
            slutligt avtal om kärnvapnens avskaffande. Sverige som levt i
            fred i mer än 170 år har ett särskilt ansvar för att arbeta för
            fred och nedrustning, och som ett neutralt och alliansfritt land
            har vi därtill särskilda möjligheter att agera för fred och nedrustning.
            Till årets riksmöte lägger vpk fram ett stort antal partimotioner
            i olika solidaritets-, freds- och säkerhetspolitiska frågor. I
            denna partimotion från vpk redovisas partiets syn på olika freds-
            och nedrustningsfrågor, presenteras konkreta förslag och föreslås
            riksdag och regering att vidta olika åtgärder för att främja freds-
            och nedrustningssträ- vandena, nationellt och internationellt.
          </p>
          <p xml:id="i-HL91vk1FrbpbWKVFdGGmff">
            För ett totalförbud mot kärnvapen
          </p>
          <p xml:id="i-TL5AG1CvBgD1qYZrMwckDA">
            Läkare mot kärnvapen och andra liknande fredsorganisationer har
            visat effekterna av ett kärnvapenkrig. Olika ekonomer har beräknat
            kostnaderna för kärnvapen och de militära rustningarna. Slutsatsen
            för varje förnuftig människa kan bara bli att kärnvapen måste
            förbjudas och förstöras. Vpk föreslår att riksdagen uttalar sitt
            stöd för målsättningen att få bort alla kärnvapen, att kraftigt
            reducera kapprustningen på jorden och att för- bjuda militarisering
            av rymden. Regeringen bör också verka till stöd för
          </p>
          <p xml:id="i-2hgHtD5WbgJhXgFbn899Fc">
            Mot. 1985/86 U403
          </p>
          <pb facs="riksdagen-motions-pdf/data/198586/mot_198586_u_403/mot_198586_u_403-003.pdf"/>
          <p xml:id="i-QZFscvxHXMcWSXaW1LZHiB">
            dessa målsättningar i olika internationella sammanhang och i
            samarbete med andra neutrala och alliansfria länder.
          </p>
          <p xml:id="i-Uugsm9hEvcDphaRq9oQvcP">
            Stärk FN:s roll
          </p>
          <p xml:id="i-QCubcjzT2nqVp1Df38exUd">
            FN högtidlighöll 1985 fyrtioårsjubileet av sitt bildande. Vid
            bildandet, di- rekt efter andra världskriget, stod nedrustningsfrågorna
            i centrum för orga- nisationens arbete. Därför intar freds- och
            nedrustningsfrågorna en viktig roll i FN:s stadgar. FN spelar
            dock inte den roll det borde göra i nedrustningsarbetet. Ned-
            rustningsarbetet dominieras av stormakternas nationella militär-
            och säker- hetspolitiska intressen, utan reella möjligheter för
            andra nationer att påver- ka förhandlingarnas inriktning och eventuella
            överenskommelsers inne- håll. För oss i Norden kommer detta bl.
            a. till uttryck i utplaceringen av euro- missiler, svårigheter
            att inrätta en nordisk kärnvapenfri zon, m. m. Allt starkare krav
            har rests av olika stater, både av allierade, neutrala och alliansfria,
            att demokratisera nedrustningsprocessen och att ge alla berörda
            stater insyn och möjlighet att påverka förhandlingar och avtal.
            Från olika håll reses krav och förslag om att stärka FN:s roll
            i nedrust- ningsarbetet och utvidga kretsen av förhandlande nationer.
            Bl. a. har olika företrädare för den svenska regeringen uttalat
            sig för en mer demokratiskt ordnad nedrustnignsprocess och ett
            starkare FN. Vpk föreslår att riksdagen skall uttala sig för en
            mer demokratisk för- handlingsordning och ett starkare FN. Riksdagen
            bör ge i uppdrag åt rege- ringen att i FN och i andra sammanhang
            verka för en sådan ny ordning.
          </p>
          <p xml:id="i-E22Gc2uBRsmgDGJzCkC9Vo">
            Ökat stöd till fredsorganisationer
          </p>
          <p xml:id="i-VkhcHtz9ruHk8D85Vd7LBz">
            Fredsrörelsen har vuxit kraftigt och givit viktiga bidrag för
            att främja fred, avspänning och nedrustning. Stödet till fredsorganisationerna
            har ökat men är fortfarande begränsat jämfört exempelvis med landets
            militärutgifter. Det är angeläget att fredsrörelsen har resurser
            för att självständigt grans- ka kapprustningen och att kunna utarbeta
            nedrustningsförslag. Vpk föreslår därför riksdagen att rekommendera
            regeringen att höja an- slaget till fredsrörelsen i Sverige.
          </p>
          <p xml:id="i-S3v6txCizP9h1598yRQKhw">
            Bistånd för fred
          </p>
          <p xml:id="i-TRe7H88fpTpW1vvnBQgJ8h">
            Det är bra att regeringen nu vidhåller enprocentsmålet för det
            svenska bi- ståndet. Världens behov överskrider dock vida det
            bistånd som I-världens länder utger. I längden räcker det inte
            heller med enbart bistånd. Det be- hövs en helt ny ekonomisk världsordning
            med en massiv omfördelning av resurser från de rika till de fattiga
            nationerna. Bistånd kan bidra till att främja avspänning, fred
            och nedrustning. Vpk har i en särskild biståndspolitisk motion
            behandlat utgångspunkterna för och innehållet i den svenska biståndspolitiken.
          </p>
          <p xml:id="i-LEuiUCJWWqD4qLqQsY7sKk">
            Mot. 1985/86 U403
          </p>
          <pb facs="riksdagen-motions-pdf/data/198586/mot_198586_u_403/mot_198586_u_403-004.pdf"/>
          <p xml:id="i-LnnHrHzuzgMgfvBx5BcqP4">
            Förtroendeskapade åtgärder
          </p>
          <p xml:id="i-9e91u8KUJY6ccrASGExUHu">
            Konferensen om förtroende- och säkerhetsskapande åtgärder och
            nedrust- ning i Europa öppnades den 17 januari 1984 i Stockholm.
            Avsikten är att konferensen skall avslutas under 1986, i god tid
            inför ESK:s uppföljnings- möte i Wien (nov. 1986). Konferensen
            inleddes i en tid av hårda stormaktsmotsättningar och ett bistert
            internationellt klimat. Den välkomnades därför som en möjlighet
            att skapa ett mer avspänt och konstruktivt politiskt klimat, att
            diskutera och möjligen att enas om konkreta åtgärder för att skapa
            en ökad säkerhet i Europa. Konferensens arbete har dock hittills
            inte avsatt några konkreta, positiva resultat. Sverige och en
            rad andra NN-länder har gjort stora ansträngningar att finna framkomliga
            vägar, vilket dock misslyckats främst på grund av motsättningar
            mellan USA och Sovjetunionen. Den svenska regeringen och den svenska
            delegationen bör fortsätta sina ansträngningar för att söka åstadkomma
            en överenskommelse om olika förtroende- och säkerhetsskapande
            åtgärder i Europa. Utöver det borde också riksdag och regering
            överväga att ensidigt och tillsammans med övriga nordiska länder
            vidta förtroende- och säkerhets- skapande åtgärder i det nordiska
            området. Som ett resultat av det ändrade säkerhetspolitiska läget
            i Europa och Norden hart. ex. antalet militära incidenter ökat.
            Således har antalet gräns- kränkningar av svenskt luftrum och
            territorialvatten på senare år blivit allt fler. Det har varit
            fråga om ubåtskränkningar, flygplanskränkningar och brott mot
            svenska tillträdesbestämmelser. Det stora flertalet incidenter
            har tilkommit i anslutning till militära öv- ningar i det svenska
            och nordiska området. Det har visat sig att den nuva- rande lagstiftningen
            är otillräcklig, varför det framstår som angeläget att vidta åtgärder
            för att begränsa sådana övningar och incidenter. Vpk föreslår
            riksdagen att skärpa tillträdesreglerna för militära enheter på
            svenskt territorium, t. ex. förbud mot militära övningar, militära
            tester, militära transporter av trupper och material och krav
            om garantier för att enheter i främmande militärbesök inte är
            utrustade med kärnvapen. Vidare föreslår vpk riksdagen att verka
            för en kraftig begränsning av militära öv- ningar i det nordiska
            området.
          </p>
          <p xml:id="i-5y8v35eS36jesLTyJuSGxE">
            Nordisk kärnvapenfri zon
          </p>
          <p xml:id="i-29N9oGv479RPztmoqT2Ane">
            Vpk har i ett antal partimotioner de senaste åren lagt fram förslag
            för att påskynda och underlätta införandet av en nordisk kärnvapenfri
            zon, t. ex. förslag om ett mer systematiskt arbete, nordiska konferenser,
            regeringssam- tal, parlamentariskt utbyte och utredning av vissa
            frågor. Arbetet med zon- frågan har blivit alltmer konkret. Regeringen
            har tagit fasta på förslag som väckts i bl. a. våra motioner och
            har systematiserat sina insatser. En nordisk konferens med parlamentariker,
            statsråd, säkerhetspolitiska experter och företrädare för fredsrörelsen
            genomfördes t. ex. i Köpenhamn november 1984. En liknande konferens
            med parlamentariker och statsråd från de olika nordiska länderna
            genomfördes i oktober 1985. Denna pro- cess är bra och bör utvecklas
            vidare.
          </p>
          <p xml:id="i-H5sqS8VUfEvQ2ixNLU2rvc">
            Mot. 1985/86 U403
          </p>
          <pb facs="riksdagen-motions-pdf/data/198586/mot_198586_u_403/mot_198586_u_403-005.pdf"/>
          <p xml:id="i-7gSAjGNFErPjh4MN6boQ14">
            En klar majoritet av människorna i Norden stödjer förslaget om
            en nor- disk kärnvapenfri zon. Alla nordiska regeringar har också
            uttalat sig för en sådan zon. De invändningar som rests har kommit
            från NATO-medlems- länderna Norge och Danmark och har mest bestått
            av invändningar från NATO än från de berörda regeringarna. Enda
            sättet att bearbeta dessa hinder och förbehåll är att vidareutveckla
            det konkreta arbetet för ett zonarrangemang. De nordiska länderna
            borde nu kunna enas om ett principbeslut om att inrätta en nordisk
            zon. Arbetet skulle därmed kunna bli mer konkret och föra hela
            zon-frågan framåt. Vpk föreslår riksdagen att fatta ett principbeslut
            om att inrätta en nordisk kärnvapenfri zon och att verka för att
            övriga nordiska länder gör det sam- ma.
          </p>
          <p xml:id="i-RyDx4HwDadYNm9No69xMxW">
            En från kemiska vapen fri zon i Europa
          </p>
          <p xml:id="i-XRdvs2VcDjibFMgPAutGuN">
            Efter ett mångårigt produktionsstopp för kemiska stridsmedel
            beviljade den amerikanska kongressen i juni 1985 Reaganadministrationens
            begäran om anslag för tillverkning av binära nervgaser fr. o m.
            september 1987. An- slaget beviljades dock med förbehållet att
            tillverkning ej får inledas om ett avtal om kemiska vapen då träffats
            mellan USA och Sovjetunionen. För- handlingar pågår mellan stormakterna,
            men utsikterna för ett avtal är små på grund av stora motsättningar
            om bl. a. kontrollen och efterlevnaden av ett avtal. Den 19 juni
            1985 presenterades ett intiativ av SPD (BRD) och SED (DDR) om
            skapandet av en zon i Europa fri från kemiska vapen. Utöver det
            positiva faktum att detta är det första nedrustningsförslag som
            politiker i de båda tyska staterna gemensamt utarbetat tillkommer
            att förslaget (genom- fört) medför en verklig nedrustning, då
            kemiska vapen enligt överenskom- melsen skall dras bort och inte
            införas på nytt. Överenskommelsen syftar till att få bort och
            förbjuda all placering av kemiska vapen i Europa. Zonen skulle
            till att börja med kunna omfatta BRD, DDR och Tjeckoslovakien
            — och i ett nästa steg av Mellaneuropa: Belgien, Luxemburg, Nederländerna
            och Polen. Andra stater skulle senare kunna ansluta sig till zonen.
            Överenskommelsen inrymmer även frågan om kontroll av efterlevnaden
            av ett sådant zonavtal. En internationell kontroll- kommission,
            bestående av de undertecknande nationerna, bör skapas och ges
            rätt till inspektion av misstänkta överträdelser. Detta tyska
            initiativ för skapandet av en från kemiska vapen fri zon i Europa
            utgör ett viktigt framsteg i kampen för fred, avspänning och ned-
            rustning, och det kan stå som förebild för stormakternas förhandlingar
            och öka pressen på dem att ingå en överenskommelse. Vpk föreslår
            riksdagen att uttala stöd för detta initiativ och att ge i upp-
            drag år regeringen att internationellt verka för inrättandet av
            en sådan zon och för ett totalförbud mot tillverkning, utplacering
            och användning av kemiska vapen.
          </p>
          <p xml:id="i-RnhwAPKnDi1Un1yc6UTwou">
            Mot. 1985/86 U403
          </p>
          <pb facs="riksdagen-motions-pdf/data/198586/mot_198586_u_403/mot_198586_u_403-006.pdf"/>
          <p xml:id="i-WgRBfQUy9sXWRwHmepJ3xJ">
            Förstärkt folkrättsligt neutralitetsskydd
          </p>
          <p xml:id="i-SovDPwi6UYjsjpFLSdqEP6">
            Sveriges och andra neutrala länders neutralitet grundas bl. a.
            på neutrali- tetsreglerna i 1907 års Haag-konvention. Men dessa
            regler var anpassade efter den tidens krigsvillkor och vapenteknologi.
            Den snabba vapenutveck- lingen har sedan dess drastiskt förändrat
            villkoren utan att neutralitetsreg- lerna ändrats på motsvarande
            sätt. Den svenska regeringen bör därför ver- ka för en översyn,
            modernisering och utveckling av det folkrättsliga neutra- litetsskyddet.
            En fråga som föranleder detta är t. ex. kryssningsmissilernas
            konsekven- ser. Enligt Haag-konventionen måste varje neutral stat
            förhindra främman- de stater att utnyttja den egna statens territorium
            för anfall mot en tredje stat. Om Sverige inte skulle kunna hindra
            NATO-missiler på väg mot mål i andra länder, skulle Sverige inte
            leva upp till Haag-konventionens neutrali- tetsregler. Vpk föreslår
            riksdagen att besluta ge regeringen i uppdrag att låta utreda
            frågan om förstärkning av det folkrättsliga neutralitetsskyddet
            och att över- lägga med andra neutrala stater i syfte att åstadkomma
            ett gemensamt upp- trädande för att stärka det folkrättsliga neutralitetsskyddet.
          </p>
          <p xml:id="i-Dajmynp86odtY1ZnkCU1TD">
            Inrättandet av ett kriskontrollcentra
          </p>
          <p xml:id="i-7Z71RNoFrUQ7AoL8dav3uj">
            Riskerna för att ett krig eller kärnvapenkrig skall inledas av
            misstag har ökat. I USA har avslöjats att man på grund av datorfel
            vid flera tillfällen varit oerhört nära ett kärnvapenkrig. I februari
            1985 anordnade flera olika yrkesgrupper mot kärnvapen en internationell
            konferens på temat Kärnvapen av misstag. Ett förslag från denna
            konferens var inrättandet av ett s. k. kriskontrollcentrum, bemannat
            av kärnvapenmaktenra, med en möjlighet att förhindra att kriser
            eller krig utbryter av misstag. Föreningen Svenska jurister mot
            kärnvapen tillskrev i juni 1985 samtliga deltagarstater vid Stockholmskonferensen
            och föreslog bl. a. inrättandet av ett sådant kriskontrollcentrum.
            Vpk föreslår riksdagen att uttala sitt stöd för förslaget och
            förklara att vårt land är villigt att stå som värd för ett av
            kärnvapenmakterna bemannat kriskontrollcentrum och att samtidigt
            ge regeringen i uppdrag att framlägga ett konkret förslag.
          </p>
          <p xml:id="i-KCxbYr26LYw5thJG3ffe9q">
            Svensk vapenexport
          </p>
          <p xml:id="i-SaEQEYZJPqP4PwTxQndXaj">
            Världens samlade upprustning uppgick för 1984 till omkring 800
            miljarder dollar. Den huvudsakliga anledningen till denna accelerering
            är enligt SI- PRI det massiva upprustningsprogrammet i USA, som
            medfört en ökning med ca 90 sedan 1981. Rustningsökningarna i
            NATO beräknas till 2 2 under motsvarande period. Det är svårare
            att beräkna Sovjetunionens militärutgifter, men enligt of- ficiell
            statistik hölls upprustningen på en i stort sett oförändrad nivå
            under åren 1970—1984. På senare tid har dock utgifterna räknats
            upp med 12 24.
          </p>
          <p xml:id="i-2q9w5oUwxJk65uM6enEi4m">
            Mot. 1985/86 U403
          </p>
          <pb facs="riksdagen-motions-pdf/data/198586/mot_198586_u_403/mot_198586_u_403-007.pdf"/>
          <p xml:id="i-ARycefMVQdrJDVigeM6uzL">
            Tredje världens andel av upprustningskostnaderna har minskat,
            främst som ett resultat av att många länder är kraftigt skuldsatta.
            Detta är också en förklaring till att den internationella vapenhandeln
            visat en viss minskning. Länderna får inte krediter som tidigare
            och har inte råd att köpa vapen. Stormakternas andel av vapenexportvolymen
            har minskat mer än den totala minskningen. Denna minskning har
            skapat ett ökat utrymme för andra vapenexporterande länder, t.
            ex. Frankrike, Storbritannien, Spanien och Västtyskland. Men också
            Sverige deltar i vapenexporten, och på senare år har en rad märkliga
            avslöjanden gjorts om den svenska vapenexporten. Svenska va- pen
            har återfunnits i länder som det enligt svensk lag är förbjudet
            att expor- tera vapen till. Svenska freds- och skiljedomsföreningen
            har avslöjat att Bofors på ett uppenbart sätt brutit mot den svenska
            vapenexportlagen, och frågan är nu föremål för polisundersökning.
            Vpk har i en särskild partomotion väckt frågan om en översyn och
            skärp- ning av den svenska vapenexportlagen. Reglerna måste bli
            strängare, insy- nen måste ökas och kontrollen måste bli effektivare.
          </p>
          <p xml:id="i-6vwcfnzGaHJnoe1PqdtYEN">
            Inga Thorssons rapport om övergång till civil produktion
          </p>
          <p xml:id="i-SQgdAUA1RSb3xqQ2uZA818">
            1977 föreslog de nordiska länderna FN att utreda sambandet mellan
            ned- rustning och utveckling. Ett syfte med denna studie var att
            belysa kapprust- ningens konsekvenser och möjligheterna till en
            omfördelning av resurser vid en militär nedrustning. 1981 presenterades
            FN-studien och FN:s 37:e generalförsamling uppma- nade medlemsländerna
            att vidta åtgärder i överensstämmelse med studien. 1983 beslöt
            regeringen att följa upp FN-studien med en liknande svensk studie.
            Uppdraget gavs Inga Thorsson som uppmanades att arbeta skynd-
            samt och att redan i juni 1984 avge sitt betänkande. 1984 presenterade
            också Inga Thorsson sin utredning (SOU 1984:62, Med sikte på nedrustning,
            omställning från militär till civil produktion). Några fakta ur
            utredningen: 1982/83 köpte försvaret tjänster och materi- el för
            6,7 miljarder kronor från ca I 500 leverantörer. Antalet anställda
            hos de fem största tillverkarna (Bofors, FFV, Saab-Scania, Ericsson
            och Volvo Flygmotor) var 1983 drygt 23 600 och svarade för 80
            ?4 av all materiel som tillverkas i landet för det svenska försvaret.
            Vpk föreslår riksdagen att besluta begära förslag från regeringen,
            med utgångspunkt i Inga Thorssons studie, om åtgärder för att
            åstadkomma en omställning från militär till civil produktion.
          </p>
          <p xml:id="i-9ziWYUwUh6q9FR9hv4CFJF">
            Diplomati
          </p>
          <p xml:id="i-Tg8saWnbh3CHX8bEU9NTi1">
            Regeringen har sedan valet 1982 haft ett rikligt diplomatiskt
            utbyte. De diplomatiska förbindelserna med Sovjetunionen, som
            varit ansträngda, har kunnat förbättras under stor politisk enighet.
            Vpk ser positivt på regeringens hittillsvarande diplomatiska insatser
            och vill uttala stöd för ett fortsatt intensivt utbyte. Vpk föreslår
            riksdagen att uttala att regeringen bör ägna tredje världens länder
            ett ökat utrymme i det kommande internationella utbytet.
          </p>
          <p xml:id="i-UxSK1rhT4H6HDym2nqfdsR">
            Mot. 1985/86 U403
          </p>
          <p xml:id="i-DCSxazpHr7uqoTPcPi7UWm">
            16
          </p>
          <pb facs="riksdagen-motions-pdf/data/198586/mot_198586_u_403/mot_198586_u_403-008.pdf"/>
          <p xml:id="i-4XYTdbkzvHwn6CYt4v5P5e">
            Alliansfria rörelsen
          </p>
          <p xml:id="i-8JFqRTSiqacsUSGkjrt2vK">
            Den alliansfria rörelsen är en internationell sammanslutning
            av neutrala och alliansfria stater. Sverige är icke medlem av
            rörelsen, men medverkar numer i dess möten som observatör. Vpk
            ser positivt på dessa kontakter och menar att de borde kunna ytterli-
            gare utökas och fördjupas i frågor som rör fred och nedrustning,
            solidaritet och bistånd. Vpk föreslår därför riksdagen att uttala
            stöd för utökade och fördjupade kontakter med den alliansfria
            rörelsen.
          </p>
          <p xml:id="i-5tS5ZAAbxLFzQLLCUvp5db">
            Studie om sambandet kärnkraft — kärnvapen
          </p>
          <p xml:id="i-DzLnFRF8NPSYa4bsLNmfDp">
            Det finns ett direkt samband mellan kärnkraft och kärnvapen.
            Använt kärnbränsle i civila reaktorer kan användas för vapenändamål.
            Processerna i en reaktor som används för energiframställning och
            i en reaktor i ett kärnvapenprogram är i princip identiska. I
            USA har också olika civila reaktorer flyttats över till landets
            militära program. Spridning av kärnkraftsteknologi medför således
            också risk för sprid- ning av kärnvapen. Sydafrika och Israel
            har t. ex. utvecklat en kärnvapen- teknologi just genom utbyggnaden
            av ett civilt kärnkraftsprogram. Den svenska exporten av kärnkraftsteknologi
            till t. ex. Sydkorea kan så- ledes bidra till en spridning av
            kärnvapenteknologi och kärnvapen. Vpk föreslår att Sverige gör
            en grundlig studie av sambandet kärnkraft — kärnvapen, både när
            det gäller användningen i civila och militära reaktorer och när
            det gäller användningen av civilt framställt plutonium efter att
            det upparbetats.
          </p>
          <p xml:id="i-TPqeaydhj9jcFuGjh4Bczp">
            Studie om upprustningens orsaker
          </p>
          <p xml:id="i-TFcPztgnvPXJM6Dy1HVC4D">
            Upprustningen fortsätter att öka på ett oroande sätt. För att
            förstå bakgrun- den till detta och för att rätt kunna verka för
            en kraftig begränsning av upprustningen behövs en ökad insikt
            om orsakerna till den. Sådana studier genomförs i FN och andra
            sammanhang. Det är dock nödvändigt att belysa denna fråga från
            många olika håll. En brist har hittills varit att dessa studier
            underskattat de ekonmiska drivkrafterna bakom upp- rustningen,
            t. ex. rustningsindustrins intressen och transnationella företags
            jakt efter råvaror. Vpk föreslår riksdagen att ge regeringen i
            uppdrag att genomföra en svensk studie om upprustningens orsaker,
            med särskild belysning av de ekonmiska drivkrafterna.
          </p>
          <p xml:id="i-62igjbXSrrczbfZa8kee4j">
            Studie för gemensam säkerhet
          </p>
          <p xml:id="i-QJq8UJqaqr5RzzcBf7scvT">
            Med kärnvapen följde den s.k. terrorbalansen och avskräckningsteorin
            samt hotet om hela jordens utplåning vid ett krig. Denna försvarsdoktrin
            har spelat ut sin roll; i stället för gemensam osäkerhet behövs
            ett säkerhets- politiskt system för gemensam säkerhet. Alldeles
            oavsett hur det går i förhandlingarna mellan stormakterna om en
            kraftig reducering och ett slutligt avskaffande av kärnvapnen
            måste ar-
          </p>
          <p xml:id="i-7DpKPfwCxueuq2tjP3DCQb">
            Mot. 1985/86 U403
          </p>
          <pb facs="riksdagen-motions-pdf/data/198586/mot_198586_u_403/mot_198586_u_403-009.pdf"/>
          <p xml:id="i-MCnsPyQB42gDugxVKav7hg">
            betet med ett sådant nytt säkerhetspolitiskt system inledas.
            Detta gäller inte bara kärnvapenmakterna utan också länder som
            Sverige som grundat sin försvars- och säkerhetspolitik på kärnvapenstrategin.
            Riksdag och regering bör därför redan nu skapa förutsättningar
            för en sådan svensk studie. Till skillnad mot tidigare bör detta
            arbete inte enbart hänskjutas till militären utan också till civila
            freds- och konfliktforskare. Vpk föreslår att riksdagen ger regeringen
            i uppdrag att inleda en studie om ett nytt säkerhetspolitiskt
            system grundat på gemensam säkerhet.
          </p>
          <p xml:id="i-PSnfhQBWi5is1Fa4iYgpBU">
            Hemställan
          </p>
          <p xml:id="i-BXH8p64G541m4UvaHvfjMb">
            Med hänvisning till det ovan anförda föreslås I. att riksdagen
            godkänner vad som anförs i motionen om förbud mot kärnvapen och
            militarisering av rymden, 2. att riksdagen godkänner vad som i
            motionen anförs om att stär- ka FN:s roll och tillkännager regeringen
            detta, 3. att riksdagen rekommenderar regeringen att höja anslagen
            till fredsorganisationerna i Sverige, 4. att riksdagen godkänner
            vad som i motionen anförs om Stock- holmskonferensen och lägger
            fram förslag om ensidiga svenska åt- gärder för att öka säkerheten
            i Nordeuropa i enlighet med vad som anförs i motionen, 5. att
            riksdagen begär att regeringen upptar diskussioner med Fin- land
            om inrättandet av en nordisk kärnvapenfri zon i enlighet med vad
            som anförs i motionen, 6. att riksdagen uttalar sitt stöd för
            det tyska initiativet för att skapa en från kemiska vapen fri
            zon i Europa och begär att regeringen internationellt verkar för
            ett totalförbud mot tillverkning, utplace- ring och användning
            av kemiska vapen, 7. att riksdagen beslutar begära att regeringen
            utreder frågan om förstärkning av det folkrättsliga neutralitetsskyddet
            i enlighet med vad som anförs i motionen, 8. att riksdagen uttalar
            sitt stöd för förslaget om inrättandet av ett av kärnvapenmakterna
            bemannat kriskontrollcentrum i Sverige, 9. att riksdagen hos regeringen
            hemställer om förslag i anledning av SOU 1984:62 om ”Omställning
            från mililtär till civil produktion i Sverige”, 10. att riksdagen
            godkänner vad som i motionen anförts om diplo- matiska kontakter
            och tillkännager regeringen detta, 11. att riksdagen godkänner
            vad som i motionen anförts om för- djupade svenska kontakter med
            den alliansfria rörelsen, 12. att riksdagen hos regeringen hemställer
            om en grundlig redo- visnig av sambandet kärnkraft — kärnvapen
            i enlighet med vad som anförs i motionen, 13. att riksdagen av
            regeringen begär en studie om upprustningens orsaker, 14. att
            riksdagen godkänner vad som i motionen anförs om en studie om
            ett nytt säkerhetspolitiskt system för gemensam säkerhet och tillkännager
            regeringen detta.
          </p>
          <p xml:id="i-5y5hq5PtK6tLiqZFHkfwuM">
            Mot. 1985/86 U403
          </p>
          <pb facs="riksdagen-motions-pdf/data/198586/mot_198586_u_403/mot_198586_u_403-010.pdf"/>
          <p xml:id="i-XkwXBn4s3pr2eBaBxmzzQm" type="date">
            Stockholm den 24 januari 1986
          </p>
          <p xml:id="i-D1W5SXD7np93gqjE8A6xf2">
            Lars Werner (vpk) Bertil Måbrink (vpk) Nils Berndtson (vpk)
          </p>
          <p xml:id="i-CtAxUgCKCGLdmDDD7K18AH">
            Jörn Svensson (vpk) Inga Lantz (vpk) Oswald Söderqvist (vpk)
          </p>
          <p xml:id="i-KVkQK3JkeqX2Rq4aFJFhj6">
            Mot. 1985/86 U403
          </p>
          <pb facs="riksdagen-motions-pdf/data/198586/mot_198586_u_403/mot_198586_u_403-011.pdf"/>
          <p xml:id="i-CNLttnUN5MhxXHZFTYzkGB">
            Liber Tryck AB Stockholm 1986
          </p>
        </div>
      </div>
    </body>
  </text>
</TEI>
