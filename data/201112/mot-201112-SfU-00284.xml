<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SfU-00284">
  <teiHeader>
    <fileDesc>
      <titleStmt>
        <title>Jämställd föräldraförsäkring</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jämställd föräldraförsäkring</title>
          <idno type="rdwebb">GZ02Sf284</idno>
          <rs type="number">Sf284</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GZ02Sf284/text</ref>
          <ref type="dokument_url_html">http://data.riksdagen.se/dokument/GZ02Sf284</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sf284</ref>
          <ref type="doc">http://data.riksdagen.se/fil/ABE5677D-C599-4549-8EB4-ACF65A407682</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5eZKCBpC9qhhVEyszeW4AC" type="signed"/>
        <correspContext corresp="i-5eZKCBpC9qhhVEyszeW4AC">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-6aNLDT8Gwdp2cAxfxiTs3s" type="numbering">
          <date when="2011-10-10"/>
        </correspAction>
        <correspAction xml:id="i-5aaP721LLnrBgzahdzoevn" type="submission">
          <date when="2011-10-05"/>
        </correspAction>
        <correspAction xml:id="i-ExTS7iiGhMwZrrGDFbiSKc" type="transfer">
          <date when="2011-10-04"/>
        </correspAction>
        <correspAction xml:id="i-2EXDcfdAjeukeoHHZJX9NV" type="assigned"/>
        <correspContext corresp="i-2EXDcfdAjeukeoHHZJX9NV">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5AmfsY37oJ5dcLa8yynYSg">
            1 Förslag till riksdagsbeslut
          </head>
          <list style="ol">
            <item xml:id="i-MgTSMw5tjoUfxTs23Rzhks">
              Riksdagen begär att regeringen lägger fram förslag om en individualiserad
              föräldraförsäkring.
            </item>
            <item xml:id="i-EHkbVBDzL6y5SRptea5aQY">
              Riksdagen begär att regeringen lägger fram förslag om höjning
              av tak och ersättningsnivå i föräldraförsäkringen.
            </item>
            <item xml:id="i-CskmywLUj6zvuujKQWBT35">
              Riksdagen beslutar att avskaffa vårdnadsbidraget.
            </item>
            <item xml:id="i-5tdXxxECyVdvzKEXLL8Qbk">
              Riksdagen beslutar att avskaffa jämställdhetsbonusen.
            </item>
          </list>
        </div>
        <div type="motContent">
          <head xml:id="i-MWdVQSbUKaTgjNgSkqTP54" type="h1">
            2 En jämställd föräldraförsäkring
          </head>
          <p xml:id="i-QoXXAgC4YujtRhfpMjdAMk">
            Hur föräldrar ska förmås fördela ansvar för hem och barn lika
            är en av de mest centrala jämställdhetsfrågorna. Det är väl belagt
            att det ojämna uttaget av föräldraledigheten har negativa effekter
            på kvinnors löneutveckling och anställnings- och arbetsvillkor.
          </p>
          <p xml:id="i-FT2ocp5CHgesreFgFontEc">
            Kvinnor tar i dag ut nära 80 % av föräldraledigheten. Detta vet
            arbetsgivarna. Därmed står det hög risk för framtida frånvaro
            i pannan på varje kvinna i fertil ålder, vilket självklart spelar
            in vid såväl rekrytering som lönesättning och beslut om befordran
            eller fortbildning. Det innebär inte nödvändigtvis att arbetsgivarna
            medvetet vill diskriminera. Deras handlande beror på att de ogillar
            frånvaro. De handlar förnuftigt på basis av befintlig kunskap
            och även av föreställningar och normer som säger att det är kvinnorna
            som är ytterst ansvariga för barnuppfostran.
          </p>
          <p xml:id="i-JMkQ4Q3fF3KXkmmPZFrQCT">
            På motsvarande sätt räknar arbetsgivare med att män som blir
            föräldrar ska jobba på i oförändrad takt och inte vara frånvarande
            för att ta hand om sina barn. Arbetsvillkoren på manligt dominerade
            arbetsplatser är därmed inte alls anpassade till att de anställda
            också ska kunna ta föräldraansvar. Undersökningar från bl.a. Göteborgs
            universitet har också visat att många arbetsgivare är direkt negativt
            inställda till att män tar ut föräldraledighet.
          </p>
          <p xml:id="i-kKH8rFxuxvQK3i9pd8SMf">
            Dessa förväntningar och strukturer återskapar det förlegade mönstret
            att hem och barn är kvinnors ansvar, medan mäns huvuduppgift är
            att arbeta och försörja familjen. Ska detta mönster ändras, krävs
            en radikal förändring av det faktiska uttaget av föräldraledigheten
            och det dagliga ansvaret för barn och hemarbete. De enda förändringarna
            i fördelningen av mäns och kvinnors uttag av föräldraledighet
            som åstadkommits sedan försäkringen infördes på 1970-talet har
            skett i samband med ökad kvotering. Informationskampanjer och
            skarpare skrivningar i diskrimineringslagstiftningen har däremot
            inte lett till några mätbara effekter. Inte heller har den jämställdhetsbonus
            regeringen införde under förra mandatperioden lett till någon
            ökning av mäns uttag av föräldraledighet.
          </p>
          <p xml:id="i-5y5NoMx5NuBNxLRk9iuTx2">
            Vänsterpartiet anser att det är dags att ta konsekvenserna av
            dessa erfarenheter och göra om föräldraförsäkringen så att den
            delas lika mellan föräldrarna, utan möjlighet att överlåta dagar.
            I de familjer som består av en förälder ska naturligtvis alla
            dagar kunna tas ut av den föräldern.
          </p>
          <p xml:id="i-2fnhxrEz9rG6G78cWGWj2b">
            Föräldraförsäkringen bör göras om så att antalet dagar delas
            lika mellan föräldrarna utan möjlighet till överlåtelse. Undantag
            ska kunna göras för ensamstående föräldrar. Regeringen bör återkomma
            med förslag om en individualiserad föräldraförsäkring. Detta bör
            riksdagen begära.
          </p>
          <head xml:id="i-CgtusJNYB1EjgaMq8Uyi4T" type="h1">
            3 Föräldraförsäkringen i familjer med fler än två föräldrar
          </head>
          <p xml:id="i-Go494BowYvu5EeAG4SUvvb">
            Allt fler barn lever i andra familjekonstellationer än den traditionella
            kärnfamiljen. Det blir allt vanligare att samkönade par väljer
            att skaffa barn i konstellationer om två mammor och en pappa,
            två pappor och en mamma eller två av varje. I dag kan endast två
            personer vara vårdnadshavare, vilket är problematiskt för framför
            allt barnen i dessa familjer. Vid eventuella separationer riskerar
            barn exempelvis att gå miste om rätten till umgänge med en eller
            flera av sina föräldrar.
          </p>
          <p xml:id="i-8ZZW1s6ruocjGcHNhTuQna">
            Vänsterpartiet anser att familjelagstiftningen måste moderniseras
            så att fler än två personer kan vara vårdnadshavare för ett barn.
            I samband med en sådan lagändring måste också föräldraförsäkringens
            utformning ses över för att kunna anpassas till denna typ av familjer.
          </p>
          <head xml:id="i-UsBECt792KBZjB22opMYKQ" type="h1">
            4 Höj den tillfälliga föräldrapenningen och taket i försäkringen
          </head>
          <p xml:id="i-SVQBWHpZVUQnn8cmYnpaGv">
            Ändringar i föräldraförsäkringen bidrar till den ökande fattigdomen
            i småbarnsfamiljer. Regeringen har sänkt taket för tillfällig
            föräldrapenning och havandeskapspenning från 10 till 7,5 basbelopp
            samt ersättningsnivån för alla föräldralediga till 77,6 %. Sammanlagt
            har regeringen sparat in miljardbelopp på sänkta ersättningsnivåer
            för småbarnsföräldrar. I vårt budgetalternativ anvisar vi 1 000
            miljoner kronor för att höja taket i ett första steg till 8 basbelopp
            2012 och ersättningsnivån till 80 % i föräldraförsäkringen.
          </p>
          <p xml:id="i-2A3KVoYY5sgsbRevJ5dDcM">
            Enligt Försäkringskassan har männens andel av uttaget av dagar
            med tillfällig föräldrapenning sjunkit sedan regeringens försämringar,
            vilket är ett trendbrott jämfört med den positiva utveckling som
            har skett sedan 1999 då männens andel har ökat varje år. Mot bakgrund
            av det som anförs bör regeringen skyndsamt återkomma med förslag
            om höjning av tak och ersättningsnivå i föräldraförsäkringen.
            Detta bör riksdagen begära.
          </p>
          <head xml:id="i-BV6a9b4H9hofH3dSAxoaAU" type="h1">
            5 Slopa vårdnadsbidraget
          </head>
          <p xml:id="i-QagLyWeXWPrrKPCGUGAGC">
            För att få ut fullt vårdnadsbidrag ska barnet inte delta i förskola
            som är offentligt finansierad. Men barn som inte går i förskolan
            riskerar att få sin språkutveckling försenad. Detta är speciellt
            allvarligt för barn till invandrade föräldrar, som riskerar att
            gå miste om den tidiga språkinlärningen.
          </p>
          <p xml:id="i-AMGPLFALnLR2t2qkhQN5ym">
            På Järvafältet i Stockholm har två förskolor fått stänga till
            följd av att barnen hålls hemma med vårdnadsbidrag. Skolverket
            har tidigare varnat för att vårdnadsbidraget skulle öka klyftorna
            i förskolan. Alla barn har inte längre samma rätt till barnomsorg
            av god kvalitet, vilket strider mot barnkonventionen. Vi är djupt
            oroade över att klyftorna mellan barn ökar. En anledning till
            att förskolan subventioneras är att den är en pedagogisk verksamhet
            som utvecklar barnens sociala förmåga. Det är i förskolan som
            grunden till det livslånga lärandet läggs. Att skattepengar nu
            används till att hålla barn borta från förskolan är därför en
            utveckling i helt fel riktning. Det är även högst rimligt att
            ifrågasätta kommunernas kostnader för vårdnadsbidraget särskilt
            med tanke på att det är så få föräldrar som använt sig av bidraget.
          </p>
          <p xml:id="i-D6ZjBgFUABnk5dGye7s1Kj">
            Under 2009 betalade kommunerna ut 135 miljoner kronor i vårdnadsbidrag.
            Detta hade räknat på en medellön på 23 000 kronor per månad samt
            arbetsgivaravgifter räckt till ca 358 förskollärartjänster på
            heltid.
          </p>
          <head xml:id="i-Fw64prkioRJWEmPRoYdx1E" type="h1">
            6 Vårdnadsbidraget motverkar jämställdheten
          </head>
          <p xml:id="i-HZN81SgYjvAjHP49pFJNnf">
            Vårdnadsbidraget tas främst ut av kvinnor som saknar ett fast
            arbete. Bidraget som är på 3 000 kronor i månaden går inte att
            försörja sig på och ger inga pensionspoäng. Reformen ökar därför
            kvinnors beroende av en partner som försörjer dem. Följden av
            en försvagad förankring på arbetsmarknaden är sämre pension, sämre
            ekonomisk trygghet vid arbetslöshet och sjukdom, sämre möjligheter
            till karriär och löneutveckling. Vid en separation kan konsekvenserna
            för kvinnan som varit hemma med vårdnadsbidrag bli direkt förödande
            för hennes möjligheter att försörja sig. Regeringens egen expertgrupp
            har nu konstaterat att vårdnadsbidraget är en fattigdomsfälla
            för invandrade kvinnor utan arbete och föreslår att bidraget tas
            bort (ESO, juni 2011).
          </p>
          <p xml:id="i-8bRXzaHdEvyRuKCs1iwxk4">
            Regeringen bör därför avskaffa vårdnadsbidraget. Detta bör riksdagen
            besluta.
          </p>
          <head xml:id="i-HTet27cBsvYx9TVJm9wm63" type="h1">
            7 Jämställdhetsbonusen är en misslyckad jämställdhetsreform
          </head>
          <p xml:id="i-UQbTfo8LX7kCetjgDn9F2H">
            Pappor tar i dag ut ca 23 % av föräldradagarna. Trots att pappors
            uttag av föräldradagar har ökat något skulle det med dagens takt
            ta 31 år innan uttaget blir jämställt mellan kvinnor och män.
            Syftet med regeringens jämställdhetsbonus var att få män och kvinnor
            att dela mer lika på föräldraledigheten. Men antalet pappor som
            tar ut föräldradagar har inte blivit fler p.g.a. bonusen enligt
            en rapport från Försäkringskassan. Vi var kritiska till jämställdhetsbonusen
            redan när den infördes. Nu är det uppenbart att den inte fyllt
            sitt syfte och därför bör den avskaffas. De nyligen genomförda
            förenklingarna av bonusen kommer möjligtvis att leda till att
            något fler föräldrar använder sig av den. Men bonusen förändrar
            inte i grunden problemet med att pappor som grupp tar ut för få
            föräldradagar. I stället blir bonusen en uppmuntran till de föräldrar
            som antagligen redan delar lika på ansvaret för barn och hemarbete.
          </p>
          <p xml:id="i-4MkSFa8js1hvQNrt1RrLtL">
            Regeringen bör därför avskaffa jämställdhetsbonusen. Detta bör
            riksdagen besluta.
          </p>
        </div>
        <div type="motSignatures">
          <list>
            <item xml:id="i-L5ghzc843iwYyWwtR55Joq" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-SK1ZzT2b4emMuTbWzCa7XU" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-RXp4tzgWojdkmf2i6Q3bZh" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-4aGnW3WUBdiu1XLN43Jxts" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-KLTcghZUWS5vAULZoeYezj" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-5TK9r3wv3ybkiwyRNwCmvj" who="i-CNBy5dFgNNyEozHVpAj93c">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
