<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-04759">
  <teiHeader>
    <fileDesc>
      <titleStmt>
        <title>med anledning av prop. 2021/22:242 En förstärkt spelreglering</title>
        <author corresp="i-ChDzdZDYwg4X9oGXyFy8Ta">av Kristina Axén Olin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4759 av Kristina Axén Olin m.fl. (M)</title>
          <idno type="rdwebb">H9024759</idno>
          <rs type="number">4759</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9024759/text</ref>
          <ref type="dokument_url_html">http://data.riksdagen.se/dokument/H9024759</ref>
          <ref type="dokumentstatus_url_xml">http://data.riksdagen.se/dokumentstatus/H9024759</ref>
          <ref type="docx">http://data.riksdagen.se/fil/1CCE0B4E-E5F7-4BE5-8938-497B02CD6DF5</ref>
          <ref type="pdf">http://data.riksdagen.se/fil/652EAC28-6FBF-420B-B3D6-9DF431233266</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John E Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev2bAyMrQ6WFtkDbPD2E9z</idno>
            <name>Magnus Stuart</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Uxm1KyTfcKcuHABfP1FoqX" type="basedOn"/>
        <correspContext corresp="i-Uxm1KyTfcKcuHABfP1FoqX">
          <ref>Proposition 2021/22:242</ref>
        </correspContext>
        <correspAction xml:id="i-BtdbRNpiJEkrHr36PZhhfG" type="signed"/>
        <correspContext corresp="i-BtdbRNpiJEkrHr36PZhhfG">
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-Ev2bAyMrQ6WFtkDbPD2E9z"/>
        </correspContext>
        <correspAction xml:id="i-S7VcPMBRNCt5YsNpdLLuho" type="submitted">
          <date when="2022-06-01"/>
          <time when="16:59:17"/>
        </correspAction>
        <correspAction xml:id="i-6TrbeVGUxpxdtKxzkkSa77" type="reviewed">
          <date when="2022-06-16"/>
          <time when="18:13:38"/>
        </correspAction>
        <correspAction xml:id="i-GM9T3DK83XK7yihhCGENyr" type="dismissed">
          <date when="2022-06-17"/>
        </correspAction>
        <correspAction xml:id="i-WqmmmGvu9ae1GHYesiDeVv" type="referred">
          <date when="2022-06-20"/>
        </correspAction>
        <correspAction xml:id="i-GBGmceDtEKvaDPuMk1dWch" type="assigned">
          <date when="2022-11-07"/>
          <time when="09:42:01"/>
        </correspAction>
        <correspContext corresp="i-GBGmceDtEKvaDPuMk1dWch">
          <ref type="assignedTo">Kulturutskottet</ref>
        </correspContext>
        <correspAction xml:id="i-QtcmXKsqDv5eCZAPV7PuzJ" type="behandlas_i"/>
        <correspContext corresp="i-QtcmXKsqDv5eCZAPV7PuzJ">
          <ref type="uppgift">2022/23:KrU2</ref>
          <ref type="ref_dok_id">HA01KrU2</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU2</ref>
          <ref type="ref_dok_titel">En förstärkt spelreglering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RT47pSZLqQ6fMq7uJAD1f9" type="motHeader">
        <div xml:id="i-3UCHnykvRzkk9rC2WsV69J" type="motTitle">
          Motion till riksdagen 2021/22:4759 av Kristina Axén Olin m.fl.
          (M) med anledning av prop. 2021/22:242 En förstärkt spelreglering
        </div>
      </div>
      <div xml:id="i-FPCch26TawMKSgfGi859de" type="motBody">
        <div xml:id="i-6ZSACFxWZ4et6kjMwtFmQh" type="motProposal" subtype="förslag">
          <head xml:id="i-UCTEavQAJmVHPuxNi1Sric">
            Förslag till riksdagsbeslut
          </head>
          <list xml:id="i-AdJPo9hLTuwWzjcc3gSKfg" style="ol">
            <item xml:id="i-8JdxgPwNp29YTmKhhwMCbs">
              Riksdagen ställer sig bakom det som anförs i motionen om att
              regeringen ska ge Spelinspektionen i uppdrag att utveckla webbplatsen
              Spelpaus för att säkra att den som har stängt av sig för spelande
              får hjälp och stöd, och detta tillkännager riksdagen för regeringen.
            </item>
            <item xml:id="i-4TxQgQAn8xwCwsuSd3HcmF">
              Riksdagen ställer sig bakom det som anförs i motionen om en översyn
              av bonusmöjligheter till befintliga spelare inom licenssystemet
              och tillkännager detta för regeringen.
            </item>
            <item xml:id="i-R51sEjtHa83j2n5wk5XauL">
              Riksdagen ställer sig bakom det som anförs i motionen om att
              staten ska dela Svenska Spel i två strikt skilda bolag, där de
              konkurrensutsatta spelformerna koncentreras i ett av bolagen och
              de monopolistiska spelformerna i ett annat, och tillkännager detta
              för regeringen.
            </item>
            <item xml:id="i-BQ7kj84sRosQ3rnQ6943Y2">
              Riksdagen ställer sig bakom det som anförs i motionen om att
              staten ska sälja den del av Svenska Spel som verkar på en konkurrensutsatt
              marknad och tillkännager detta för regeringen.
            </item>
            <item xml:id="i-4Hu3uYs6MosNEVmVsc7Wv6">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag för att motverka
              matchfixning och tillkännager detta för regeringen.
            </item>
            <item xml:id="i-7XZkY4fHpMGs4BeBdqPc6L">
              Riksdagen ställer sig bakom det som anförs i motionen om att
              regeringen bör utvärdera den nya spellagen och dess konsekvenser
              på spelmarknaden om två år och tillkännager detta för regeringen.
            </item>
            <item xml:id="i-RuDZo9M3Fy2ma35zPgWa3a">
              Riksdagen avslår propositionen i den del som rör en justering
              av måttfullhetskravet i marknadsföringen.
            </item>
          </list>
        </div>
        <div xml:id="i-4yfVMxLL727NKe4JSn78G6" type="motContent">
          <head xml:id="i-WJsajexY2jkJd8s5aC23Ab" type="h1">
            Motivering
          </head>
          <p xml:id="i-VpzNw5vQDCQvrq2QpuFSkC">
            För de allra flesta människor är spel förknippat med nöje, andra
            spelar för att stötta sin lokala idrottsklubb eller andra organisationer.
            Många i vårt land är intresserade av sport av olika slag och finner
            nöje i att spela på en match eller ett travlopp när man ser det
            i verkligheten eller i realtid på tv. Samtidigt är det viktigt
            att komma ihåg att det finns människor som drabbas av spelmissbruk
            och att det finns stöd för dem.
          </p>
          <p xml:id="i-F3SQhLAC7QtZ9JxeYczPrZ">
            Moderaterna värnar både dem som finner nöje i spel och bejakar
            möjligheterna att kunna spela på en sund och reglerad spelmarknad
            där alla aktörer har samma förut­sättningar. Vi värnar samtidigt
            de som av olika anledningar befinner sig i riskzonen för spelmissbruk.
            Därför välkomnar vi moderater den spellag som sedan 2019 är på
            plats och som syftade till att skapa en modern och reglerad marknad
            med licensierade bolag som omfattas av det svenska konsumentskyddet.
          </p>
          <p xml:id="i-JAnj1eRTkAxTcRwFkv2BDj">
            Samtidigt ser vi moderater precis som regeringen att allt inte
            blev helt rätt i samband med omregleringen. Därför välkomnar vi
            många av regeringens förslag i propositionen, inte minst de ändringar
            som syftar till att motverka illegalt spel för att värna licensmark­naden
            och därmed också upprätthålla ett högt konsumentskydd. Vi moderater
            vill dock gå längre än regeringen i vissa delar för att ytterligare
            förstärka licensmarknaden.
          </p>
          <p xml:id="i-9UQg4YveTYcTK1g6qmGfMc">
            En uppföljning som behöver ske avseende spellagen är att se över
            regeringens förordningsmöjligheter. Detta har inte minst visat
            sig vara nödvändigt med anledning av den tillämpning som skett
            under pandemin, då regeringen sedan den 2 juli 2020 utfärdat en
            tillfällig förordning om spelansvarsåtgärder som kraftigt begränsar
            insättningar och bonusutbetalningar för spelare. Detta riskerar
            att ytterligare skynda på den nedåtgående kanalisering som de
            licensierade spelbolagen tidigare har uppmärksammat. Att i en
            pandemi medverka till att konsumenter i stället vänder sig till
            oseriösa och olicensierade aktörer är farligt för den enskilda
            spelaren som inte omfattas av någon omsorgsplikt. En marknad såsom
            spelmarknaden behöver långsiktiga förutsättningar och klara spelregler
            snarare än snabba kast. Därför bör regeringens förordningsmöjligheter
            ses över med anledning av den tillämpning som skett.
          </p>
          <p xml:id="i-JF3ofCnLkNF9nQyV82mU6R">
            Genom tjänsten spelpaus.se som Spelinspektionen är ansvarig för
            kan spelare som upplever problem med sitt spelande stänga av sig.
            Det är i grunden en bra funktion som syftar till att färre ska
            ha möjlighet att råka illa ut på grund av sitt spelande. Tyvärr
            kan en avstängning genom spelpaus.se ge än mer negativa effekter
            än om man hade fortsatt att spela på den licensierade marknaden.
            Detta då spelare för att kunna fortsätta spela om man har ångrat
            sig i stället söker sig till olicensierade spelbolag där det inte
            råder någon kontroll eller konsumentskydd. För att inte statens
            spelansvar ska ta slut vid en avstängning bör alla som stänger
            av sig via spelpaus.se få en snabb kontakt för rådgiv­ning och
            vidare stöd vid spelproblem eller spelmissbruk. Därför bör Spelinspektionen
            få i uppdrag att utveckla spelpaus.se med en sådan funktion.
          </p>
          <p xml:id="i-TDtEd89q3eTWjeV9VevkxR">
            För att ytterligare värna den reglerade licensmarknaden vill
            vi moderater se en över­syn av bonusar på spelområdet. I dag är
            licensbolagen enbart tillåtna att ge bonusar till nya kunder.
            I den spelutredning som ligger till grund för den proposition
            som riksdagen nu har att behandla har man utrett ett undantag
            för de allmännyttiga lotterierna. Samma övervägande bör göras
            för licensbolagen som inte är allmännyttiga. Det skulle göra det
            enklare för spelbolagen att behålla kunderna på licensmarknaden
            och ha långsiktiga relationer med spelarna, vilket båda ökar konsumentskyddet
            för den som spelar. Denna aspekt har flera remissinstanser såsom
            Region Stockholm (Beroendecentrum Stock­holm) framfört.
          </p>
          <p xml:id="i-SNZQgu5e72FKmy2Pn4yyQ">
            Flera remissinstanser är också kritiska till att Svenska Spel
            i strid mot Spellicens­utredningens bedömning inte är delat i
            två strikta delar i och med att bolaget verkar såväl som monopolist
            som konkurrerande bolag på spelmarknaden. Vi moderater delar fortsatt
            utredningens bedömning att Svenska Spel ska delas i två strikt
            delade bolag och där den delen som verkar på den konkurrensutsatta
            marknaden ska avyttras.
          </p>
          <p xml:id="i-CbcWF3JyFWrJouWZVVXJ47">
            Ytterligare ett stort bekymmer gällande spel är spelfusk, framför
            allt matchfixning. Det förstör glädjen för alla de som vill se
            sina idrottsklubbar spela, det göder krimi­nalitet och det innebär
            minskade intäkter för spelbolagen. Därför är det viktigt att vi
            snabbt får till förändringar i hur de olika aktörerna kan utbyta
            information sinsemellan då bl.a. dataskyddsförordningen förhindrar
            den möjligheten i dag. Dessutom bör Spelinspektionen få ett samordnande
            uppdrag. Dessa förslag återfinns i Gunnar Larssons utredning,
            Ds 2021:29 Åtgärder mot matchfixning och olicensierad spelverk­samhet,
            men regeringen har ännu inte valt att lägga fram dessa förslag.
            Därför bör regeringen återkomma med förslag utifrån utredningen.
          </p>
          <p xml:id="i-KG6CSFhewNuRtdFv1wWeM8">
            Vi moderater ser även att det finns ett behov av att följa upp
            vad den uppdaterade spellagen får för konsekvenser. För att vårda
            och värna den spelmarknadsreform som togs brett i riksdagen är
            det viktigt att fortsätta att följa utvecklingen. Därför vill
            vi moderater se en utvärdering av den nya lagen om 2–3 år, exempelvis
            av Statskontoret.
          </p>
          <p xml:id="i-LnyM1KRnTBa9S6diepPGzN">
            Därutöver ser vi det som oroande att regeringen genom ett s.k.
            justerat krav på måttfullhet i marknadsföringen försöker att införa
            en riskklassificering bakvägen. Det riskerar att ytterligare urholka
            den reglerade marknaden om de aktörer som har löst licens, betalar
            svensk skatt och upprätthåller ett högt konsumentskydd inte har
            möjlighet att marknadsföra sina produkter i vidare utsträckning.
            Dessutom anser vi det vara allt för tidigt att genomföra ändringar
            på marknadsföringsområdet då praxis just har upp­rättats, vilken
            med regeringens förslag inte längre skulle vara gällande. Den
            utredning som leddes av Anna-Lena Sörensson och som ligger till
            grund för propositionen, SOU 2020:77 Ökat skydd och stärkt reglering
            på den omreglerade spelmarknaden, hade att överväga om måttfullhetskravet
            skulle skärpas. Bedömningen från utredningen var att lämna måttfullhetskravet
            oförändrat, något som också delas av en majoritet av remiss­instanserna
            från olika sektorer såsom mediabolag, idrotten, hästnäringen,
            spelbolagen och Myndigheten för press, radio och tv samt Tidningsutgivarna
            instämmer i.
          </p>
        </div>
        <div xml:id="i-AeD7S9oLKWXM4r2xBPmLXk" type="signatureBlock">
          <list xml:id="i-HiDJpubqam7M9wdYzBtsn">
            <item xml:id="i-AsvtB59kNX48r9oKyUY8Mb" who="i-ChDzdZDYwg4X9oGXyFy8Ta" type="signature">
              Kristina Axén Olin (M)
            </item>
            <item xml:id="i-5XBVRHBaPZk9H4FyCyMT52" who="i-Pu4JFuoHUq5W6JaAtvinyz" type="signature">
              Annicka Engblom (M)
            </item>
            <item xml:id="i-9AJJ71Mb1FqwP5i5g4Dji7" who="i-G9cpXThuSAP5KSY32ApDCj" type="signature">
              Ann-Britt Åsebol (M)
            </item>
            <item xml:id="i-21KGDHc2C2DtvVoEx7QbSn" who="i-UwP5i3Nf2rsj5W3x9BMAEh" type="signature">
              John E Weinerhall (M)
            </item>
            <item xml:id="i-9KtJvqp2F7VTKyQxzG7kXL" who="i-Ev2bAyMrQ6WFtkDbPD2E9z" type="signature">
              Magnus Stuart (M)
            </item>
          </list>
        </div>
      </div>
    </body>
  </text>
</TEI>
