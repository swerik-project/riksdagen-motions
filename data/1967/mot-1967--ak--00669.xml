<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00669">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__669/mot_1967__ak__669-001.pdf"/>
      <fw xml:id="i-Cdk7bmJViMVDA85p16viA4">
        Motioner i Andra kammaren, nr 669 år 1967 7
      </fw>
      <div xml:id="i-PR5ui3cABFeVvwCG4NAyxR" type="motHeader">
        <div xml:id="i-P1xSh2booFLm5n5cmbhHEW" type="motTitle"/>
        <div xml:id="i-EswEPXKnxvp3Zx4HPcid2D" type="motSubmissionInfo"/>
      </div>
      <div xml:id="i-AP1EQnVtQ5zmVGpRso2y5m" type="motBody">
        <div xml:id="i-R7QariyxJ3veCfR7ctLcZS">
          <p xml:id="i-RmB43e2AUefTfL4zojMwKT">
            Nr 669
          </p>
          <p xml:id="i-JBV6qfWDKHn4MNGKsWvgHc">
            Av herr andre vice talmannen Cassel m. fl., angående luftfarts-
            förhållandena i Öresundsområdet.
          </p>
          <p xml:id="i-8mJcZJLZtiAnWPvrZCDMwu">
            (Lika lydande med motion nr 536 i Första kammaren)
          </p>
          <p xml:id="i-6kjTwzSNN7XL8rFLCHXUVX">
            Öresundsregionen är redan nu ett av de ur näringslivssynpunkt
            mest betydelsefulla centra i Nordeuropa. Utvecklingen pekar tydligt
            i den rikt- ningen att dess betydelse kommer att öka i rask takt.
            En av de frågor som i detta sammanhang kräver alldeles speciell
            uppmärksamhet och framsynt planering är regionens trafikförbindelser,
            av vilka luftförbindelserna med varje år växer i vikt. All planering
            i regionen försvåras av att mitt genom Öresund går en riksgräns
            med olika nationella myndigheter som bestämmande på ömse sidor
            av denna. På många punkter har en sådan gräns mindre betydelse,
            då olikheter av skilda slag kan tolereras på båda sidorna av gränslinjen.
            Vad gäller luftfarten är förhållandet det motsatta. Det trånga
            luftrummet över regionen måste betraktas som en enhet, vilket
            nödvändiggör att alla frågor som rör flygförbindelserna måste
            lösas i samråd. Nordiska rådet har också uttalat sig för denna
            närmast självklara mening i en rekom- mendation nr 34/1965, vari
            regeringarna uppmanas undersöka möjlighe- terna för en gemensam
            lösning av flygplatsproblemen i Öresundsregionen, (rådet uppmanade
            därvid regeringarna att i första hand undersöka möj- ligheterna
            att lägga en storflygplats på ön Saltholm i Öresund). Denna rekommendation
            synes ännu icke lett till någon gemensam plan- läggning av flygplatsfrågorna
            i regionen, oaktat flygplatsfrågorna är brän- nande på båda sidor
            av Öresund. Fastmera fortsätter en ensidigt nationell planering.
            I Danmark arbetar alltfort en rent dansk utredning, som är sysselsatt
            med att planera för en ny storflygplats, vilken skall ersätta
            Kast- rup på längre sikt. Sverige har avvisat tanken att medverka
            i denna ut- redning. Vidare har man nu i Danmark tagit upp frågan
            om att anslå medel för tillfällig utbyggnad av Kastrup i avvaktan
            på en mera perma- nent lösning, som tros komma att taga kanske
            ett decennium att realisera. Under tiden har man i Sverige fattat
            preliminära beslut om att ersätta Bulltofta med en flygplats vid
            Holmeja. Planläggningen av denna flyg- plats bedrives också rent
            nationellt inom den svenska luftfartsstyrelsen. Nordiska rådet
            antog vid sin session i januari/februari 1966 i anledning av vad
            sålunda förevarit en rekommendation (rek. nr 27/1966) till rege-
            ringarna i Danmark och Sverige om att inpassa planläggningen av
            lokala
          </p>
          <pb facs="riksdagen-motions-pdf/data/1967/mot_1967__ak__669/mot_1967__ak__669-002.pdf"/>
          <fw xml:id="i-Hgdo3VNGPgMdTaVnMMedsP">
            8 Motioner i Andra kammaren, nr 669 år 1967
          </fw>
          <p xml:id="i-Af8YgT8eirnCoB9qnveVjY">
            flygplatser inom Öresundsområdet i den generella plan som rådet
            i sin ovannämnda rekommendation påyrkat. Icke heller av denna
            rekommen- dation har man hittills sett några mera märkbara resultat.
            Planläggningen fortsätter alltjämt nationellt på ömse sidor om
            Öresund, om än enligt tidningsnotiser viss kontakt synes förefinnas
            mellan kommunikations- departementet i Sverige och motsvarande
            ministerium i Danmark. Ett betydelsefullt samarbetsorgan finns
            dock på området nämligen den s.k. SveDa-gruppen, som har hand
            om flygsäkerhetsproblemen. Den hål- ler bl.a. på med undersökningar
            rörande trafikledningsproblemen vid olika flygplatsalternativ,
            vilka undersökningar beräknas vara slutförda under våren 1967.
            För kommunerna å ömse sidor av Öresund har planeringsfrågorna
            visat sig vara av stort intresse. I ett yttrande den 14 januari
            1966 avgivet av Öresundsrådet, som är det kommunala samarbetsorganet
            i regionen, ut- talas bl. a.:
          </p>
          <p xml:id="i-8bqVd3YYiz84Bzqq4a8dLf">
            För kommunerna i Öresundsregionen framstår den nuvarande oklar-
            heten och bristen på information som ett allvarligt hinder för
            en rationell samhällsplanering. En mera aktiv svensk-dansk samplanering
            av flyg- platsfrågan med kommunal insyn framstår också därför
            som synnerligen angelägen.
          </p>
          <p xml:id="i-N63dbco8q6cMeuk1UUkH2e">
            Uppenbart är att varje planering av flygplatsfrågorna i regionen
            måste börja med att fastslå var den interkontinentala storflygplatsen
            skall vara belägen. Dess placering måste vara det primära. Först
            sedan dess läge fastlagts — oavsett om det blir Saltholm eller
            någon annanstans — kan nästa etapp i planeringen ta vid. I denna
            blir uppgiften att klarlägga var de avlastningsflygplatser, som
            troligen kommer att erfordras såväl i Dan- mark som i Skåne, kan
            placeras. Frångås denna ordningsföljd i arbetet, kan det orimliga
            förhållandet uppkomma, att man fixerar läget för en avlastningsflygplats
            på sådant sätt att det hindrar beslutet rörande place- ringen
            av det interkontinentala storflygfältet. De nu diskuterade problemen
            berör i första hand den danska och den svenska regeringen. Vad
            gäller den interkontinentala storflygplatsens pla- cering kan
            även andra nordiska regeringar ha ett visst intresse därav, då
            denna kommer att betjäna hela Norden. Uppenbart är att det icke
            är möj- ligt att uppnå snabba resultat i den omfattande gemensamma
            planering som här är erforderlig endast med de sporadiska kontakter
            som enligt vad som uppgives förefinnes mellan de berörda departementen
            och ministe- rierna i Sverige och Danmark. Det gäller här frågor
            om investeringar, som måhända får räknas i miljarder kronor. Det
            synes då självklart att allt bör göras för att finna den mest
            effektiva samarbetsformen till und- vikande av felinvesteringar.
            I den fortsatta planeringen bör plats beredas även för medinflytande
            av de kommunala instanserna inom regionen. De representerar invånarna
          </p>
          <pb facs="riksdagen-motions-pdf/data/1967/mot_1967__ak__669/mot_1967__ak__669-003.pdf"/>
          <fw xml:id="i-Q7MurHCnj8EQESm25BPaEz">
            Motioner i Andra kammaren, nr 669 år 1967 9
          </fw>
          <p xml:id="i-HXKhzHNMG9FnsfA2TFwiAp">
            inom området som har utomordentligt stort intresse av hur hithörande
            problem löses. Även för regionala statliga organ bör plats beredas
            i de planeringsorgan, som måste komma till stånd för flygplatsfrågornas
            lös- ning på längre sikt. Saken är av brådskande natur, vilket
            bl. a. framgår av SAS” yttrande till statsutskottet 1965, där
            det heter:
          </p>
          <p xml:id="i-Sz9dFTJtSm5pku3HfytxHN">
            De utredningar och överläggningar, som är nödvändiga innan ett
            prin- cipbeslut kan fattas om en nordisk storflygplats, planläggningsarbetet
            och till slut själva genomförandet av projektet, kan komma att
            ta omkring tio år. Med de trafikökningsprognoser som tidigare
            nämnts är det ej mycket tid, som står till förfogande för en lösning
            av denna fråga.
          </p>
          <p xml:id="i-XbnuyrcqEZfxtwJLVXB4Wp">
            Kommunikationsministern, statsrådet Palme, har uppenbarligen
            också fullt klart för sig att tidsnöd föreligger. Han yttrade
            sålunda vid Nordiska rådets möte i Köpenhamn den 1 februari 1966
            följande:
          </p>
          <p xml:id="i-4fAgiL8h2Q8rcrXQimpoSL">
            Det betyder emellertid inte att vi har lång tid på oss. Svårigheten
            att få underlag för ett klokt och rationellt beslut får inte bli
            ett hinder för att över huvud taget bestämma sig. Från svensk
            sida är vi helt på det klara med att Öresundsfrågan måste få en
            lösning utan onödigt uppskov. Så mycket av planeringen inom Öresundsregionen
            är beroende av besked om den fasta förbindelsen och om flygplatsfrågorna
            i regionen att ett längre uppskov kan bli kostsamt.
          </p>
          <p xml:id="i-BHu2wpqxEPQEhhyEJySU9J">
            De nordiska statsministrarna har i samråd med Nordiska rådets
            presi- dium upptagit frågan om planläggningen av Öresundsområdet
            som ett speciellt intressant överläggningsämne vid Nordiska rådets
            sammankomst i Helsingfors i april 1967. Under hänvisning till
            det anförda hemställes, att riksdagen hemställer att Kungl. Maj:t
            tar initiativet till en dansk-svensk arbetsgrupp med uppgift att
            snarast och med ledning av de specialundersökningar, som på danskt
            och svenskt håll redan företagits eller kan komma att företagas,
            pröva hela frågan om luftfartsförhållandena i Öresundsområdet
            avseende byggande av storflygfält och sekundära flygfält, luftrummets
            utnyttjande, trafikledernas utformning m. m. från såväl ekonomiska,
            trafikmässiga som tekniska synpunkter och att i en sådan arbetsgrupp
            de regionala och kommunala myndigheterna beredes tillbör- lig
            representation.
          </p>
          <p type="date" id="i-3BzbTw4ZzV4rAbkgNcb53j">
            Stockholm den 26 januari 1967
          </p>
          <div xml:id="i-ELmNcxiGsGrPscKwJ6fmE4" type="signatureBlock">
            <p who="i-3R5C8vQo1FXLQaqX7yYqq8" type="signature">
              Leif Cassel (h)
            </p>
          </div>
          <p xml:id="i-NggpMvdjQXpWMC5zNynSVi">
            Bengt Bengtson (h) Folke Björkman (h) Ingrid Sundberg (h)
          </p>
          <p xml:id="i-XJa1hriamJQC5CTKRBY2sq">
            i Solna
          </p>
        </div>
      </div>
    </body>
  </text>
</TEI>
