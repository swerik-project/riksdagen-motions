<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SfU-00337">
  <teiHeader>
    <fileDesc>
      <titleStmt>
        <title>Språkkunskaper för att beviljas svenskt medborgarskap</title>
        <author corresp="i-9Kt7koTgzUZUA9ovNXYdWj i-MtQDAwnav9eHyeftxbQLvf">av Marietta de Pourbaix-Lundin och Inger René (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Språkkunskaper för att beviljas svenskt medborgarskap</title>
          <idno type="rdwebb">GX02Sf337</idno>
          <rs type="number">Sf337</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GX02Sf337/text</ref>
          <ref type="dokument_url_html">http://data.riksdagen.se/dokument/GX02Sf337</ref>
          <ref type="dokumentstatus_url_xml">http://data.riksdagen.se/dokumentstatus/GX02Sf337</ref>
          <ref type="doc">http://data.riksdagen.se/fil/7C86238A-4177-454C-BC9D-9F43F165C9C6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MtQDAwnav9eHyeftxbQLvf</idno>
            <name>Inger René</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JuED4KhDPxEX2e34wXoBzy" type="signed"/>
        <correspContext corresp="i-JuED4KhDPxEX2e34wXoBzy">
          <note type="signatory" corresp="i-9Kt7koTgzUZUA9ovNXYdWj"/>
          <note type="signatory" corresp="i-MtQDAwnav9eHyeftxbQLvf"/>
        </correspContext>
        <correspAction xml:id="i-NH2XUGLDiV2MGuzYsduXde" type="numbering">
          <date when="2009-10-06"/>
        </correspAction>
        <correspAction xml:id="i-2FvrbewtcN4JpWgw19tkRw" type="submission">
          <date when="2009-10-05"/>
        </correspAction>
        <correspAction xml:id="i-5yGLvMcoq8bPazFRqCVvn9" type="transfer">
          <date when="2009-10-05"/>
        </correspAction>
        <correspAction xml:id="i-KU9orQn9nCPKb62ZH7RF32" type="assigned"/>
        <correspContext corresp="i-KU9orQn9nCPKb62ZH7RF32">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-63fFYG52XeW5aTtsgrERyQ">
            Förslag till riksdagsbeslut
          </head>
          <p xml:id="i-9qHL1sBozShgh38umVuwNj">
            Riksdagen tillkännager för regeringen som sin mening vad som
            anförs i motionen om behovet av en sådan ändring i lagen (2001:82)
            om svenskt medborgarskap att test av kunskaperna i svenska språket
            ingår som ett kriterium för att beviljas svenskt medborgarskap.
          </p>
        </div>
        <div type="motContent">
          <head xml:id="i-6EtQnsQLhwkHzRQnq6rZMJ" type="h1">
            Motivering
          </head>
          <p xml:id="i-SNbFGvyBcX9KSE18x7mbQy">
            På några decennier har Sverige gått från ett etniskt homogent
            samhälle till att bli ett av Europas mest mångkulturella. Sverige
            måste ta tillvara den driftkraft och styrka som finns hos människor
            som söker sig hit. Ingen tjänar på en politik där invandrare ses
            som offer. De som kommer hit är oftast människor med starka drivkrafter
            och höga ambitioner. Många av de människor som kommit till Sverige
            har haft drömmar och ambitioner om ett bättre liv för sig själva
            och för sina barn. Ofta har de fått sina förhoppningar grusade.
            Alltför många lyckas inte ta sig in i det svenska samhället och
            in på den svenska arbetsmarknaden.
          </p>
          <p xml:id="i-QXkdA3L5AmDmD8YzCaVA8n">
            Studier visar att det tar lång tid för nyanlända att etablera
            sig på arbetsmarknaden. Etableringstakten har varit särskilt långsam
            för nyanlända med flyktingbakgrund. En uppföljning visar att i
            genomsnitt cirka tio procent av männen har arbete efter att ha
            haft uppehållstillstånd i ett år, 30 procent efter tre år och
            50 procent efter fem år. För kvinnor är motsvarande siffror 5,
            20 respektive 35 procent. Omkring 25 procent har inte fått sitt
            första arbete efter nio år i Sverige.
          </p>
          <p xml:id="i-9y76uMte9UNUWLRaX5nC5G">
            En av etableringsbarriärerna är språket. I dagens samhälle är
            det kunskap och kompetens som är inträdesbiljetten till arbetsmarknaden,
            och språket är nyckeln. Språket spelar en avgörande roll i människans
            liv. Språket har betydelse för hur vi människor uppfattar varandra.
            Genom att lära sig ett nytt språk skaffar man sig insikter i och
            förståelse för ett nytt samhälle med ett annat kulturmönster än
            vad man är uppvuxen med. Vårt samhälle präglas av många olika
            identiteter och skiftande värderingar där man inte kan säkra sin
            sammanhållning via en gemensam kultur, varför det är så viktigt
            med gemensamt språk. Att flyktingar eller invandrare inte lär
            sig svenska tillräckligt bra är ett allvarligt samhällsproblem
            och inte endast en skol- eller utbildningsfråga. Det handlar även
            om delaktighet i samhället, hur man kan påverka sina egna livsförhållanden,
            hur man kommunicerar med t.ex. dagis, skola och äldrevård och
            hur man gör sin röst hörd i en politisk församling. Att inte förstå
            språket utgör ett hinder mot medverkan i ett lands demokratiska
            utveckling.
          </p>
          <p xml:id="i-CNorN1hLdUHDZQWaXHHcGw">
            Bristande språkkunskaper är ett bekymmer i invandrarfamiljer.
            Barnen lär sig snabbt svenska på dagis och i skolan medan föräldrarna
            fortsätter att tala sitt hemlands språk. Barnen blir svenska med
            svenska värderingar och kunskaper om det svenska samhällets normer
            och kultur. Föräldrarna tittar på tv från hemlandet, läser tidningar
            från hemlandet, umgås med landsmän och lever kvar i hemlandets
            kultur och normsystem. Det svenska samhället torde i åtskilliga
            fall visa upp en helt skild bild för flertalet ungdomar jämfört
            med den bild som deras föräldrar har. Risken är stor att det blir
            spänningar, problem och bristande förståelse mellan barn, ungdomar
            och föräldrar när normsystem kolliderar. Därför måste föräldrarnas
            information gå i takt med barnens.
          </p>
          <p xml:id="i-8kFanvuWv3PkQkPVEtn75G">
            Nyckeln till framgång i det nya landet är språket. Syftet med
            undervisningen svenska för invandrare (sfi) måste följaktligen
            vara att en individ skall få möjlighet att skaffa sig så goda
            kunskaper i svenska att hon eller han kan fungera både i samhället
            och på arbetsmarknaden. Ett annat syfte skulle kunna vara att
            möjliggöra ett svenskt medborgarskap. Vore det så att det bl.a.
            krävdes grundläggande kunskaper i svenska språket för att kunna
            erhålla svenskt medborgarskap skulle säkert fler mer aktivt delta
            i sfi-undervisningen. Flyktingmottagandet och sfi-undervisningen
            behöver reformeras, dels för att korta vägen till egen försörjning,
            dels för att överföra grundläggande värderingar till de människor
            som kommer till vårt land.
          </p>
          <p xml:id="i-7gCzhJs39hNQQCpMVZ2vAz">
            Vi välkomnar regeringens reformförslag om att nyanlända invandrare
            måste ställa upp på en så kallad individuell etableringsplan för
            att få ersättning. Utredningen Egenansvar med professionellt stöd,
            som ligger till grund för reformen, betonar det ökade behovet
            av samhällsinformation till nyanlända flyktingar. I planen ingår,
            förutom svenskaundervisning, även samhällsorientering och coachning.
            Det är rimligt att kräva av den som flyttar till ett land att
            han eller hon sätter sig in i hur det nya hemlandet fungerar och
            vilka värderingar som präglar det. Alla människor som bor och
            verkar i Sverige måste vara medvetna om demokratins betydelse,
            jämställdheten och respekten för alla människors lika värde samt
            ungdomars frihet att välja sina livsvägar.
          </p>
          <p xml:id="i-VJ43rrZigw3MoJ6WdnJkn1">
            Vår skyldighet att förse personer med relevanta språkkunskaper
            måste fullföljas. Vi har ett ansvar att ställa krav på personer
            att lära sig svenska. Mot bakgrund av det framlagda förslaget
            anser vi att ett minimikrav för svenskt medborgarskap bör vara
            kunskaper i svenska språket. Lagreglering av detta bör införas,
            liksom en reglering av på vilket sätt sådana kunskaper skall dokumenteras.
            En sådan reglering bör givetvis medge sådana undantag som är föranledda
            av den sökandes ålder eller andra särskilda omständigheter som
            gör det orimligt att hävda kunskapskravet fullt ut.
          </p>
          <p xml:id="i-9J7JHbpS4MkGWs7ZMpGmQF">
            Ett sådant krav för medborgarskap ska inte betraktas som ett
            hinder utan snarare som ett gemensamt ansvar för samhället och
            den enskilde. Genom kravet ökar de enskilda individernas möjligheter
            på arbetsmarknaden, i samhället och i livet i det nya hemlandet.
            För personer med utländsk bakgrund vet vi att arbete är en viktig
            faktor för att bryta utanförskapet. Arbetet ökar möjligheterna
            att på ett naturligt sätt komma in i det svenska samhället. Arbete
            är grunden för människors makt över sina egna liv och samtidigt
            en förutsättning för Sveriges välstånd. Genom att ställa krav
            på kunskaper i svenska ökar möjligheterna för dessa personer att
            fungera i samhället, att komma in på arbetsmarknaden och därmed
            bidra till den svenska välfärden.
          </p>
          <p xml:id="i-87JR2XGvHAsJ6gTW3EVJeb">
            Medborgarskap är inte en fråga om pappersexercis. Det är en reell
            markering av en djupare relation till Sverige. Då är naturligtvis
            förmågan att tala och förstå det svenska språket en viktig del
            av den nya medborgarens förutsättningar för att verkligen känna
            och ge uttryck för denna djupare relation.
          </p>
          <p xml:id="i-Y6Ro14R5LxDMkS2AYJS7fU">
            I många EU-länder, t.ex. Danmark, Finland, Tyskland, Nederländerna,
            Spanien och Portugal, finns, förutom en hel del andra krav, även
            krav på att förstå och göra sig förstådd på respektive lands språk
            för att erhålla medborgarskap. Andra länder som också har olika
            former av språktest som villkor för medborgarskap är Bosnien och
            Hercegovina, Estland, Kroatien, Schweiz, Tjeckien, Turkiet, Ungern,
            Ukraina, Australien och Kanada.
          </p>
          <p xml:id="i-G2pUfusHFsWN1XuZCkqJQL">
            Att inte ställa krav på kunskaper i svenska för svenskt medborgarskap
            är att inte bry sig. Det är att göra invandrare och flyktingar
            en stor björntjänst.
          </p>
        </div>
        <div type="motSignatures">
          <list>
            <item xml:id="i-TqmYF3nArrEix59Zq9o1Yd" who="i-9Kt7koTgzUZUA9ovNXYdWj">
              Marietta de Pourbaix-Lundin (m)
            </item>
            <item xml:id="i-3RFTdzRzTCmKvg5cZ3aK9C" who="i-MtQDAwnav9eHyeftxbQLvf">
              Inger René (m)
            </item>
          </list>
        </div>
      </div>
    </body>
  </text>
</TEI>
