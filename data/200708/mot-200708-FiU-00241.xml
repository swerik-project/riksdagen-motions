<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-FiU-00241">
  <teiHeader>
    <fileDesc>
      <titleStmt>
        <title>System för jämställda löner</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>System för jämställda löner</title>
          <idno type="rdwebb">GV02Fi241</idno>
          <rs type="number">Fi241</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GV02Fi241/text</ref>
          <ref type="dokument_url_html">http://data.riksdagen.se/dokument/GV02Fi241</ref>
          <ref type="dokumentstatus_url_xml">http://data.riksdagen.se/dokumentstatus/GV02Fi241</ref>
          <ref type="doc">http://data.riksdagen.se/fil/655044D4-60FE-4E10-B232-A5D51D76A9E1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7aexiSjf9BUKFT9L61dUox" type="signed"/>
        <correspContext corresp="i-7aexiSjf9BUKFT9L61dUox">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction xml:id="i-MCubPR3G58j1oPYcytLaZs" type="referral">
          <date when="2007-10-16"/>
        </correspAction>
        <correspAction xml:id="i-6kmFpiktoGAnoJuuKQSaVM" type="dismissal">
          <date when="2007-10-16"/>
        </correspAction>
        <correspAction xml:id="i-7YcTmJYYKacsk64uRgCy6x" type="numbering">
          <date when="2007-10-05"/>
        </correspAction>
        <correspAction xml:id="i-MX5u8Xp1D6ivLG7KSXmSZF" type="submission">
          <date when="2007-10-04"/>
        </correspAction>
        <correspAction xml:id="i-39nVRuSkRGHzM322SuKuAh" type="transfer">
          <date when="2007-10-03"/>
        </correspAction>
        <correspAction xml:id="i-WAGexP3ogCLqXB2zdznnPf" type="assigned"/>
        <correspContext corresp="i-WAGexP3ogCLqXB2zdznnPf">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XFbyVCEALZowhTRQGhvHfN">
            1 Förslag till riksdagsbeslut
          </head>
          <p xml:id="i-GJenru2g5GmGaCinvmdy1g">
            Riksdagen begär att regeringen återkommer med förslag om ett
            statligt finansierat löneutjämningssystem för kommunsektorn.
          </p>
        </div>
        <div type="motContent">
          <head xml:id="i-WJMREmYgdgqtD5aWN4gM1g" type="h1">
            2 Motivering
          </head>
          <p xml:id="i-4UYPNbbWbu5KLPZrqg5JJN">
            Vänsterpartiets politik syftar till att bryta med könsdiskriminerande
            strukturer i arbetslivet och skapa förutsättningar för både kvinnor
            och män att förvärvsarbeta på lika villkor och få lika betalt
            för likvärdigt arbete. Arbetsmarknadens parter har ett stort ansvar
            för att arbeta mot könsdiskriminerande löneskillnader, men det
            är ett ofrånkomligt faktum att även politiken måste bli bättre
            på att ta ett övergripande ansvar för dessa frågor. Eftersom välfärdssektorn
            ägs och styrs av gemensamma medel har offentliga arbetsgivare
            dock särskilda krav på sig att vara en föregångare i jämställdhetsarbetet.
            Arbetsgivarna i offentlig verksamhet är förtroendevalda och det
            innebär att demokratins räckvidd där är större än i privat sektor.
            Därför vill vi inrätta ett löneutjämningssystem, en modell med
            viktade statsbidrag till kommuner och landsting som ekonomiskt
            stimulerar offentliga arbetsgivare som är framgångsrika i att
            systematiskt reducera osakliga löneskillnader mellan könen.
          </p>
          <head xml:id="i-GwZyXxVcQ3NDhm23fhEvzc" type="h1">
            3 Ojämlikheten på arbetsmarknaden
          </head>
          <p xml:id="i-R8bkKtYyPuMPbYZ4Cnw4xd">
            I fördelningen av det betalda och det obetalda arbetet har kvinnor
            fortfarande det största ansvaret för omsorgsarbetet. Den här arbetsdelningen
            mellan könen samspelar med och leder till att arbetsmarknaden
            är könssegregerad. Precis som i samhället i stort är fördelningen
            av makt och status orättvis och ojämlik mellan kvinnor och män
            på arbetsmarknaden. Kvinnors arbete värderas lägre än mäns.
          </p>
          <p xml:id="i-6qA2HbptzdjVwTD9Z112M4">
            Arbetsgivarna har ett intresse av att hålla nere löner, av att
            skapa flexibilitet och minimera sitt arbetsgivaransvar genom att
            erbjuda deltidsanställningar och olika former av otrygga visstidsanställningar.
            Det är ett tryck som läggs på samtliga löntagare på arbetsmarknaden,
            men styrkepositionerna inom löntagarkollektivet ser olika ut.
            Könsmaktsordningen gör att arbetsgivaren kan pressa kvinnor hårdare
            än män. Klassamhället gör att arbetsgivaren pressar LO-anställda
            hårdare än SACO-anställda. Den strukturella rasismen gör att arbetsgivaren
            kan pressa ner villkoren för utlandsfödda och deras barn hårdare
            än inrikesfödda och deras barn.
          </p>
          <p xml:id="i-JR55vbvEAL9HEQMuwa8n1q">
            Inkomst- och löneklyftan tillsammans med de stora skillnaderna
            i anställningstrygghet mellan kvinnor och män är de tydligaste
            komponenterna i ojämlikheten på arbetsmarknaden. Sett till hela
            arbetsmarknaden tjänar kvinnor i genomsnitt 83 % av mäns löner,
            eller omvänt, har cirka 20 % lägre lön än män. Efter standardvägning
            när hänsyn har tagits till att kvinnor och män har olika ålder,
            utbildning, arbetstid, och finns på olika sektorer och tillhör
            olika yrkesgrupper minskar löneskillnaden till cirka 8 %.
          </p>
          <head xml:id="i-Noh2KH4aq6UKyLZiA6yqS8" type="h1">
            4 Löneklyftan
          </head>
          <p xml:id="i-QxjhDvVpxaeAkV3u67iEHf">
            För att få till stånd en förändring av de orättvisa lönerna är
            det viktigt att utgå från en analys som tar in samtliga aspekter
            av hur löneklyftan uppstår och upprätthålls. Dessvärre saknar
            regeringen insikt om och vilja att förändra de strukturella missförhållanden
            som upprätthåller ojämlikheter mellan könen. De fackliga ansträngningar
            som gjorts för att höja lägstalönerna och bekämpa kvinnors strukturellt
            lägre löneläge har kritiserats av regeringen. När genombrottet
            för kvinnors löner kom i lönerörelsen, då LO-förbunden enades
            om att kvinnodominerade avtalsområden kan kräva ett större utrymme
            än mansdominerade, gick högerregeringen ut och varnade för överhettning
            i ekonomin. Det är fullkomligt groteskt att på detta sätt hävda
            att lågavlönade kvinnor ska bära ansvaret för att dämpa inflationstrycket
            i ekonomin, samtidigt som inkomstklyftorna vidgas genom omfattande
            skattesänkningar för dem som redan har de största inkomsterna
            och förmögenheterna.
          </p>
          <p xml:id="i-X9r24BoJi1Ro3pU7ufyFda">
            Vänsterpartiet menar, till skillnad från regeringen, att det
            faktum att kvinnors arbete avlönas sämre än mäns är ett systemfel
            som är invävt i samhällsekonomin, och att det systemfelet måste
            åtgärdas. För att komma tillrätta med problemet med att kvinnodominerade
            branscher i stor utsträckning är felavlönade är särskilda satsningar
            på LO-förbundens medlemmar i kvinnodominerade yrken helt nödvändiga.
            Det är därför glädjande att LO kunde enas om en sådan prioritering
            i avtalsrörelsen. Men det krävs också politiska insatser för att
            skapa ekonomiskt utrymme och incitament för arbetsgivarna att
            följa upp den centrala avtalsrörelsen med lokala satsningar som
            förstärker den fördelningsprofil mellan kvinnor och män som avtalsrörelsen
            gav. I kommuner och landsting, där många lågt avlönade kvinnor
            arbetar, har politiker ett särskilt ansvar att skapa sådana förutsättningar.
          </p>
          <head xml:id="i-67gpXr1Fh1FiiaMFz5xsHR" type="h1">
            5 Löneutjämningssystem för kommunsektorn
          </head>
          <p xml:id="i-3NZscU4VSmX9EXTkosi3Zu">
            Vår gemensamt finansierade offentliga sektor är en grundbult
            i möjligheten att skapa ett jämställt samhälle. Vänsterpartiet
            vill stimulera lönejämlikhet i offentlig sektor och premiera kommuner
            och landsting som kan visa att de når resultat i arbetet med att
            utjämna könsrelaterade löneskillnader. Vänsterpartiet har därför
            avsatt pengar i budgetmotionen för 2008 för att inrätta ett statsbidrag
            som ska skapa incitament att minska löneskillnaderna mellan kvinnor
            och män, en modell som ekonomiskt stimulerar offentliga arbetsgivare
            som aktivt arbetar för och har framgång i att systematiskt reducera
            osakliga löneskillnader mellan könen.
          </p>
          <p xml:id="i-Mt7zWVynTgnkjf8KeGmWip">
            Skillnaderna i löneinkomster mellan kvinnor och män beror, i
            kommunsektorn liksom i den privata sektorn, dels på lönediskriminering
            i jämställdhetslagens mening, dels på undervärdering av kvinnodominerade
            yrken. Vi menar att kommuner och landsting har ett särskilt ansvar
            som arbetsgivare med demokratisk förankring att avskaffa löneskillnaderna
            mellan kvinnor och män också utöver det som är tvingande enligt
            jämställdhetslagen. Inom ramen för befintlig budget har kommunsektorn
            möjlighet att omfördela pengar så att detta mål kan nås. Ambitionsnivån
            i arbetet med att utjämna löneklyftan är dessvärre mycket varierande.
            Vänsterpartiet föreslår därför en modell med viktade statsbidrag
            som ekonomiskt stimulerar offentliga arbetsgivare som aktivt arbetar
            för och har framgång i att systematiskt reducera osakliga löneskillnader
            mellan könen.
          </p>
          <head xml:id="i-FZ1fXnMJoWXVTf3wR3Lm78" type="h2">
            5.1 Statsbidragssystem
          </head>
          <p xml:id="i-EXd4bJQLeH7RcRhHAqA82K">
            Under en fyraårsperiod vill vi avsätta 10 miljarder kronor i
            statens budget för detta ändamål. Vi utgår från att de totala
            utbetalningarna i systemet bör öka efter hand, varför vi har budgeterat
            för 2 miljarder kronor per år under två år, och 3 miljarder kronor
            per år under två år. Systemet ger alla kommuner extra statsbidrag,
            men gynnar de kommuner som har lyckats med att minska löneskillnaderna
            mellan kvinnor och män. Fördelningen av statsbidraget ska baseras
            på ett jämställdhetsindex som omfattar hela kommunsektorn och
            där skillnaden i genomsnittlig löneinkomst för samtliga kvinnor
            och män mellan 20 och 64 år utgör grunden. Skillnaden uttrycks
            som en procentkvot (kvinnors genomsnittslön/mäns genomsnittslön
            × 100). De kommuner som har ett index över 100 %, dvs. där skillnaden
            mellan kvinnors och mäns löner är mindre än i kommunsektorn i
            sin helhet, premieras. De kommuner som har större löneskillnader,
            dvs. ett sämre index, får mindre bidrag. Statsbidraget gynnar
            kommuner med små inkomstskillnader mellan kvinnor och män.
          </p>
          <p xml:id="i-C2YYndx8c9gpfgNp4Dzanv">
            Denna modell lägger fokus på kommuners och landstings ansvar
            att höja kvinnors löner i förhållande till mäns. Utbetalningarna
            ur systemet ska inte ses som en kompensation för högre lönekostnader,
            utan som ett incitament för att bedriva det omfördelningsarbete
            som är nödvändigt för att åstadkomma jämställda löner i offentlig
            sektor. Det är upp till kommunerna själva att bestämma vilka verktyg
            som används för att höja kvinnors löner och på så sätt förbättra
            jämställdhetsindexet. Oavsett om en kommun eller ett landsting
            satsar allt krut på att höja de lägsta lönerna eller att utjämna
            löneskillnader mellan kvinnliga och manliga tjänstemän, eller
            någon annan modell, påverkas indexet positivt, vilket gör att
            utbetalningen ur systemet höjs. Utvecklingen i utbetalningar från
            systemet över tid skulle synliggöra kommunernas ansträngningar
            och resultat i arbetet för att skapa jämställda löner.
          </p>
          <p xml:id="i-5iYcS36ASEaLw2wbkhVcGJ">
            Regeringen bör återkomma med förslag på hur det löneutjämningssystem
            som skisseras ovan ska utformas för att få maximal effekt. Detta
            bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-NoV9Tz6HKwJaLR771aDRC9" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-CvDhwYhGYHuVnsvxrYMYf9" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-9pEE3MfKMmik8DNAVqPoa3" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-P2vbrZbzGhtTT6UK7be7fq" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-268eku2iNMGJjJRxiAtEaG" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-XSSDRhqxD1zJX8hps7wScP" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-UXcs9RXWUV2JVzJEwFqAQz" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-95H8A39ivZVTmWthN1Xvu6" who="i-RnWtNUQCpycyMXbuRLTXcR">
              Josefin Brink (v)
            </item>
          </list>
        </div>
      </div>
    </body>
  </text>
</TEI>
