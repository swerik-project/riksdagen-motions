<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-LU-00261">
  <teiHeader>
    <fileDesc>
      <titleStmt>
        <title>Friköp av historiska arrenden</title>
        <author corresp="i-KNqtzTyLq88RopWq6R35xs i-XmKy9xZWRYrVWK3GgNvWyc">av Ronny Olander och Christer Adelsbo (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Friköp av historiska arrenden</title>
          <idno type="rdwebb">GQ02L261</idno>
          <rs type="number">L261</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GQ02L261/text</ref>
          <ref type="dokument_url_html">http://data.riksdagen.se/dokument/GQ02L261</ref>
          <ref type="dokumentstatus_url_xml">http://data.riksdagen.se/dokumentstatus/GQ02L261</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-XmKy9xZWRYrVWK3GgNvWyc</idno>
            <name>Christer Adelsbo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3WnbaSfzqbMmEJUb4mu4re" type="signed"/>
        <correspContext corresp="i-3WnbaSfzqbMmEJUb4mu4re">
          <note type="signatory" corresp="i-KNqtzTyLq88RopWq6R35xs"/>
          <note type="signatory" corresp="i-XmKy9xZWRYrVWK3GgNvWyc"/>
        </correspContext>
        <correspAction xml:id="i-SvFwNNNiTBHxjRVpEPL72g" type="referral">
          <date when="2002-10-30"/>
        </correspAction>
        <correspAction xml:id="i-EU1zy8bXQg4p2PYA4Xobd6" type="dismissal">
          <date when="2002-10-30"/>
        </correspAction>
        <correspAction xml:id="i-WimzEzNDUPm9zJZ5PFvBmq" type="submission">
          <date when="2002-10-23"/>
        </correspAction>
        <correspAction xml:id="i-MVEibFHCRxSYEVoTUmZY8G" type="assigned"/>
        <correspContext corresp="i-MVEibFHCRxSYEVoTUmZY8G">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_L_0261/mot_200203_L_0261-0001.pdf"/>
      <div xml:id="i-9trui5PkR9iFmkJ7zfUi9g" type="motHeader">
        <div xml:id="i-5R5DCmfW4niwFAdSiJQ48s" type="motTitle"/>
        <div xml:id="i-KUzjcQp1VKnSuHNZ16AiJ" type="motSubmissionInfo"/>
      </div>
      <div xml:id="i-Q13jftETnHEiM6zbhgkAQW" type="motBody">
        <div xml:id="i-MYAerCs5anh5Erno6hb5Wj">
          <p xml:id="i-JeUtYdJVmUuTqm9U8iNb6j">
            2002/03 mnr: L261 pnr: s36031
          </p>
          <p xml:id="i-GiYCUxSveqPk8v1P4oknYx">
            Motion till riksdagen 2002/03:L261
          </p>
          <p xml:id="i-8fwVkSVCa1vDLFjXUcRiMw">
            av Ronny Olander och Christer Adelsbo (s)
          </p>
          <p xml:id="i-MJ1xEvDLiJpeVvCrLvzu4Y">
            Friköp av historiska arrenden
          </p>
          <p xml:id="i-SUci1EHTKonwwYPgVN7wiu">
            Förslag till riksdagsbeslut
          </p>
          <p xml:id="i-PraqStsrcqdp5T9U7ANnzj">
            Riksdagen tillkännager för regeringen som sin mening vad i motionen
            anförs om friköp av historiska arrenden.
          </p>
          <p xml:id="i-QxTrJUXfP8bufiVwu9GTpe">
            Motivering
          </p>
          <p xml:id="i-GXvqRaktscP4UsbVYYodQD">
            Den 30 november 1989 fattade Sveriges riksdag med stor majoritet
            det historiska beslutet att avskaffa den förmodligen sista kvarlevan
            från det gamla feodalsamhället genom att medge jordbruksarrendatorer
            rätt att friköpa sina gårdar vid s k historiska arrenden. I sin
            motivering för beslutet skriver lagutskottet (bet. 1989/90:LU6)
            bl.a.:
          </p>
          <p xml:id="i-Y8rBNLni7THTP35uXj2ndq">
            Enligt utskottets mening måste de krav på en friköpsrätt vid
            historiska arrenden som framförts under årens lopp ses mot bakgrund
            av att det i dag saknas generella regler som ger en jordbruksarrendator
            rätt till ersättning för de investeringar som gjorts på arrendestället.
            — — — Det värde som arrendegårdarna representerar för jordägarna
            har således till stor del skapats genom det arbete som arrendatorerna
            och deras släkt utfört och de ekonomiska uppoffringar som de gjort.
            Det är därför inte svårförståeligt att arrendatorerna önskar att
            genom en friköpsrätt få trygghet för att de gjorda investeringarna
            i framtiden kommer dem och deras familjer till gagn. — — — För
            alla jordbruksarrendatorer gäller generellt sett att de — i den
            mån annat inte avtalats med jordägaren — själva får svara för
            investeringarna och för hela riskkapitalet och därmed bära den
            totala företagsekonomiska risken för växtodling och djurhållning.
          </p>
          <p xml:id="i-SJvNjFXVkz8rvvUERjTBZf">
            Lagutskottets yttrande sammanfattar i ett nötskal hela problematiken.
            Arrendebönder som i generationer bebyggt, bebott och brukat sina
            gårdar under adelns s k fideikommisser lever fortfarande i någon
            sorts livegenskap. Och detta missförhållande består fortfarande
            tretton år efter ovannämnda riksdagsbeslut. Friköpsfrågan för
            den berörda befolkningsgruppen är en medborgarrättslig angelägenhet
            och en samhällsfråga mer än en arrendefråga. I århundraden har
            befolkningen under historiska arrenden varit bestulen rätten att
            äga sin jord.
          </p>
          <pb facs="riksdagen-motions-pdf/data/200203/mot_200203_L_0261/mot_200203_L_0261-0002.pdf"/>
          <p xml:id="i-XfvWubZ4kPXsDqq5hg476E">
            2002/03:L261
          </p>
          <p xml:id="i-CQ95z5atXjKPyCHG7Ztu8w">
            De har tvingats till flera hundra årliga hoveridagsverken, körslor
            och avgifter till adliga slottsherrar. De som inte orkade med
            blev vräkta från hem och jord, som de i generationer brukat. De
            fortfarande i flera avseenden livegna torparna till de kvarvarande
            godsen har i vissa fall genom sina dagsverken och arrendeavgifter
            i själva verket betalat arrendestället ett oändligt antal gånger.
            Den rättshistoriska bakgrunden är i korthet den att kronan på
            1700-talet och även tidigare till frälsemän, adel och institutioner
            förlänade, sålde eller mot gentjänster upplät rätten till beskattning
            av bondejorden i betydande landområden. Systemet innebar ett rent
            husbondevälde med kontroll över befolkningen — en stat i staten
            som sträckt sig in i vår tid. Befolkningens möjligheter till frigörelse
            och oberoende har bl a blockerats av instiftandet av fideikommiss
            i adelsätternas hand, vilket innebär att egendomen inte får avyttras.
            Ännu finns exempel på att 1700-talets privilegiesamhälle alltjämt
            utgör juridiskt hinder för arrendatorernas rätt till friköp vid
            ej avvecklade fideikommiss. 1990 års arrendekommitté (SOU 1991:85)
            följde upp 1989 års riksdagsbeslut genom att enhälligt förorda
            en friköpslag som skulle omfatta bönder under adeln, kyrkan, domänverket
            samt universiteten. Grunden för den föreslagna inlösenrätten kan
            i korthet beskrivas så, att i ett fall där arrendestället i generationer
            bebotts och brukats av arrendatorer tillhörande samma släkt har
            arrendatorerna och deras familjer fått mycket starka såväl ekonomiska
            som personliga bindningar till arrendestället, medan motsvarande
            bindningar typiskt sett är betydligt svagare för jordägarsidan,
            varför förhållandena på brukarsidan motiverar att den nuvarande
            arrendatorn ges rätt att få nyttjanderätten omvandlad till äganderätt.
            Utredningen slog bl a också fast att marknadsvärde skall erläggas
            och att friköp inte får ske om det av särskilda skäl skulle vara
            oskäligt mot jordägaren. Trots 1989 riksdagsbeslut och klara förord
            för friköpsrätt från arrendekommittén har någon sådan fortfarande
            inte införts. Efter att riksdagen under hela 90-talet fram till
            1998/99 års riksmöte avstyrkt nya motioner med krav på friköpsrätt
            beslutade riksdagen i mars 1999 i ett tillkännagivande till regeringen
            att frågan om friköp på nytt borde utredas. Regeringskansliet
            gav våren 2000 rådmannen Krister Maxedius i uppdrag att utreda
            frågan om historiska arrenden. Denne entledigades dock senare
            på egen begäran från uppdraget, som övertagits av rådmannen Ylva
            Norling Jönsson, Malmö tingsrätt. Enligt riksdagens betänkande
            2001/02:LU15 skulle uppdraget redovisats i augusti 2002 men så
            har inte skett. Det finns anledning att rikta stark kritik mot
            denna utdragna utredningsprocess mot bakgrund av frågans vikt
            för berörd befolkningsgrupp och den redan tidigare oacceptabla
            tidsutdräkten med att förverkliga riksdagsbeslut. Att avskaffa
            den sista resten av ett feodalt system är ett led i en politik
            för ökad social och ekonomisk rättvisa och ett fullgörande av
            samhällets främsta plikt att se till att medborgarna i alla delar
            av landet ges en rätt till självständighet och frigörelse från
            ett tidsfrämmande förmynderi. En lag om friköpsrätt för jordbrukarbefolkningen
            under de historiskt betingade
          </p>
          <pb facs="riksdagen-motions-pdf/data/200203/mot_200203_L_0261/mot_200203_L_0261-0003.pdf"/>
          <p xml:id="i-EtxZzBs4e6MMsjatUB55pR">
            beskattningssystemen kränker ingen enskild äganderätt till någon
            jord som någon ägare aktivt brukat, bebott eller är beroende av
            för sin utkomst. Det historiska arrendejordägarsystemet, särskilt
            under fideikommissen, har också på ett närmast förödande sätt
            hämmat landsbygdens utveckling. Det har bromsat rationalisering
            och företagsutveckling och är därför till nackdel även ör konsumenterna
            och samhällsekonomin i stort. Under senare år har i inte ringa
            utsträckning också förekommit indragning av åkermark till storgodsen
            rån arrendeställen även med välutrustade ekonomibyggnader i det
            uppenbara syftet att komma i åtnjutande av EU-bidrag. Troligen
            övertygade om att friköpsfrågan en gång för alla avförts från
            den politiska dagordningen och möjligheten att påverka genom demokratiska
            beslut i Sveriges riksdag har jordägarna på flera håll chockhöjt
            arrendeavgifterna. Krav om både 50 9260 och 100 926 höjning av
            arrendeavgifterna har förekommit. Arrendetvister sysselsätter
            arrendenämnder och fastighetsdomstol i inte ringa omfattning.
            Det gäller nu för Sveriges folkvalda riksdag att en gång för alla
            göra upp med sitt förflutna från tiden före ståndsriksdagens avskaffande
            1866. Som exempel på att man faktiskt kan göra upp med ett anakronistiskt
            system kan nämnas den ålderdomliga formen av besittningsrätt benämnd
            Stadgad åborätt och landgille. (Se prop. 1998/99:38 ”Staten och
            trossamfunden” s. 236-247) Dessa jordar (s. 241) övergår till
            brukarna utan avgift. Förvisso ersätter staten kyrkan i de fall
            det begärs och styrks för marken. Steget till frälseböndernas
            jord är inte långt. De värden arrendegårdarna representerar har
            till övervägande del skapats genom arrendatorernas i generationer
            nedlagda arbete. För övrigt ägde befolkningen i byarna sin jord
            och sina hus långt innan kyrkan, kronan och adeln började sin
            dragkamp om beskattningsrätten över bondejorden. ”Historiskt arrende”
            är ytterst en följd av överhetens spel om beskattningsrätten i
            gången tid. Befolkningen i byar och hela bygder som utan egen
            förskyllan hamnat under frälse jordnatur måste få samma rätt till
            enskilt ägande till sin jord som andra. Rätten till enskilt ägande
            är en av grundstenarna för rättsordningen i ett fritt samhälle
            och ett väsentligt värn för den enskildes frihet och ekonomiska
            välfärd. Många unga som vill ta över efter sina föräldrar känner
            olust att gå in i ett system de anser höra det förgångna till.
            De har växt upp och utbildat sig till lantbrukare under en tid
            med vetskap om riksdagens klara ställningstagande 1989, om att
            friköpsrätt skulle genomföras. Om riksdagen utsläcker deras hopp
            om rätt till friköp, så skulle detta också utsläcka deras framtidstro.
            Såväl sociala som medborgarrättsliga och politiska skäl talar
            fortfarande starkt för införande av laglig rätt till friköp av
            historiska arrenden. I detta sammanhang finns det anledning att
            påpeka att de feodalt grundade fideikommissen i Danmark och övriga
            nordiska länder kunnat avlösas genom lagar som inneburit självständighet
            för jordbruksbefolkningen. Riksdagen måste enligt vår uppfattning
            nu genom ett uttalande påskynda det utredningsarbete som mot bakgrund
            av utredningsuppdragets begränsade räckvidd och förekomsten av
            ett omfattande material från tidigare utredningar redan borde
            ha varit avslutat.
          </p>
          <p xml:id="i-Us5fgGS1m7kGpgWt4AjYzE">
            2002/03:L261
          </p>
          <pb facs="riksdagen-motions-pdf/data/200203/mot_200203_L_0261/mot_200203_L_0261-0004.pdf"/>
          <p xml:id="i-WDWQRnh1cUW9EQMU65nkfN">
            2002/03:L261
          </p>
          <p xml:id="i-LQRXUZdmA5bK86D7VrMh76" type="date">
            Stockholm den 21 oktober 2002
          </p>
          <p type="signatureBlock" id="i-LPrSZgzhTiwMgrpUkihLeX">
            Ronny Olander (s) Christer Adelsbo (s)
          </p>
          <p xml:id="i-GKJCinRaAZrPhdQMHXu9gg">
            10
          </p>
        </div>
      </div>
    </body>
  </text>
</TEI>
