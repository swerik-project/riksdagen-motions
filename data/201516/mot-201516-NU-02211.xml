<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-02211">
  <teiHeader>
    <fileDesc>
      <titleStmt>
        <title>Strategisk samverkan för ökad träförädling</title>
        <author corresp="i-QpWVRM55tMRcHYZCMDFcHW i-KTqdCJiS7tAKyXZgtyJwHs">av Isak From och Monica Haider (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2211 av Isak From och Monica Haider (båda S)</title>
          <idno type="rdwebb">H3022211</idno>
          <rs type="number">2211</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H3022211/text</ref>
          <ref type="dokument_url_html">http://data.riksdagen.se/dokument/H3022211</ref>
          <ref type="dokumentstatus_url_xml">http://data.riksdagen.se/dokumentstatus/H3022211</ref>
          <ref type="docx">http://data.riksdagen.se/fil/20F464DA-8CE2-4502-BD6B-AFE33260E57F</ref>
          <ref type="pdf">http://data.riksdagen.se/fil/6A5D0BB6-517D-4B4B-B27C-0488CFD04D44</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KTqdCJiS7tAKyXZgtyJwHs</idno>
            <name>Monica Haider</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LMhhkNyNJQsh4th73U1BKi" type="signed"/>
        <correspContext corresp="i-LMhhkNyNJQsh4th73U1BKi">
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-KTqdCJiS7tAKyXZgtyJwHs"/>
        </correspContext>
        <correspAction xml:id="i-2t43nJLK42y91jdvtrZvif" type="submitted">
          <date when="2015-10-06"/>
          <time when="12:24:32"/>
        </correspAction>
        <correspAction xml:id="i-EJA6azrxsBg1c2u3eaizLk" type="reviewed">
          <date when="2015-10-06"/>
          <time when="18:15:13"/>
        </correspAction>
        <correspAction xml:id="i-XaL6VAafCGUCo7zemEDoy" type="referred">
          <date when="2015-10-13"/>
        </correspAction>
        <correspAction xml:id="i-CpGsmWvwRMdJGsSngFyK4" type="assigned">
          <date when="2018-06-05"/>
          <time when="10:30:54"/>
        </correspAction>
        <correspContext corresp="i-CpGsmWvwRMdJGsSngFyK4">
          <ref type="assignedTo">Näringsutskottet</ref>
        </correspContext>
        <correspAction xml:id="i-3mMi5Pk5iqRCUzwJXrKJqG" type="behandlas_i"/>
        <correspContext corresp="i-3mMi5Pk5iqRCUzwJXrKJqG">
          <ref type="uppgift">2015/16:NU12</ref>
          <ref type="ref_dok_id">H301NU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU12</ref>
          <ref type="ref_dok_titel">Politik för hållbart företagande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Fjr14Ckmi5TFbv1rfZCku4" type="behandlas_i"/>
        <correspContext corresp="i-Fjr14Ckmi5TFbv1rfZCku4">
          <ref type="uppgift">2015/16:UbU13</ref>
          <ref type="ref_dok_id">H301UbU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU13</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AGb6Ls1rqHtZAVbRot2DrV" type="behandlas_i"/>
        <correspContext corresp="i-AGb6Ls1rqHtZAVbRot2DrV">
          <ref type="uppgift">2015/16:NU15</ref>
          <ref type="ref_dok_id">H301NU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU15</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NRDJ65kxLzQdVTMwz8h4CD" type="motHeader">
        <div xml:id="i-NCj8irDpooqaqDKWE7oREZ" type="motTitle">
          Motion till riksdagen 2015/16:2211 av Isak From och Monica Haider
          (båda S) Strategisk samverkan för ökad träförädling
        </div>
      </div>
      <div xml:id="i-CWpMU3M4iSfyeUVqJWUPQg" type="motBody">
        <div xml:id="i-YbfVT3YdLyP94F9ZAP7NYn" type="motProposal" subtype="förslag">
          <head xml:id="i-DDnrctY7b5JXPYWn8g28x1">
            Förslag till riksdagsbeslut
          </head>
          <list xml:id="i-RTpemUo6houUTT8Z8rLt3H" style="ol">
            <item xml:id="i-N1QP53y1J77qHmpHRTKeb6">
              Riksdagen ställer sig bakom det som anförs i motionen om att
              överväga möjligheten till strategisk samverkan kring ökad träförädling
              där skogen finns, och riksdagen tillkännager detta för regeringen.
            </item>
            <item xml:id="i-TvaV2ADG1h6HHX9EJQTxZ5">
              Riksdagen ställer sig bakom det som anförs i motionen om att
              överväga möjligheten till behovet av stöd till företag som vill
              utveckla vidareförädling av trä och byggandet av trähus och tillkännager
              detta för regeringen.
            </item>
            <item xml:id="i-QhBUfyHiScB9ZsczcakbCW">
              Riksdagen ställer sig bakom det som anförs i motionen om att
              stärka trätekniska utbildningar och träindustriutbildningar både
              i gymnasiet och på högskolenivå och tillkännager detta för regeringen.
            </item>
          </list>
        </div>
        <div xml:id="i-D4ckFCT2djDN4DuX2LuA3T" type="motContent">
          <head xml:id="i-Pk6cyZ5jfxMhLnUCfEk8DP" type="h1">
            Motivering
          </head>
          <p xml:id="i-McVpYeew18R1A9hX8ciRKN">
            Den svenska skogsindustrin har spelat och spelar fortfarande
            en mycket viktig roll för landets ekonomiska utveckling. Skogen
            förser oss med förnybara råvaror som omvandlas till trä, papper,
            bioenergi och andra viktiga produkter i basindustrin och vid många
            små och medelstora företag.
          </p>
          <p xml:id="i-8g159Zyk8tbeDNTtstygTE">
            Längs kusten finns ett flertal pappersmasse- och kartongfabriker.
            I inlandet finns förutom råvaran också ett minskande antal högproduktiva
            sågverk och ett antal vidareförädlingsindustrier. Skogsindustrin
            har en särskilt stor betydelse för den svenska exportmarknaden
            och är väldigt viktig för bytesbalansen.
          </p>
          <p xml:id="i-JU2MJxxfsyk3QZsDKgpyX2">
            I de norra skogslänen har många anställda fått gå till följd
            av rationaliseringar. Den största minskningen i antal anställda
            skedde mellan år 2008 och 2009, vilket sammanfaller med lågkonjunkturen
            i samband med finanskrisen. Sveriges export är mycket konjunkturkänslig
            eftersom vi exporterar insatsvaror för annan industri som i sig
            påverkades av finanskrisen. Låg nyproduktion av småhus och inga
            system som främjar renoveringsåtgärder i allmännyttan har också
            slagit hårt mot sektorn.
          </p>
          <p xml:id="i-HS6d9XtheEVtceNTBX7vcF">
            Under senare år har skogsindustrin bidragit till cirka 25 procent
            av alla inrikes landtransporter. Under 2012 transporterades enligt
            Skogsstyrelsen 42,8 miljoner ton rundvirke med lastbil, 7,2 miljoner
            ton på järnväg och 0,8 miljoner ton rundvirke med fartygstrafik
            (inrikes samt export). Under år 2013 var transportarbetet vid
            transport av rundvirke 3 919 miljoner ton-km med lastbil och 1
            850 miljoner ton-km på järnväg. Detta kan ses som mycket och borde
            kunna reduceras med högre vidareförädling närmare källan.
          </p>
          <p xml:id="i-Um7iiicSzC9aHWPGdWhy5">
            Träförädling har gett sysselsättning åt flera generationer människor
            i hela landet och gör det fortfarande. Tilläggas ska att som all
            annan tillverkningsindustri drabbades också den trärelaterade
            industrin hårt av konjukturnedgången 2008–2009. Det totala antalet
            sysselsatta inom trärelaterad industri minskade mellan 2008 och
            2012 med drygt 2 600 personer. Det finns farhågor om framtiden
            för de stora industrier som rationaliserat bort många arbetstillfällen
            och som påverkas direkt av långa avstånd och bristfälliga kommunikationer.
            Höga elpriser sänker konkurrenskraften, och införandet av det
            så kallade svaveldirektivet kommer att slå hårt mot främst pappersindustrin
            om inget görs.
          </p>
          <p xml:id="i-XDi9kTe8ZMvvPEWFjkrvzV">
            Men det finns fortfarande en stor utvecklingspotential och skogen
            är en framtidsbransch, inte minst i skogslänen som också har ett
            stort behov av nya arbetstillfällen. Men det krävs politisk vilja
            och handling för att utveckla denna bransch ytterligare och satsa
            offensivt på fler jobb inom träförädlingen.
          </p>
          <p xml:id="i-9JriPVfVwSvBQ5NkVn299R">
            Den socialdemokratiska regeringen innan 2006 införde en nationell
            träbyggnadsstrategi, med en kommitté som var brett tillsatt med
            representanter alltifrån producenter, beställare och projektörer
            till forskningsråd. Strategin var framgångsrik och bidrog starkt
            till att uppmärksamma träets klimatfördelar och jobbskapande potential,
            men under den borgerliga regeringens tid vid makten hände inte
            mycket. Därför är det välkommet att den socialdemokratiskt ledda
            regeringen nu arbetar med ett nationellt skogsprogram i syfte
            att lyfta skogens värden.
          </p>
          <p xml:id="i-NsumcdqXstHM5cFpYNuubg">
            Det behövs en ny strategisk samverkan mellan olika aktörer inom
            träförädlingen för att säkra och utveckla nya tekniker och företag
            som ger jobb där skogen finns. Det är viktigt att en sådan samverkansmodell
            involverar en bred grupp av aktörer och att det tydligt framgår
            vem som har det sammanhållande ansvaret. Sverige behöver en mycket
            offensivare och mer nyskapande politik för att förverkliga den
            stora potential som växer fram i våra skogar.
          </p>
          <p xml:id="i-MLjWE48EPns21jgG5utNFn">
            Smålandslänen har en lång industritradition inom trä- och glasförädling.
            Den trärelaterade industrin är starkt koncentrerad till södra
            Sverige, där Smålandslänen står för nära 50 procent av branschens
            totala sysselsättning. God tillgång på skog, småländsk entreprenörsanda
            och produktionstekniska innovationer har genererat otaliga företag
            inom trä- och glasförädling. Cirka hälften av alla svenska tillverkare
            av monteringsfärdiga hus, huskompo­nenter och stommar finns i
            Småland. Här finns flera av landets största husleverantörer som
            Moelven, Trivselhus, Myresjöhus, BoKlok och Flexator. Även dörr-
            och fönsterindustrin har en stor andel av företagen i Småland,
            inklusive globala företag som Inwido och Jeld Wen. Hälften av
            de större planglasföretagen i Sverige finns i Smålandsregionen.
            I södra Sverige ligger 75 procent av svensk glastillverkning och
            glasbearbetning. Detta gör Småland till ett självklart centrum
            för glasbranschen i Sverige och norra Europa. Svensk konstglasproduktion
            är koncentrerad till sydöstra Småland där Orrefors Kosta Boda
            står för cirka 85 procent av branschens omsättning.
          </p>
          <head xml:id="i-9LG78yJSNfdX2vR1yNkZX8" type="h1">
            I södra delarna av Sverige finns goda exempel på strategisk samverkan
            för att utveckla träsektorn.
          </head>
          <p xml:id="i-LUDKLt4EN2Ne15dafvYdT1">
            Smart Housing Småland är en nationellt utpekad innovationsmiljö
            finansierad 10 år framöver genom Vinnovas Vinnväxtprogram. Innovationsmiljön
            startade år 2013 och utvecklas under ledning av SP-koncernen (Sveriges
            Tekniska Forskningsinstitut) och de två institut som finns representerade
            i Småland – SP Trä och Glafo (Glasforskningsinstitutet). Bred
            samverkan och samfinansiering av miljön sker mellan akademi, näringsliv
            och offentlig sektor i såväl Kronobergs, Kalmar som Jönköpings
            län.
          </p>
          <p xml:id="i-gB49KP5TCTCfHjkSyieuL">
            Smart Housing Småland är ett initiativ som möter upp mot ett
            flertal utmaningar; behovet av nya bostäder, behovet av att bygga
            yteffektivt, flexibelt, modernt, energieffektivt och hållbart.
            Affärsmöjligheter skapas när innovativ teknik och industriella
            byggprocesser dels möter bostadsbrist i Sverige och internationellt,
            dels bidrar till mer hållbart boende och byggande med hög arkitektonisk
            kvalitet. Därför arbetar Smart Housing utifrån målet att bli en
            internationellt ledande innovationsmiljö som, med användaren i
            centrum, skapar smart boende och hållbar byggd miljö med bas i
            glas och trä. Med smart menas boende och byggd miljö som är önskvärd,
            flexibel, hållbar och prisvärd.
          </p>
          <p xml:id="i-LBGS3yGDNF8SfrViKCvzWg">
            Under de ca 2 åren som Smart Housing varit verksam har ett 20-tal
            projekt genomförts, däribland små prototyper samt en fullskalig
            bostadsprototyp. De projekt som Smart Housing beviljar stöd ligger
            inom ramen för de strategiskt utpekade områdena: Aktiva mötesplatser
            och samverkansforum (samverkan – strategiska partnerskap), Innovationsprocesser
            inom design och arkitektur med fokus på användaren (forskning
            och innovation), Attraktiva, yt- och energieffektiva, industriellt
            tillverkade bostäder (smarta bostäder – hållbara koncept), Helhetsgrepp
            om de drivkrafter som påverkar byggandet (politiken) samt Ökad
            innovationsförmåga och internationalisering.
          </p>
          <p xml:id="i-KhpTyFKHhBbQH1ZuDVkZCD">
            Smart Housing utvecklas i ett interregionalt sammanhang där träbyggandet
            har guldläge. Regionförbund, regioner och länsstyrelser i Kronobergs,
            Kalmar och Jönköpings län arbetar strategiskt utifrån den gemensamma
            trästrategin ”Träregion Småland” där fokus ligger på att stötta
            och utveckla den trärelaterade näringen som finns i värdekedjan
            ”från sågverk och framåt”. Träregion Småland har spelat en avgörande
            roll i utvecklingen av Smart Housing och har utöver detta stöttat
            flertalet projekt så som företagsforskarskolan Prowood som genomförs
            i samarbete mellan Högskolan i Jönköping och Linnéuniversitetet
            samt KK-stiftelsen.
          </p>
          <p xml:id="i-9xPyymoTb2K9zUz91AfYve">
            Även i de norra skogslänen finns flera exempel på satsningar
            för att utveckla träförädlingen. Träcentrum Norr (TCN) är en centrumbildning
            inom Luleå tekniska universitets (LTU) institution i Skellefteå.
            TCN startade år 2005, och syftet med TCN är att utveckla den trämekaniska
            industrin genom samverkan mellan företag och UoH samt institut.
            Intressenterna är ett antal företag, LTU, SP Trätek och Skellefteå
            kommun.
          </p>
          <p xml:id="i-T9gjt2yiYr1SdbswdhvjSE">
            TCN har under perioden 2005–2010 finansierats av de deltagande
            företagen tillsammans med medel från Europeiska regionala utvecklingsfonden
            (ERUF) (Mål 2), Skellefteå kommun samt länsstyrelserna i Västerbottens
            och Norrbottens län. Under perioden har TCN omfattat ett 50-tal
            projekt. Projekten är strukturerade i tre fokusområden: Mätteknik
            och processtyrning för kundorderstyrd produktion i sågverk, industriellt
            träbyggande samt ökad beständighet hos utomhusprodukter ovan mark.
            TCN fick förnyad finansiering för perioden 2011–2013. Det är av
            stor vikt att finansieringen av TCN säkras långsiktigt. Det finns
            dock anledning att även framgent säkerställa högre utbildningar
            i träteknik, design, hållfasthet och konstruktion.
          </p>
          <p xml:id="i-CWTdFTjSvagSBw93mhNtdn">
            Smart Housing och TCN är båda exempel på lyckade satsningar.
            Båda initiativen samt de projekt som utvecklas i anslutningen
            till dem är mycket uppskattade och framgångsrika. De medverkande
            aktörerna är engagerade och i hög grad nöjda. Genom Smart Housing
            och TCN har de deltagande företagen fått en samverkansplattform
            där de kan bedriva utvecklings- och innovationsprojekt tillsammans
            med andra företag och forskare från forskningsinstitut och universitet.
            Projekten kännetecknas av hög företagsrelevans samt akademisk
            höjd.
          </p>
          <p xml:id="i-ABS89uxBiPgtYGxwnbsGD3">
            Det finns en mycket omfattande kompetens och brinnande vilja
            i Småland, Norr- och Västerbotten för att utveckla träförädlingen
            till den framtidsbransch den är. Men regeringens ambitionsnivå
            verkar låg vad gäller utvecklingen för träförädlingen. Vi saknar
            välbehövliga satsningar på innovationer och nya entreprenörer
            inom branschen. Det finns potential i branschen men det är svårt
            få riskvilligt kapital och stöd till träindustrier i norra Sverige.
            Det krävs att företagare kan erbjudas riskkapital och andra finansieringslösningar
            och hjälp med affärsplaner.
          </p>
          <p xml:id="i-War4jx6YkoFtac1zjGEGeG">
            I dag råder stor bostadsbrist på många håll i Sverige. Människor
            har svårigheter att flytta dit jobben och utbildningsplatserna
            finns. Det behövs en ny bostadspolitik som ger en större rörlighet
            på bostadsmarknaden och blandade bostadsområden. Alla människor,
            inte bara de med goda ekonomiska förutsättningar, ska ha möjlighet
            att leva i bra bostäder, vilka med fördel kan byggas i trä som
            är klimatsmart och resurseffektivt. Byggtider på prefabricerade
            trähus kan korta byggtiden på uppförandeplatsen och på så vis
            minska kostnader och korta störningar under byggtiden. Mot bakgrund
            av att trähus kan lösa både bostads- och miljö- och klimatproblem,
            bör regeringen överväga möjligheterna att utforma en nationell
            strategi för träbyggnader.
          </p>
          <p xml:id="i-FFes4gt9V6kFvBse4pd8Ca">
            Det behövs fler städer och regioner som gör som i Skellefteå
            och Växjö där städerna främjar regional utveckling genom att alltid
            pröva trä som tillverkningsmaterial i bygg- och anläggningsprojekt.
          </p>
          <p xml:id="i-XEYkgrdnoaVj6uSiEr6w7s">
            I Skellefteå främjas utvecklingen av träbyggandet genom att man
            låter beställda byggen bli laborativa miljöer där användningen
            av trä kan utvärderas och skapa ny kunskap för framtida byggnationer.
          </p>
          <p xml:id="i-S92EH8m4a8JuotvU5Kwsdy">
            Fler samarbeten behövs där det offentliga samarbetar i quattro
            helix med näringsliv och forskning för att stärka och marknadsföra
            den lokala kompetensen.
          </p>
          <p xml:id="i-VxfcrMALZe12M3kQCu6U2A">
            Men det finns en stor oro för att det minskade intresset för
            yrkesprogrammen, inte minst tappar träindustriprogrammen i antalet
            sökande.
          </p>
          <p xml:id="i-CrUzdLGrudcr9i1AmYuN2U">
            Att det totala elevsöket till yrkesprogrammen är långt mindre
            än tidigare år är tydligt. Flera skäl kan finnas: bl.a. Gy11 lyfts
            fram som en orsak.
          </p>
          <p xml:id="i-XjgVSf9zAPNDBLNyskVjvj">
            Utvecklingen med färre program som är högskoleförberedande samtidigt
            som kraven sänkts i yrkesutbildningarna. Träindustrins parter
            har varit skarpt kritiska till den utvecklingen, felaktig strategi.
            Tidigare så uppnådde som exempel 96 procent av byggeleverna i
            Umeå högskolebehörighet. Alla skolor erbjuder dock högskoleförberedande
            kurser men då som ett komplement och då riskerar elever att yrkesprogrammen
            väljs bort.
          </p>
          <p xml:id="i-G8FpqyLsPGtBw7wwiSCpyp">
            Ett nytt kvotsystem till universitetet är också en betydande
            inverkan på niondeklassarnas val, då de som inte når högskolebehörighet
            i gymnasiet nu får söka i en annan kvot.
          </p>
          <p xml:id="i-71zbENUZRTYnbTsjVj7WUH">
            Ungdomar förstår ju att det här har betydelse och självklart
            söker de utbildningar som ger en bred öppning för framtida yrkesval.
            Alla parter hoppas på förändringar i Gy11.
          </p>
          <p xml:id="i-USLiqnXKVa9MnkuMcKLtuz">
            Vård-, bygg-, trä- och industrijobb är framtidsbranscher, så
            det vore riktigt synd om de som är unga nu missar framtidsbranscher.
          </p>
          <p xml:id="i-8jLMsPMUFCV5QAPa7uUr1t">
            Det är angeläget att behovet av nya utvecklingsmedel för att
            utveckla partnerskap och nätverk ses över. Regeringen bör också
            se över möjligheten av stöd för att värdera andra finansieringsaktörer,
            både inhemska och utländska, för att effektivt skapa ökad tillväxt
            och ett innovativt företagande i trä.
          </p>
        </div>
        <div xml:id="i-JrqZx4bJYRQDNitG8eyfDh" type="signatureBlock">
          <list xml:id="i-DMpu7GbT6Ec3Kst5Z2TjRj">
            <item xml:id="i-GaZLbHM2t53q2fYg7diqRx" who="i-QpWVRM55tMRcHYZCMDFcHW" type="signature">
              Isak From (S)
            </item>
            <item xml:id="i-WFtBcye7ScXfcHESZRbxAa" who="i-KTqdCJiS7tAKyXZgtyJwHs" type="signature">
              Monica Haider (S)
            </item>
          </list>
        </div>
      </div>
    </body>
  </text>
</TEI>
