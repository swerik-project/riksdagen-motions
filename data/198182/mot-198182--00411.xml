<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00411">
  <teiHeader>
    <fileDesc>
      <titleStmt>
        <title>Radioutsändningar på polska</title>
        <author>Tore Nilsson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Radioutsändningar på polska</title>
          <idno type="rdwebb">G502411</idno>
          <rs type="number">411</rs>
          <ref type="dokument_url_text">http://data.riksdagen.se/dokument/G502411/text</ref>
          <ref type="dokument_url_html">http://data.riksdagen.se/dokument/G502411</ref>
          <ref type="dokumentstatus_url_xml">http://data.riksdagen.se/dokumentstatus/G502411</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JwrrNQarYf4sbAtWECPj6i</idno>
            <name>TORE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ABkTHe5xvjJoD5H8UNTMhw" type="signed"/>
        <correspContext corresp="i-ABkTHe5xvjJoD5H8UNTMhw">
          <note type="signatory" corresp="i-JwrrNQarYf4sbAtWECPj6i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__411/mot_198182__411-001.pdf"/>
      <fw xml:id="i-DPWnuo2DTmyjUM7BuYQcuP">
        Motion 1981/82:411
      </fw>
      <div type="motHeader" xml:id="i-NaSWbpUwnNbvqCVaGNSjps">
        <div type="motTitle" xml:id="i-EaNrqp8mCb6RdxHFUm3nZt"/>
        <div type="motSubmissionInfo" xml:id="i-B2zJuFgjeZNCENd3LzyfA8"/>
      </div>
      <div type="motBody" xml:id="i-P2XpV88w4bK4FzDskJazj9">
        <div xml:id="i-Jmkp4vaQtVrPLYpvXY27N3">
          <p xml:id="i-UBTzEuN6KRQYgm2sV7tPv7">
            Tore Nilsson Radioutsändningar på polska
          </p>
          <p xml:id="i-ScnwEYsach2Ppj5BkVDiVN">
            Polen står oss nära
          </p>
          <p xml:id="i-GfB3h7mP825B9U958Wnp5e">
            Vi vet det mer än någonsin. Det är oss nära geografiskt och historiskt.
            Och det polska folket har stort rum i vårt hjärta.
          </p>
          <p xml:id="i-KymnudkoeRj5JisawJELcv">
            Polen och svensk nyhetsförmedling
          </p>
          <p xml:id="i-WaAFF8RAJPxjtnnxbWwxab">
            I Sveriges riksdag har tidigare frågan om nyhetssändningar på
            polska diskuterats. I motion 1773 till 1978/79 års riksdag anfördes
            bl. a. följan- de.
          </p>
          <p xml:id="i-Ksj64Nw4QLeJGto53ESZmy">
            Informationsbehovet till Östeuropa är stort. Den senaste utökningen
            av utlandsradions nyhetssändningar skedde 1970, när sändningar
            upptogs på ryska. Dessa sändningar har blivit mycket framgångsrika.
            Enligt inofficiella beräkningar lyssnar ca en miljon människor
            i Sovjetunionen varje dag på utlandsradions ryska sändningar.
            De ryska sändningarna har därigenom blivit en av utlandsradions
            populäraste utrikessändningar. I den tredje korgen om vidgade
            mänskliga kontakter i slutdokumentet från säkerhetskonferensen
            i Helsingfors 1975 står skrivet att deltagande stater skall bidra
            till en ökad informationsspridning mellan människor i Europas
            länder. Detta skulle ske genom att deltagande stater skall främja
            en förbättrad spridning av filmad och radio- eller TV-sänd information
            samt främja samarbetet mellan offentliga och privata, nationella
            och internatio- nella radio- och televisionsorganisationer, särskilt
            genom utbyte av både direkta och inspelade radio- och televisionsprogram.
            I slutdokumentet står vidare att deltagande stater noterar den
            ökade informationsspridningen genom radiosändningar och uttrycker
            en förhopp- ning att denna utveckling skall fortsätta, så att
            den motsvarar behovet av inbördes förståelse mellan folken och
            de mål som uppställts av denna konferens. Sveriges utrikes nyhetssändningar
            anses allmänt vara mer objektiva och nyanserade än andra nyhetssändningar
            till Östeuropa. Genom utökade svenska nyhetssändningar till Östeuropa
            blir inte människor där enbart hänvisade till de mer propagandistiska
            nyhetssändningarna från andra länder. Sverige har av tradition
            haft nära relationer till Polen. I dag går Sveriges tätaste förbindelser
            med Östeuropa via Polen. Utbytet mellan Sverige och Polen har
            under de senaste åren expanderat kraftigt. Intresset för Sverige
            i Polen är stort. Att utlandsradion startar sändningar på polska
            är därför välmotiverat. Även om många polacker förstår tyska och
            ryska skulle sändningar på polska nå en bredare allmänhet.
          </p>
          <pb facs="riksdagen-motions-pdf/data/198182/mot_198182__411/mot_198182__411-002.pdf"/>
          <fw xml:id="i-W8b7BVab5P8sa23pS68XJ1">
            Mot. 1981/82:411 10
          </fw>
          <p xml:id="i-XwnQB629UXcs8WgScQTwwD">
            Utredningen Kultur och information över gränserna
          </p>
          <p xml:id="i-X1BJ9FBPSw66MVth3NPxAK">
            När utrikesutskottet behandlar motionen hänvisar det till utredningen
            Kultur och information över gränserna och anför:
          </p>
          <p xml:id="i-XrXSL9QaUWYtUMSYFCy275">
            Utredningen har funnit att särskild stimulans till kultur- och
            informations- utbytet med länderna i Östeuropa är motiverad. Propositionen
            ansluter sig till denna uppfattning. Behovet av ett ökat kultur-
            och informationsutbyte med Östeuropa har särskilt aktualiserats
            genom Sveriges undertecknande år 1975 av slutdoku- mentet från
            konferensen om säkerhet och samarbete i Europa. De kulturprogram
            som Svenska institutet tecknat med en rad länder i Östeuropa har
            bidragit till att underlätta det svenska samhällslivets kontakter
            med dessa länder. Frågan om Sveriges kulturutbyte med utlandet
            skall bedrivas inom ramen för bilaterala kulturavtal på regeringsnivå
            har diskuterats. Propositionen ansluter sig till utredningens
            uppfattning att det svenska kulturutbytet även i fortsättningen
            bör löpa fritt från avtal på regeringsnivå. Utrikesutskottet avvisar
            dock motionens krav om sändningar på polska med hänvisning till
            att Sveriges Radio som företag skall avgöra uppläggning- en och
            innehållet i sin programverksamhet.
          </p>
          <p xml:id="i-VbPrPqJMCmTkYbcFyrQpWM">
            Ett förändrat läge
          </p>
          <p xml:id="i-MvjWmfa8VwwbujBaWi7peT">
            I dag gäller givetvis samma allmänna princip att Sveriges Radio
            gör sina program efter egen planering men de senaste årens händelser
            i Östeuropa och senast i december i Polen ger ett eko i vårt folk
            med stort ansvar och stor villighet att på alla områden bistå
            Polens folk. Ett uttalande av riksdagen vars ledamöter representerar
            dem av vilka radion har sitt uppdrag om önskvärd- heten av att
            sändningar på polska bör ske, kan inte ses som ett ingrepp i radiobolagets
            suveräna rättighet utan som en uppmuntran och ett stöd för en
            angelägen verksamhet.
          </p>
          <p xml:id="i-8QCsm2Kx8PPNEsBQAURrUs">
            Hemställan
          </p>
          <p xml:id="i-Y5wAxpCHKRBM14FLfJQJPG">
            Med stöd av det anförda hemställs att riksdagen uttalar sitt
            stöd för radiosändningar på polska.
          </p>
          <p xml:id="i-WqCvnVipUeeQA7UjqC9ex">
            Stockholm den 21 januari 1982
          </p>
          <p xml:id="i-L75RX6Bevw4UsjnX5BTEJS">
            TORE NILSSON (m)
          </p>
        </div>
      </div>
    </body>
  </text>
</TEI>
