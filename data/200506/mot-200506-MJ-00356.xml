<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_356/mot_200506_MJ_356-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ356 pnr: c605
          </p>
          <p>
            Motion till riksdagen 2005/06:MJ356
          </p>
          <p>
            av Åsa Torstensson och Eskil Erlandsson (c)
          </p>
          <p>
            Landsbygdsutveckling och strändernas planering
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att ge kommunfullmäktige makt över nyttjandet
            av kommunens stränder. 2. Riksdagen tillkännager för regeringen
            som sin mening vad i motionen anförs om landsbygdens ökade möjligheter
            att skapa egen positiv utveckling genom nya boendemöjligheter
            och företagande.'
          </p>
          <p>
            "Yrkande 2 hänvisat till NU.
          </p>
          <pb facs="riksdagen-motions-pdf/data/200506/mot_200506_MJ_356/mot_200506_MJ_356-0002.pdf"/>
          <p>
            2005/06:MJ356
          </p>
          <p>
            Motivering
          </p>
          <p>
            Den nuvarande strandskyddslagstiftningen har rötter decennier
            tillbaka. Den har under denna tid bidragit till att bevara värdefulla
            strandmiljöer från exploatering och därmed räddat dessa miljöer
            för det rörliga friluftslivet. Sverige är dock ett stort land
            där befolkningen är ojämnt fördelad över landet. Det uppenbara
            behov av ett starkt strandskydd som kan finnas i exempelvis delar
            av de mest attraktiva storstadsområdena är inte lika uppenbart
            i andra mer glesbefolkade där t.ex. insjöboende skulle kunna vara
            ett sätt att locka till sig nyetableringar och människor som söker
            unika boendemiljöer trots långa avstånd. I många fall möter vi
            till och med situationer där strandskyddet är ett hinder för att
            hela landet skall kunna utvecklas och detta i kommuner där det
            finns såväl havsnära som insjöstränder. Människor som söker nya
            livsmiljöer förhindras trots att det ibland finns strandsträckor
            och insjöar som skulle räcka till hela kommunens befolkning. Målet
            måste vara att även landsbygden skall kunna skapa tillväxt och
            utvecklas utifrån egna resurser efter befolkningens egna prioriteringar
            och beslut. Detta är en önskvärd utveckling såväl för landsbygdskommuner
            som för skärgårdskommuner som sitter med samma problembild och
            svårigheter att skapa förutsättningar för nya jobb och stimulera
            företagandet. Därför föreslår vi att reglerna rörande strandskydd
            skall utvecklas så att de blir mer flexibla och utgår från regionala
            och lokala värderingar och beslut. Ansvaret för utformningen av
            strandskyddet bör föras över till kommunerna, och det generella
            förbudet att bygga i närheten av vatten bör avskaffas. Genom att
            kommunernas fullmäktigeförsamlingar har ansvaret för utformningen
            av det lokala strandskyddet stärks det kommunala självstyret och
            möjligheterna att skapa en livskraftig landsbygd byggd på egna
            resurser, ansvar och initiativ. Detta bör ges regeringen till
            känna.
          </p>
          <p>
            Stockholm den 30 september 2005
          </p>
          <p>
            Åsa Torstensson (c) Eskil Erlandsson (c)
          </p>
        </div>
      </div>
    </body>
  </text>
</TEI>
