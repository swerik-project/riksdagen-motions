<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00367">
  <teiHeader>
    <fileDesc>
      <titleStmt>
        <title>Unga och arbete</title>
        <author corresp="i-X74MvWzSQtfREMzLLMbjc7">av Hannah Bergstedt m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Unga och arbete</title>
          <idno type="rdwebb">GZ02A367</idno>
          <rs type="number">A367</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A367/text</ref>
          <ref type="dokument_url_html">http://data.riksdagen.se/dokument/GZ02A367</ref>
          <ref type="dokumentstatus_url_xml">http://data.riksdagen.se/dokumentstatus/GZ02A367</ref>
          <ref type="doc">http://data.riksdagen.se/fil/3CF92EDA-2FDB-40A8-A4FA-95653EED031E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4d51CJWhx39kVpCvcwxZq8</idno>
            <name>Roza Güclü Hedin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-MRoARQLVygJYbBWvcAjNcB</idno>
            <name>Elin Lundgren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TcNfrp7fRvP58buMahA7Gi</idno>
            <name>Maryam Yazdanfar</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KHwyNd4PtTDS74vUs9zWKS</idno>
            <name>Anna Wallén</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3KYQ3c1x61KT4wGamKN9zA" type="signed"/>
        <correspContext corresp="i-3KYQ3c1x61KT4wGamKN9zA">
          <note type="signatory" corresp="i-TifWqzmRuorK3zFDqAUZk8"/>
          <note type="signatory" corresp="i-X74MvWzSQtfREMzLLMbjc7"/>
          <note type="signatory" corresp="i-4d51CJWhx39kVpCvcwxZq8"/>
          <note type="signatory" corresp="i-WjFt6fTSYNFkhwrZDFYPM4"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-MRoARQLVygJYbBWvcAjNcB"/>
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-TcNfrp7fRvP58buMahA7Gi"/>
          <note type="signatory" corresp="i-KHwyNd4PtTDS74vUs9zWKS"/>
        </correspContext>
        <correspAction xml:id="i-EYrViNxHHD5mGBpaK91nY3" type="numbering">
          <date when="2011-10-10"/>
        </correspAction>
        <correspAction xml:id="i-HQ3gQZ8sQr9UoQRZG8pLMe" type="submission">
          <date when="2011-10-05"/>
        </correspAction>
        <correspAction xml:id="i-BvYXLDrCrAFfrUrxaAqpEM" type="transfer">
          <date when="2011-10-03"/>
        </correspAction>
        <correspAction xml:id="i-PNkVHgAmW4riW4MNGtzmH9" type="assigned"/>
        <correspContext corresp="i-PNkVHgAmW4riW4MNGtzmH9">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-2PM1xEd8dBGTJdQtqyjmAj">
            Förslag till riksdagsbeslut
          </head>
          <list style="ol">
            <item xml:id="i-PFULqMU8hyx1J9F8sZhA5t">
              Riksdagen tillkännager för regeringen som sin mening vad som
              anförs i motionen om tryggare anställningar.
            </item>
            <item xml:id="i-NGsHxaAeYiTgeSc73vXKQb">
              Riksdagen tillkännager för regeringen som sin mening vad som
              anförs i motionen om ökade möjligheter till heltid.
            </item>
            <item xml:id="i-N3L1VNUQ1P92osAsKd6mRp">
              Riksdagen tillkännager för regeringen som sin mening vad som
              anförs i motionen om ett mer jämställt arbetsliv.
            </item>
            <item xml:id="i-UBxCCYkiDJ9uGydP7TcDSs">
              Riksdagen tillkännager för regeringen som sin mening vad som
              anförs i motionen om en icke-diskriminerande a-kassa.
            </item>
            <item xml:id="i-D6fhuPqNX6An22C53dDchX">
              Riksdagen tillkännager för regeringen som sin mening vad som
              anförs i motionen om ungas möjligheter till eget boende. 1
            </item>
          </list>
          <p xml:id="i-ETYoQ5Pr4KBWrCHis48J7t">
            1 Yrkande 5 hänvisat till CU.
          </p>
        </div>
        <div type="motContent">
          <head xml:id="i-GAaEoLPm6w3wox76C9vEQ1" type="h1">
            Motivering
          </head>
          <p xml:id="i-FZ9cfYbniNxQiFoDzuM88i">
            De som är unga i dag ska bära upp samhället i morgon. Unga står
            för en stor och positiv kraft i vårt samhälle. De är kreativa
            och ser nya lösningar. Att ingjuta hopp och framtidstro i dagens
            unga generation är en framtidsinvestering. I dag står vi inför
            en enorm utmaning.
          </p>
          <p xml:id="i-Gm5aKGHpRvWTbXxzmnuCXM">
            Arbetslösheten bland unga biter sig fast och växer snabbare i
            Sverige än i många andra EU-länder. Oroväckande få tar sig ut
            på arbetsmarknaden eller vidare till utbildning. Att inte efterfrågas
            på arbetsmarknaden och inte klara sin egen försörjning innebär
            att det blir svårt att skaffa egen bostad och bilda familj. Det
            blir helt enkelt omöjligt att få en bra start på vuxenlivet. Kampen
            för att just unga människor ska få jobb, utbildning eller del
            av aktiva åtgärder är därför extra angelägen. Att skapa möjligheter
            och en ljusare framtidsbild för dagens unga generation är en nyckel
            för att klara framtidens utmaningar.
          </p>
          <head xml:id="i-DbkF4Vhb3se4Nii14famAP" type="h2">
            Försämringar av villkor och löner löser inte arbetslösheten
          </head>
          <p xml:id="i-NCA5SqwmW1cS45z9yAs6op">
            Ungdomsarbetslösheten måste tas på allvar och inte förminskas
            till en diskussion om lagtextparagrafer. Näringsministern och
            Svenskt Näringsliv har länge hävdat att ungdomsarbetslösheten
            skulle minska om bara ungdomars löner sänktes och deras rättigheter
            på arbetsmarknaden försvagades. Vi anser att det är fel väg att
            gå. Att ytterligare försämra arbetsvillkoren för unga på en redan
            otrygg arbetsmarknad leder endast till ökade klyftor och att vägen
            till vuxenlivet blir ännu längre och krokigare. TCO har med hjälp
            av data från Statistiska centralbyråns (SCB) arbetskraftsundersökning
            (AKU) granskat om påståendet att LAS är ett hinder för unga stämmer
            genom att beräkna hur stor andel av de arbetslösa ungdomarna som
            blivit uppsagda på grund av arbetsbrist. Resultatet visar att
            LAS, tvärt emot vad som hävdas i debatten, endast har en marginell
            betydelse för ungdomsarbetslösheten. 97,5 procent av de arbetslösa
            ungdomarna har aldrig befunnit sig i en situation där turordningsregler
            ens teoretiskt kan ha påverkat deras arbetslöshet. Snarare är
            utvecklingen den motsatta, det vill säga att unga i dag i högre
            utsträckning har otrygga anställningar som till exempel projektanställningar
            och tidsbegränsade vikariat som enkelt avslutas utan vare sig
            varsel eller förhandlingar.
          </p>
          <p xml:id="i-Y4wShKb7N1CcWz8eDkPx6B">
            Ungdomar är den grupp som redan har betydligt lägre löner och
            mer flexibla och otrygga arbetsvillkor än alla andra grupper.
            Sedan den borgerliga regeringen förlängde möjligheterna till längre
            tidsbegränsade anställningar har anställningsförhållandena försämrats
            och gjort att andelen unga med visstidsanställningar ökat dramatiskt.
            Allt detta drabbar de yngre.
          </p>
          <head xml:id="i-MhRh26DAKV7fKu5SwbvBAC" type="h2">
            Heltid en rättighet deltid en möjlighet
          </head>
          <p xml:id="i-DWM2QPzJLeiQFsQ1vdnDap">
            Utöver de otrygga anställningsformerna är unga, och framförallt
            unga kvinnor, de som arbetar minst antal timmar. Bland kvinnor
            2024 år arbetar cirka 47 procent mindre än 35 timmar/vecka och
            bland männen i åldersgruppen är samma siffra cirka 30 procent.
          </p>
          <p xml:id="i-XwBqsTUFi4vx2PtdpEfKQx">
            Rätten att själv påverka sin arbetstid är begränsad för många
            unga och kvinnor inom LO-kollektivet i dag. I dag arbetar cirka
            115 000 LO-kvinnor kortare tid än vad de själva önskar. Samtidigt
            ökar antalet tidsbegränsade anställningar. Den allra otryggaste
            formen, behovsanställning, har ökat drastiskt. Det drabbar främst
            LO-förbundens kvinnliga medlemmar. Inom TCO- och Sacogrupperna
            jobbar kvinnor deltid i lägre grad. Dock kan man se att LO:s unga
            män i högre grad än genomsnittet jobbar deltid. Rätten till heltid
            är därför en fråga som har stark koppling till både klass- och
            könstillhörighet.
          </p>
          <p xml:id="i-9jrrBNydWBWMRDuvqSev5j">
            Möjligheten att gå från deltid till heltid är begränsad på grund
            av arbetsgivares ovilja att erbjuda kvinnor heltider. Det är vår
            skyldighet att skapa jämställda rättigheter och förutsättningar
            i såväl arbets- som familjeliv. Därför är det viktigt att skapa
            incitament och verktyg för att fler ska få heltidstjänster. Här
            spelar fack och arbetsgivare en viktig roll.
          </p>
          <head xml:id="i-VAHXYfvPZ8y8pKW9L2bwjb" type="h2">
            Ett jämställt arbetsliv
          </head>
          <p xml:id="i-MKBMfpAhcGMPKR7jiXPy5Y">
            Unga kvinnor och män vill leva sina liv jämställt och vill ha
            såväl rätten som möjligheterna och förutsättningarna att vara
            ekonomiskt självständiga och självförsörjande genom sina arbeten.
            Unga män och kvinnor vill också ha förutsättningar som gör att
            man kan förena arbetsliv och föräldraskap. Tyvärr finns hinder
            för detta när man väl går in i arbetslivet. Som ny och ung på
            arbetsmarknaden kommer man in i en befintlig arbetsmarknadsstruktur,
            vilket den enskilde inte kan påverka i så stor utsträckning på
            egen hand. Den strukturen bidrar också till att upprätthålla en
            annan, den inom familjen. Många kvinnor har fortfarande huvudansvaret
            för det obetalda hemarbetet, och har krav på sig som blir svåra
            att hantera. Detta gäller både för den deltidsanställda kvinnan
            som förväntas hinna med allt hushållsarbete under den tid hon
            inte arbetar och som sedan får sämre pension och trygghet eftersom
            det arbetet inte räknas in och för den heltidsarbetande kvinnan
            som vill göra karriär men där kraven blir för tuffa när hon ska
            försöka kombinera arbetslivet och hemmet.
          </p>
          <p xml:id="i-U2YYhKDC4LL3i9LPqTNfCZ">
            Arbetsgivare kalkylerar med att de unga kvinnorna kommer att
            vara mer frånvarande från arbetet eftersom de i arbetsgivarens
            ögon förväntas ta ansvaret för att familjelivet fungerar. Som
            en konsekvens erbjuds unga kvinnor, oavsett om de planerar för
            barn eller inte, och oavsett om de har barn eller inte, alltför
            ofta deltidsanställning.
          </p>
          <p xml:id="i-613rnVgUUJJwE3xMC2we7f">
            Det är på tiden att vi nu tar ytterligare politiska beslut som
            gör att vi tar nya steg framåt mot jämställda villkor såväl utanför
            som i arbetslivet. Det är vår uppgift att fatta politiska beslut
            som gör att alla unga kvinnor och män har rätt, möjlighet och
            förutsättningar att forma sina liv.
          </p>
          <head xml:id="i-8hi7vt5YxU6ixMgYGEMbyP" type="h2">
            En aktiv arbetsmarknadspolitik
          </head>
          <p xml:id="i-F3mtZXarsuN7QmMgz7exej">
            I takt med att ungdomsarbetslösheten växer snabbt blir också
            bristerna i jobbgarantin för ungdomar allt tydligare. Den ger
            inte ungdomar möjligheter till utbildning eller praktik utan erbjuder
            bara passivitet. Vi har inte råd att slösa bort en hel ungdomsgeneration
            med passiv arbetslöshet. Vi vill därför lägga ned den ineffektiva
            jobbgarantin för unga och ersätta den med en politik som innehåller
            möjligheter till utbildning, jobb och praktik. Grundprincipen
            måste vara att unga ska erbjudas meningsfulla insatser utifrån
            sina behov och möjligheter redan från dag ett. Därför måste aktivitetsförbudet
            de tre första månaderna när det gäller ungdomar genast upphöra.
          </p>
          <p xml:id="i-6jGvkLrhtFZUMvb2g7nYW8">
            Vi vill ha en politik som möter framtiden, som rustar för att
            möta näringslivets behov av rätt kompetens och som klarar den
            generationsväxling som ska till på stora delar av arbetsmarknaden.
            Utmaningen ligger i att se framtiden som en möjlighet och inte
            som ett problem, men också i att inse att unga inte är en homogen
            grupp med ett och samma behov.
          </p>
          <p xml:id="i-TowtJ55vaYnNFAGyToPQj9">
            För att ta tillvara våra ungas fulla potential krävs en större
            och mer flexibel verktygslåda än den som finns idag. Unga ska
            kunna erbjudas en snabb insats för att på bästa sätt korta tiden
            i arbetslöshet. Det ska finnas möjligheter till längre praktik
            för dem som behöver mer arbetslivserfarenhet och kontakter på
            arbetsmarknaden. Den som behöver komplettera sin gymnasiekompetens
            ska ges möjlighet till det. Den som behöver en yrkesutbildning
            inom yrkesvux eller som en yrkesinriktad arbetsmarknadsutbildning
            ska kunna få det. Arbetsgivare som anställer långtidsarbetslösa
            unga ska kunna få en rejäl skattereduktion. Den centrala tanken
            är att unga ska erbjudas en meningsfull sysselsättning som ger
            dem utveckling och bättre möjligheter att få arbete. Erbjudandet
            ska matchas med ett krav på aktivt deltagande.
          </p>
          <p xml:id="i-JpJ5SmK57dTRdXXaofoWzj">
            Ökande ungdomskullar och hög arbetslöshet ställer också krav
            på fler högskoleplatser och på fler KY-platser. Regeringens förslag
            om fler platser är endast tillfällig, vilket är anmärkningsvärt
            eftersom de flesta platserna är treåriga utbildningar. Vi ser
            också behov av snabbare övergångar från studier till arbete. För
            att lättare få jobb behöver unga utbilda sig i sådant som arbetsgivarna
            efterfrågar. Vi ser stora behov av att långsiktigt och brett förbättra
            kontakterna mellan utbildningen och yrkesliv både i gymnasieskolan,
            komvux och högskolan.
          </p>
          <head xml:id="i-D8jRVFXxXdgUybF8N4F9Hk" type="h2">
            Unga utan skydd
          </head>
          <p xml:id="i-TbZppvx1WU4jDnN7SJXBo9">
            Sverige har i dag, jämfört med andra länder, en hög andel unga
            medlemmar i fackföreningar. När man är ny i arbetslivet är risken
            stor att man blir utnyttjad och till exempel får fel lön, det
            visar inte minst LO:s satsning på jourtelefon för ungdomar. Med
            anledning av i motionen tidigare nämnda förhållanden för unga
            på arbetsmarknaden gällande anställningstrygghet och tillfälliga
            anställningar är behovet av ett fackföreningsmedlemskap och ett
            medlemskap i a-kassan av största vikt även för ungdomar.
          </p>
          <p xml:id="i-DWiRREAGrRaL6TLrDjCRfp">
            Höga avgifter och tuffare inträdesvillkor drabbar unga särskilt
            hårt. Låga löner, deltider och otrygga anställningar gör att många
            inte kommer in i a-kassan eller att man tvingas välja bort den.
            För dem som trots allt är med och betalar lika mycket som alla
            andra gäller andra och sämre regler. Unga får snabbare avtrappning
            och lägre ersättningsnivåer än övriga i försäkringen. Vi anser
            att det är oanständigt och oacceptabelt.
          </p>
          <head xml:id="i-CrcQrddvS7p2roojDTek9b" type="h2">
            Egen bostad en utopi
          </head>
          <p xml:id="i-igu8rMcvbbetYpK5Zqmh3">
            Otrygga anställningar påverkar inte bara möjligheten till inkomster
            utan också möjligheten till egen bostad. Unga och studenter har
            en mycket problematisk situation på bostadsmarknaden.
          </p>
          <p xml:id="i-RMp3m4m8vjHb9WqyQdLy36">
            Det blir allt svårare att skaffa ett eget första boende och därmed
            etablera sig på bostadsmarknaden. Nio av tio kommuner i landets
            storstadsregioner saknar lägenheter som unga efterfrågar men också
            i andra delar av landet saknas bostäder för unga och studenter.
            I hälften av landets kommuner uppger man bostadsbrist, särskilt
            stort är behovet av små hyresrätter till rimliga kostnader.
          </p>
          <p xml:id="i-VpVyGzEirx45pUaJDGYVnw">
            Lågkonjunkturen har förvärrat en redan besvärlig situation. För
            unga generellt har det blivit svårare att hitta jobb och Sverige
            har idag en hög ungdomsarbetslöshet. I kombination med lågkonjunkturen
            har stora ungdomskullar också satt stor press på landets universitets-
            och högskoleorter. Vi anser att lågkonjunkturen bör användas till
            att bygga fler bostäder, långsiktiga investeringar som bygger
            Sverige starkt. Ett riktat investeringsstöd för studentbostäder
            är viktigt inte bara för den enskilde studentens möjlighet till
            ett rimligt boende, utan också för att bristen på studentbostäder
            inte ska bli ett hinder för den kunskapsbaserade tillväxt som
            vi som socialdemokrater vill bygga landets framtid på.
          </p>
        </div>
        <div type="motSignatures">
          <list>
            <item xml:id="i-Tie1pE3NC38gHnwUBKqBR1" who="i-X74MvWzSQtfREMzLLMbjc7">
              Hannah Bergstedt (S)
            </item>
            <item xml:id="i-DxiemWgZjCALmmcy364PE6" who="i-WjFt6fTSYNFkhwrZDFYPM4">
              Adnan Dibrani (S)
            </item>
            <item xml:id="i-Vw9S72Jv8sgK84QTdZiHZD" who="i-KHwyNd4PtTDS74vUs9zWKS">
              Anna Wallén (S)
            </item>
            <item xml:id="i-QA9KWJKe6WfKLWzeThibvH" who="i-MRoARQLVygJYbBWvcAjNcB">
              Elin Lundgren (S)
            </item>
            <item xml:id="i-xyHoH6otbtooFyLmzNc9q" who="i-KCyyRs9HnkQhss61gii5F7">
              Fredrik Lundh Sammeli (S)
            </item>
            <item xml:id="i-E6YfooHB4p9d6pAsbyB4x4" who="i-GDFdKPNRdaGpkLXrouuiC1">
              Johan Löfstrand (S)
            </item>
            <item xml:id="i-EkvWvSKyAKNNMUmSc6w3AU" who="i-LVvDpgdhY8nFzdo6xSDKsF">
              Jonas Gunnarsson (S)
            </item>
            <item xml:id="i-KSztB3ihEgBGUSq5eJajp3" who="i-TcNfrp7fRvP58buMahA7Gi">
              Maryam Yazdanfar (S)
            </item>
            <item xml:id="i-Cmj45FRNqsQ3YPeJ6Bgh18" who="i-4d51CJWhx39kVpCvcwxZq8">
              Roza Güclü Hedin (S)
            </item>
            <item xml:id="i-86WRmJQuAxAMSSxjsmybsb" who="i-TifWqzmRuorK3zFDqAUZk8">
              Sara Karlsson (S)
            </item>
          </list>
        </div>
      </div>
    </body>
  </text>
</TEI>
