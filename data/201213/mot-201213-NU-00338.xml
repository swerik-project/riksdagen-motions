<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00338">
  <teiHeader>
    <fileDesc>
      <titleStmt>
        <title>Kärnkraft - en orimlig risk</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kärnkraft - en orimlig risk</title>
          <idno type="rdwebb">H002N338</idno>
          <rs type="number">N338</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N338/text</ref>
          <ref type="dokument_url_html">http://data.riksdagen.se/dokument/H002N338</ref>
          <ref type="dokumentstatus_url_xml">http://data.riksdagen.se/dokumentstatus/H002N338</ref>
          <ref type="doc">http://data.riksdagen.se/fil/27344D54-3CAC-453C-90EB-0AD9AC9B5D85</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JF1nrpzcjvNFrCuF2SCc5q" type="signed"/>
        <correspContext corresp="i-JF1nrpzcjvNFrCuF2SCc5q">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-359MjNxtP1mBRpUexS9Jht" type="numbering">
          <date when="2012-10-05"/>
        </correspAction>
        <correspAction xml:id="i-UpoXxPrTGZHruGrWiWD1Ud" type="submission">
          <date when="2012-10-04"/>
        </correspAction>
        <correspAction xml:id="i-FJ1o916b2vAWVYc831Qf7X" type="transfer">
          <date when="2012-10-04"/>
        </correspAction>
        <correspAction xml:id="i-KfoqoUQumqng4Kmbg8dY8g" type="assigned"/>
        <correspContext corresp="i-KfoqoUQumqng4Kmbg8dY8g">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TZS1hHukJCFDrZERFgr4PG" type="motHeader"/>
      <div xml:id="i-LmNnNMjzrtFmZjWEvAWqvM" type="motBody">
        <div xml:id="i-R4zv6KdupLxfvqJMXqWW7T" type="motProposal" subtype="förslag">
          <head xml:id="i-UbGzN3sqdEtnPVCL4yaYsh">
            Förslag till riksdagsbeslut
          </head>
          <list xml:id="i-WWGRqvF5Pxh5S4MVxP1umv" style="ol">
            <item xml:id="i-LjTuzr7XDrU1mn4WNH1Px1">
              Riksdagen tillkännager för regeringen som sin mening vad som
              anförs i motionen om risker med kärnkraft. 1
            </item>
            <item xml:id="i-TUMDW5a7vPfRMipbcJaPrm">
              Riksdagen tillkännager för regeringen som sin mening vad som
              anförs i motionen om behovet av en välplanerad avveckling av svensk
              kärnkraft.
            </item>
          </list>
          <p xml:id="i-GDpWhZHNX6AeogggqTaKgc">
            1 Yrkande 1 hänvisat till FöU.
          </p>
        </div>
        <div xml:id="i-8FGMG6XW9w38UFyzz5QsvM" type="motContent">
          <head xml:id="i-2oYm7TtAJxLeyFsVnGDRtK" type="h1">
            Bakgrund
          </head>
          <p xml:id="i-AsU4MpL2TBPjGotLAxa1uZ">
            Svensk kärnkraft är kantad av snabbstopp på grund av incidenter
            i reaktorerna och deras tekniska omgivning. Varje snabbstopp innebär
            ofantligt stor påverkan på reaktorkonstruktionen. Det finns en
            gräns för hur många snabbstopp en reaktor klarar av.
          </p>
          <p xml:id="i-KsoHi7hMKL5yAHpBLW9XNR">
            Det senaste året har ett stort antal jordbävningar inträffat
            i Skandinavien och i vår världsdel. Torkan liksom nederbörden
            och andra väderfenomen har även blivit allt mer extrema. Den slutsats
            man bör dra av detta är att det är svårt att förutse framtiden
            och de villkor som de svenska kärnreaktorerna skall arbeta under.
          </p>
          <p xml:id="i-5x5ucXWhEn5HqkaqL3PWWi">
            Det kanske mest näraliggande och uppenbara problemet är att en
            stigande vattentemperatur i de hav de svenska kärnkraftreaktorerna
            hämtar sitt kylvatten från innebär att mer vatten måste pumpas
            för att klara av kylningen. När reaktorerna byggdes kalkylerades
            det med att cirka fem procent av den producerade elen skulle användas
            för kylvattenpumpning.
          </p>
          <p xml:id="i-Xs9RR3rp1DgwyKm3dFbX92">
            Ett varmare hav innebär ökad biologisk aktivitet vilket innebär
            att mer vatten måste pumpas som innehåller allt mer växt- och
            djurliv. Allt oftare kommer rapporter om problem med vattenintag
            och filter.
          </p>
          <head xml:id="i-GPPXyFRZYnKA8NMo33XS7A" type="h1">
            Vad får vi veta om de olyckor som varit?
          </head>
          <p xml:id="i-Ad8389HMfBvLJSmSpc3iGx">
            Den svenska allmänheten får inte per automatik någon information
            om de incidenter som inträffar i svenska kärnreaktorer. Den information
            som ges när man bestämmer att man skall informera är nästan alltid
            information som har avsikten att lugna. När en reaktor i Forsmark,
            enligt vissa experter, förmodligen endast var några minuter från
            att inleda det sönderfall av bränslestavar som kan vara starten
            på en härdsmälta, ville man i ett första läge inte erkänna alvaret.
          </p>
          <p xml:id="i-BnHAZomYWJxffbbUB3kU9R">
            På liknande sätt har det varit med alla de kända olyckor och
            incidenter som allmänheten fått kännedom om. Kunskaperna om alla
            utsläpp från den stora anläggningen i Sellafield i England har
            steg för steg sipprat ut och mycket är förmodligen fortfarande
            inte känt. Det är exempelvis mindre än ett år sedan ledningen
            där erkände att det förmodligen är så mycket som 250 kilo rent
            plutonium som har läkt ut i Irländska sjön.
          </p>
          <p xml:id="i-SscmSVn15jgH18y2gHyYf">
            Att det tog lång tid att få information om det som hände i Tjernobyl
            skyller man på sovjetstatens mentalitet. Men att informationen
            från olyckan i Fukushima varit så dålig kan man inte förklara
            på samma sätt. Nu vet vi att om utsläppen av radioaktivitet från
            Tjernobylolyckan motsvarade utsläppet från cirka ett tusen Hiroshimabomber
            motsvarar olyckan i Fukushima något mer än fyra tusen Hiroshimabombers
            radioaktivitet. De senaste uppgifterna innebär att utsläppen av
            radioaktivt cesium har varit tjugofyra gånger större än vad företaget
            som äger anläggningen har hävdat i sin tidigare information.
          </p>
          <p xml:id="i-R46h6xhGUVYUdG2QqZBKoq">
            Ur ett risk- och sårbarhetsperspektiv är det självfallet ingen
            skillnad på om bristerna i information vid incidenter i kärnkraftverk
            beror på att det inte går att bedöma omfattning och risk eller
            om det beror på att de ansvariga inte vill berätta vad de vet.
          </p>
          <head xml:id="i-Kj7vDrQCLGgiJ4RqVkEKtf" type="h1">
            Förslag till åtgärder
          </head>
          <p xml:id="i-Rm84bMnxXMdXQL1AAs7cuC">
            Med de kunskaper vi idag har om hur snabbt de meteorologiska,
            hydrologiska och geologiska sanningarna måste omprövas framstår
            de utsläpp som olyckan i Fukushima har inneburit tillräckligt
            skrämmande för att var och en borde anse att vi snarast möjligt
            bör sluta utsätta oss för den risken.
          </p>
          <p xml:id="i-XFMPriWvDv594ySiK5JDaz">
            Det är ur det perspektivet rimligt att riksdagen på sitt bord
            får en ny omarbetad riskanalys för den svenska kärnkraften där
            hänsyn tas till såväl de möjliga klimatförändringarna i det tidsförlopp
            som är aktuellt och de erfarenheter om sårbarhet som olyckan i
            Fukushima avslöjade. Det sistnämnda avser kanske i första hand
            riskerna kring hanteringen av utbränt kärnbränsle. Att man förbättrat
            kylningen av dessa enklare bassänger innebär ju inte att risken
            för exempelvis terrorangrepp mot den hanteringen har minskat.
          </p>
          <p xml:id="i-PXfyGTQCDiuiNyj6CJ3geh">
            Med tanke på att Sverige förmodligen är det land som har de bästa
            förutsättningarna av alla länder att klara vårt energibehov med
            långsiktigt hållbar energiteknik baserat på flödande energi vore
            det även rimligt att regeringen snarast möjligt tar fram den avvecklingsplan
            för kärnkraften som borde ha legat på riksdagens bord för många
            år sedan.
          </p>
        </div>
        <div xml:id="i-DnxSM2NfheRN5tjVQWRzHY" type="signatureBlock">
          <list xml:id="i-Sh2cJhjohEuDMq11b3WKpr">
            <item xml:id="i-J6UQUKBMgKGxrTbfh6QkBZ" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
