<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1915--ak--00120">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1915/mot_1915__ak__120/mot_1915__ak__120-001.pdf"/>
      <div xml:id="i-FksrT4csbp3m9nqnogj4DJ" type="motHeader">
        <div xml:id="i-UiKhr3e3oRQTFA7QuuxCwx" type="motTitle"/>
        <div xml:id="i-6REjszcVfQicP4aeHZyDY2" type="motSubmissionInfo"/>
      </div>
      <div xml:id="i-AWesa6bG7j6JQ9oWCTNPGe" type="motBody">
        <div xml:id="i-TJu3NAXfFCCTyhZYzgEHCH">
          <p xml:id="i-ELhzFS9L8fZwws2eHSqc9E">
            Motioner i Andra kommaren, Nr 120. 1
          </p>
          <p xml:id="i-WDroBTxKZQbKgCvEa5Zkpi">
            Nr 120.
          </p>
          <p xml:id="i-V7JNMyBPyNwjmMH8h2whzH">
            Av herr Lindhagen, angående åtgärder till tryggande och fort-
            satt utveckling av det gemensamma skandinaviska lag-
          </p>
          <p xml:id="i-7TUQXTafooyH3fhV4dAVyN">
            stiftningsarbetet.
          </p>
          <p xml:id="i-Nzzz74zUx6sV9Ymc3Tr8oK">
            itt samarbete mellan de tre nordiska folken är en naturlig, av
            för- hällandena påkallad sak, som alltid mer eller mindre stått
            på dagordnin- gen under skilda tider i deras skiftesrika historia.
            I vår tid riktas upp- märksamheten allt mer på nyttan av ett sådant
            samförstånd och nödvän- digheten att genom fri överenskommelse
            organisera detsamma. Ett område, som visat sig särskilt lämpat
            för ett sådant samarbete, är lagstiftningen. Det har ådagalagts,
            att uppgiftens större betydelse och inflytandet av en mångsidigare
            representerad erfarenhet och sakkunskap varit ägnad att lösa lagstiftningsuppgifter,
            som varje land för sig ej mäktat. Det skandinaviska samarbetet
            leder med andra ord till fruktbarare resul- tat. De ledande huvudsynpunkterna
            komma i förgrunden och oväsentliga betänkligheter om detaljspörsmål
            tvingas underordna sig. En dylik gemen- sam lagstiftning utgör
            vidare en viktig insats i strävandena att närma de nordiska folken
            på de olika områden och därigenom bereda dem ett rikare liv i
            ett större fädernesland. Slutligen betyder en dylik gemenskap
            ett vidgat inflytande och en större maktställning utåt. Viktiga
            bidrag lämnas härigenom till förverkligande av rättens universalitet
            och ett visst inflytande beredes de nordiska folkens rättstraditioner
            i den universella rättsbildningen. Ett nordiskt juristmöte på
            1870-talet uttalade sig för en samverkan i viss mån på förevarande
            område. Svenska riksdagen begärde därefter år 1876 utarbetandet
            av en fullständig handelslag samt åstadkommande av överens- stämmelse
            därutinnan med norsk och dansk lagstiftning. Denna hemställan
            har lett till antagande i alla tre länderna av överensstämmande
            lagar inom den speciella handelsrättens område, nämligen växellag,
            lagar om varu- märken samt om handelsregister, firma och prokura,
            sjölag och checklag. Vid 1900 års riksdag väcktes motion om åstadkommande
            av nya så vitt ske kan överensstämmande civillagar för de tre
            länderna i stället för deras uråldriga civila lagböcker. Saken
            väckte icke obetydlig anslutning inom
          </p>
          <p xml:id="i-QWz9KLhkqeoZdC7sbxcN6i">
            Bihang till riksdagens protokoll 1915. 4 saml. 51 häft. (Nr 120—121.)
            1
          </p>
          <pb facs="riksdagen-motions-pdf/data/1915/mot_1915__ak__120/mot_1915__ak__120-002.pdf"/>
          <p xml:id="i-2Lussft4d6bJA84D676omJ">
            2 Motioner i Andra kammaren, N» 120.
          </p>
          <p xml:id="i-6S682UqLpzzRLHzWMwKMg1">
            riksdagen, men man ansåg, att detta lagstiftningsarbete borde
            tills vidare inskränkas till de allmänna reglerna för samfärdsel
            och varuutbyte eller med andra ord till obligationsrätten, motsvarande
            i väsentliga delar vår gamla civilrätts handelsbalk. Det samarbete,
            som i anledning härav upp- togs, har lett till gemensam lagstiftning
            om köp och byte samt om komission, handelsagenter och handelsresande,
            varjämte vid sidan härav vunnits tämlig överensstämmelse i tillsynen
            å försäkringsanstalter. Till.denna riksdag har i trontalet ytterligare
            bebådats gemensamma lagar om avtal och andra rättshandlingar på
            förmögenhetsrättens område samt om avbetalningsköp. Vid 1909 års
            riksdag upptogs av regeringen fråga om revision av nya huvuddelar
            av allmänna civilrätten, nämligen familjerätten och inom den främst
            giftermålsbalken och eventuellt därefter även ärvdabalken. Med
            anknytning i tankegången till 1900 års motion om överensstämmande
            civil- lagar föreslogs i riksdagen att även det sålunda tillämnade
            lagstiftningsar- betet skulle bliva skandinaviskt. Detta förslag
            bifölls av andra kammaren och med anledning därav upptogs ett
            gemensamt arbete även på detta område. Första frukten därav föreligger
            i det till denna riksdag likaledes bebådade förslaget till lag
            om äktenskaps ingående och upplösning. Det skandinaviska lagstiftningsarbetet
            är således på god väg, men det gäller i alla fall ägna omsorg
            däråt att det organiseras ännu fullständigare och att inga tillfällen
            till en nyttig gemenskap försummas. De två skandinaviska kommissionér,
            som nu arbeta, den ena på han- delsbalkens och den andra på giftermåls-
            och eventuellt ärvdabalkens om- råden, hava åtskilliga andra lagförslag
            på sitt arbetsprogram och för dessa behöver man således knappast
            hysa några bekymmer. De komma i sinom tid. Ett försummat tillfälle
            tills vidare var däremot underlåtenheten att åstadkomma gemenskap
            i bolagsrätten. Den svenska lagstiftningen om bolag och ekonomiska
            föreningar, som utgavs år 1895, tillkom utan tanke på skandinavisk
            samverkan. Då 1903 års riksdag begärde en revision av aktiebolagslagen
            inrycktes i riksdagsskrivelsen en erinran om nyttan av ett samarbete
            på det nämnda området med de båda andra länderna. Några verksamma
            åtgärder kommo dock ej till stånd och när det reviderade för-
            slaget framlades för 1910 års riksdag återstod ej annan möjlighet
            än ett beklagande av det tillspillogivna tillfället. Framställningen
            av 1900 års riksdag om ett samarbete på handels- balkens område
            köptes med offret av jordabalkens överlämnande till en enbart
            svensk revision. Lagberedningen, som då skulle bildats, hade man
            tänkt sig skola begynna med handelsbalken, men den fick då i stället
            övertaga jordabalken för att den ej skulle från början gå i vägen
            för det skandinaviska samarbetet. I vissa delar av jordabalken
            kan visserligen
          </p>
          <pb facs="riksdagen-motions-pdf/data/1915/mot_1915__ak__120/mot_1915__ak__120-003.pdf"/>
          <p xml:id="i-EvbuTc5udtFcCeCxnGik58">
            Motioner i Andra kammaren, Nr 120. 3
          </p>
          <p xml:id="i-LTbBrLhGriHnmozaSWPZzR">
            överensstämmelse svårligen ernås. Men i andra delar kunde säkerligen
            åtminstone gemensamma utgångspunkter hava vunnits. Särdeles "beklag-
            ligt synes vara, att en av tidens största spörsmål, den sociala
            Jordfrågan, vilken i så mycket är gemensam för de tre länderna,
            icke blivit föremål för ett samarbete och därigenom tvungits fram
            till större beaktande. Till 1911 års riksdag begärdes anslag till
            en förberedande utred- ning om grundprinciperna för en rättegångsreform.
            Justitieministern ytt- rade, att han ej ansåg det klokt, att uppställa
            vissa förutsättningar för uppdraget. Emellertid ifrågasattes i
            en väckt motion åtminstone vissa all- männa direktiv och yrkades
            därvid att riksdagen vid beviljande av ansla- get måtte göra uttalande
            om bland annat att nydaningar planläggas med iakttagen hänsyn
            till önskvärdheten av överensstämmelse mellan de skan- dinaviska
            länderna. Detta yrkande motiverades sålunda: »De perspektiv cn
            rättegångsform öppnar manar även till eftertanke, huru viktigt
            det är, att den i allt sitt nyskapande ej uppfinner kuriosa för
            oss utan söker anknyta sig i möjligaste mån särskilt till de båda
            andra skandinaviska ländernas lagstiftningsarbete på motsvarande
            område. En rättegångsordning, väl en gång genomförd, plägar bestå
            i långliga tider, och hur viktigt är det icke för den mellanfolkliga
            samfärdseln närmast med våra grannar, att någon gemenskap här
            förefinnes eller åtminstone förberedes. Det ifrågasatta ar- betet
            bör därför enligt min mening bedrivas även så, att samverkan äger
            rum, där så kan ske, med de båda andra skandinaviska länderna
            och un- der alla förhållanden de olika ländernas vägar kunna mötas
            i framtiden i stället för att allt mera gå i sär.» Statsutskottet
            ansåg att några särskilda uttalanden med avseende å arbetets utförande
            icke borde ske samt antog att de, som fått sig arbetet anförtrott,
            icke skulle underlåta att taga under övervägande även de av motionären
            angivna synpunkterna. Andra kammaren antog emellertid en reservation,
            däri, utan att vid beviljandet av anslaget foga särskilda utta-
            landen, i motiveringen i övrigt inflikats det uttalandet, att
            näppeligen olika meningar lära råda om önskvärdheten av, att det
            legislativa samarbetet med de båda andra skandinaviska länderna,
            där så kunde ske, utsträcktes jämväl till processrättens område.
            Något sådant övervägande, som statsutskottet hoppades skola komma
            från dem som handhava arbetet, har icke avhörts. Såsom ett gryende
            tecken kan dock måhända antecknas en artikel med förord för skandina-
            viskt samarbete på processlagstiftningens område, som nyligen
            stod att läsa i en huvudstadstidning" och lärer vara författad
            av processkommis- sionens sekreterare.
          </p>
          <p xml:id="i-2TWX2LEtHcu2bbhUcpWMJp">
            1 Socialdemokraten för den 12 januari 1915.
          </p>
          <pb facs="riksdagen-motions-pdf/data/1915/mot_1915__ak__120/mot_1915__ak__120-004.pdf"/>
          <p xml:id="i-W4WVH8GYnao76Yeg3oQtZY">
            4 Motioner i Andra kammaren, Nr 120.
          </p>
          <p xml:id="i-KXBcFXRjE13DzDbJ7EQAPp">
            Den av riksdagen år 1906 begärda revisionen av konkurslagen borde
            också hava blivit föremål för gemensam lagstiftning åtminstone
            i vissa huvudfrågor. På denna angelägenhet försummade vi att fästa
            uppmärk- samhet till och med i riksdagen och vid sådant förhållande
            var det, så- som erfarenheten lär, uteslutet att någon inom administrationen
            eller någon av dem, som handhava arbetet, skulle få sitt intresse
            inriktat på saken. Detta är några exempel på försummade tillfällen
            i det skandina- viska lagstiftningsarbetet. Det erinrar oss om,
            att det ej såsom hitintills, bör få bero på en slump, om något
            nytt lagstiftningsarbete, som enligt hitintills följd plan rätteligen
            bort företagas gemensamt, även varder för sådant syfte ihågkommet.
            När ingen har till åliggande att tänka på denna sak, blir följden
            åtskilliga försummade tillfällen. Dylika erfarenheter böra emellertid
            vara ägnade att även lyfta hela frågan upp på ett högre plan.
            Tiden bör nu vara inne för ett uppvak- nande till insikt, hurusom
            målet för dessa strävanden är den största möj- liga överensstämmelse
            på hela lagstiftningsområdet, den sociala lagstift- ningen däri
            inbegripen. Det vore därföre av vikt, att beredningen av alla
            slags lagärenden i de olika länderna ordnades så, att en överläggning
            vare sig genom personligt sammanträffande eller skriftligen alltid
            komme till stånd, huruvida ett i någotdera landet uppkommet lagstiftningsspörs-
            mål borde gemensamt beredas. Ett sådant gemensamt övervägande
            påkal- las även därav, att de överensstämmande författningar,
            som redan tillkom- mit, behöva med tiden gemensamt revideras.
            Det kan nämligen icke vara meningen, att de en gång vunna resultaten
            efteråt skola tillspillo- givas. För åstadkommandet av en fast
            organisation för det skandinaviska lagstiftningsarbetets betryggande
            behöves icke nu anordnas någon ny äm- betsmyndighet. Samrådet
            bör kunna ske mellan dem, som för närvarande inom vederbörande
            departement äga att i främsta hand befatta sig med dylika frågor.
            Vid riksdagarna 1911 och 1912, väcktes motioner i ovannämnda syfte.
            De biföllos på vederbörande utskotts tillstyrkan i andra kammaren
            men avböjdes med en välvillig motivering av den första. Sistnämnda
            år ingick undertecknad till Kungl. Maj:t med en petition däri
            med åberopande av andra kammarens nyss nämnda beslut hemställdes
            att regeringen måtte ägna saken uppmärksamhet. Denna petition
            har emellertid ännu icke föranlett någon åtgärd. Under sådana
            förhållanden och med hänsyn till dylika frågors aktua- litet just
            nu tillåter jag mig ånyo hemställa,
          </p>
          <pb facs="riksdagen-motions-pdf/data/1915/mot_1915__ak__120/mot_1915__ak__120-005.pdf"/>
          <p xml:id="i-VKRe5eYtMntKYNXEaLHtPM">
            Motioner i Andra kammaren, Nr 120. 5
          </p>
          <p xml:id="i-UYeXaiZBRYGxe1wGzgAALe">
            att riksdagen ville hos Kungl. Maj:t anhålla att åtgärder, som
            kunna finnas lämpliga, måtte vidtagas i syfte att såvitt möjligt
            betrygga den redan åstadkomna gemensamma skandinaviska lagstiftningen
            samt vidare tillse att ett dylikt gemensamt lagstiftningsarbete
            kom- mer till stånd på de områden, där en sådan gemensam- het
            finnes ändamålsenlig, och att för ändamålet i upp- kommande lagstiftningsfrågor
            i allmänhet ett övervä- gande äger rum, huruvida de lämpligen
            böra bliva före- mål för gemensam lagstiftning.
          </p>
          <p xml:id="i-VhYgknUssensAwvpKAUDX5" type="date">
            Stockholm den 26 januari 1915.
          </p>
          <p xml:id="i-LuXxw1phvX2ZP4BYqA4F4J">
            Carl Lindhagen.
          </p>
          <pb facs="riksdagen-motions-pdf/data/1915/mot_1915__ak__120/mot_1915__ak__120-006.pdf"/>
        </div>
      </div>
    </body>
  </text>
</TEI>
