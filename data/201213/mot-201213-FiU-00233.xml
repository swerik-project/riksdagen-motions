<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-FiU-00233">
  <teiHeader>
    <fileDesc>
      <titleStmt>
        <title>Gränsen för det offentliga åtagandet</title>
        <author corresp="i-Ev6Dx3pWj2WT32VGQpabaz i-WpwTRcdcGLWddgdaUtKiwJ">av Finn Bengtsson och Staffan Anger (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gränsen för det offentliga åtagandet</title>
          <idno type="rdwebb">H002Fi233</idno>
          <rs type="number">Fi233</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H002Fi233/text</ref>
          <ref type="dokument_url_html">http://data.riksdagen.se/dokument/H002Fi233</ref>
          <ref type="dokumentstatus_url_xml">http://data.riksdagen.se/dokumentstatus/H002Fi233</ref>
          <ref type="doc">http://data.riksdagen.se/fil/926572BB-0B00-42F7-B4D2-92EF591D413C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-WpwTRcdcGLWddgdaUtKiwJ</idno>
            <name>Staffan Anger</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ts8HmvwB55U4cRjLuzwVvZ" type="signed"/>
        <correspContext corresp="i-Ts8HmvwB55U4cRjLuzwVvZ">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-WpwTRcdcGLWddgdaUtKiwJ"/>
        </correspContext>
        <correspAction type="numbering" xml:id="i-8occXu7oM6gatdnxgP53rR">
          <date when="2012-10-05"/>
        </correspAction>
        <correspAction type="submission" xml:id="i-P3prveNkXA66StjXcqEXt1">
          <date when="2012-10-04"/>
        </correspAction>
        <correspAction type="transfer" xml:id="i-F71zjtLbVsMYkEfgWpmiM2">
          <date when="2012-10-02"/>
        </correspAction>
        <correspAction type="assigned" xml:id="i-XtpuT4vqEwc7UXwPmXdqZ4"/>
        <correspContext corresp="i-XtpuT4vqEwc7UXwPmXdqZ4">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Ff7HVnFfLL8SYHKweKWWfQ">
            Förslag till riksdagsbeslut
          </head>
          <p xml:id="i-NgpfZWgShqHm6S45gKTE47">
            Riksdagen tillkännager för regeringen som sin mening vad som
            anförs i motionen om att låta utreda hur ekonomiskt hållbara våra
            offentligfinansierade välfärdssystem är i framtiden och när gränsen
            för det offentliga åtagandet kan bli ifrågasatt och vilka lösningar
            vi då är beredda att diskutera för att lösa detta.
          </p>
        </div>
        <div type="motContent">
          <head type="h1" xml:id="i-FvzoWmEpjdmnKSxiyzPyDq">
            Motivering
          </head>
          <p xml:id="i-LiqQxJ8J3CAqCsR9raqYHo">
            Det finns sedan länge en bred parlamentarisk samsyn kring en
            solidarisk finansiering över skatten av våra gemensamma trygghetssystem
            i välfärden. Men forskning har visat att med en utblick över ett
            antal decennier framåt, och givet den relativt säkra demografiska
            utveckling som vi kan förutspå med allt fler som blir allt äldre,
            så kommer våra gemensamma trygghetssystem att utsättas för många
            och stora påfrestningar. Inte minst gäller detta den idag gällande
            solidariska finansieringsprincipen, som vi så gärna vill behålla,
            men som man kan förutse kan komma att ifrågasättas om färre ska
            försörja fler och vi inte finner lösningar på detta som kan ske
            med en så bred parlamentarisk samsyn som är möjlig att uppnå.
          </p>
          <p xml:id="i-6EZtELMNRSPF9nqSK38CHH">
            Förutsättningen för att detta ska kunna ske under ordnade omständigheter
            är att diskussionen kommer igång så snart som möjligt. Tyvärr
            är inte fallet det just nu, för de flesta politiker tycks ducka
            inför frågan även om fria debattörer utanför partipolitiken och
            utan förtroendeuppdrag från väljarna tycks ta behovet av en nödvändig
            sådan diskussion på större allvar. Det är emellertid viktigt att
            även politiska beslutsfattare i allmänhet och lagstiftare i synnerhet
            närmar sig en sådan diskussion. För att påskynda denna process
            föreslår vi att en översyn görs över hur ekonomiskt hållbara våra
            offentligfinansierade välfärdssystem är i framtiden, när gränsen
            för det offentliga åtagandet kan komma att bli ifrågasatt och
            vilka lösningar som kan stå till buds för att lösa detta.
          </p>
          <p xml:id="i-XnDAA1mV2w64Xcq5FWYkgf">
            För att ytterligare understryka behovet av att denna översyn
            och den politiska diskussionen som bör följa av denna kommer till
            stånd snarast kan ett antal exempel lämnas på att det redan idag
            finns verksamhet som går utanför det offentliga åtagandet i den
            gemensamma välfärden och där olika typer av enskild tilläggsfinansiering
            sker. Detta utan att den politiska diskussionen lyft upp frågorna
            om hur vi bör möta denna utveckling, trots att den ständigt är
            i ökande snarare än i avtagande.
          </p>
          <p xml:id="i-6Ct19GhAFx47YbFcStSSo7">
            Exempel utgörs av att egen tilläggskostnad krävs utanför högkostnadsskyddet
            för läkemedel när inte de billigaste kopiorna inköps men kanske
            behövs. Privat tecknade sjukvårdsförsäkringar ökar i antal, och
            här ses dessutom att detta sker främst för människor som arbetar
            i det privata näringslivet och inte bland offentliganställda.
            Detta riskerar, om vi inte analyserar problemet och finner lösningar
            som man kan enas kring, att splittra den arbetande befolkningen
            i ett A- och ett B-lag där de offentliganställda tillsammans med
            dem som inte arbetar tillhör den senare gruppen medan de andra
            å andra sidan betalar dubbelt för sin sjukvård. Detta är på sikt
            inte hållbart om utvecklingen raskt fortsätter i den riktning
            som trenderna idag visar.
          </p>
          <p xml:id="i-QJceu29NiHhPHtiRGyg6ZB">
            Ett annat fenomen som redan finns idag men som politiker inte
            adresserar korrekt och med full öppenhet är det som kallas blandfinansiering
            eller co-payment. Idag finns detta i vissa men inte alla landsting
            för vissa medicinska åtgärder, och innebär att en samfinansiering
            mellan landstingen och den enskilde patienten erbjuds om man väljer
            ett något bättre men dyrare alternativ än det som landstinget
            erbjuder som kostnadsfritt basutbud inom ramen för den, i detta
            sammanhang, kraftigt subventionerade patientavgiften. Exempel
            på existerande sådan samfinansiering är inopererande av vissa
            bättre och dyrare linser i ögat vid grå starr och ersättningar
            för utvidgat stöd av hörapparater. Att en del landsting valt att
            tillåta inköp med extra ersättning från enskilda patienter av
            bättre vård i dessa sammanhang sammanhänger med att den medicinska
            professionen gjort bedömningen att den dyrare åtgärden är så pass
            mycket bättre att den ger patienten ett omedelbart mervärde och
            landstinget och samhället ett mervärde på sikt genom att patienten
            förväntas uppnå ett långvarigt bättre hälsotillstånd som minskar
            kommande utgifter för sjukvård inom ramen för landstingets och
            det offentligas åtagande. Det vill säga ett vinnvinn-förhållande
            har uppstått för båda parter varför en delning av kostnadsansvaret
            mycket väl kan motiveras både ur patient- och ur skattebetalarsynpunkt.
            Men, och det är detta som är det problem som måste upp på bordet,
            inte alla landsting erbjuder sådana lösningar och inte alla patienter
            har råd med sin del av samfinansieringskostnaden när sådan möjlighet
            till bättre vård erbjuds, samtidigt som vi på goda grunder kan
            anta att denna typ av verksamhet raskt kan komma att öka i volym.
            Avsaknaden av en politisk analys och diskussion kring detta fenomen
            av var gränsen för det offentliga åtagandet går är därför tydlig
            och måste påskyndas.
          </p>
          <p xml:id="i-DcFhz9CbrKDFRB6pf5gkMn">
            Ett sista exempel på problematiken med gränsdragning för det
            offentliga åtagandet som vi vill ge och som motiverar denna motion
            är inom äldreomsorgen. Det allt ökande behovet av äldreomsorg
            är uppenbar, och glädjande nog har alliansregeringen tillsett
            att valfriheten att välja eller välja bort sådan äldreomsorg som
            man själv vill ha eller inte vill ha har ökat markant under senare
            år. Men valfrihet innebär för många att man även vill kunna välja
            något som kanske inte faller inom ramen för vad det offentliga
            åtagandet är berett att ersätta med de biståndsbeslut som måste
            fattas i alla enskilda fall. Ska det då vara möjligt att själv
            bekosta sådana önskemål utöver det som biståndsbeslutet medger,
            och hur ska i så fall gränsdragningen för detta utformas mellan
            den offentliga ersättningen och individens egen utgift?
          </p>
          <p xml:id="i-UeiiHNXne8Vi5RDjJ3twMk">
            Sammantaget är det nödvändigt att vi ser över denna problematik
            och sedan analyserar översynens resultat för att inleda den politiska
            diskussion på saklig grund som idag i mångt och mycket helt fattas.
            Vi vill att detta ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-VY6ZP3L4Hvm3pQjMYu6rdB">
              Finn Bengtsson (M)
            </item>
            <item xml:id="i-EZjCKUztg8kRQgsbH2wgvK">
              Staffan Anger (M)
            </item>
          </list>
        </div>
      </div>
    </body>
  </text>
</TEI>
