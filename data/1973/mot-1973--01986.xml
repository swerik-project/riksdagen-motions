<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01986">
  <teiHeader>
    <fileDesc>
      <titleStmt>
        <title>i anledning av Kungl. Majrts proposition 1973:126 med förslag om särskilt forskningsavdrag och exportkreditstöd för industrin.</title>
        <author>av herr Hermansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Majrts proposition 1973:126 med förslag om särskilt forskningsavdrag och exportkreditstöd för industrin.</title>
          <idno type="rdwebb">FW021986</idno>
          <rs type="number">1986</rs>
          <ref type="dokument_url_text">http://data.riksdagen.se/dokument/FW021986/text</ref>
          <ref type="dokument_url_html">http://data.riksdagen.se/dokument/FW021986</ref>
          <ref type="dokumentstatus_url_xml">http://data.riksdagen.se/dokumentstatus/FW021986</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-REmj2NDNYt4357kRtLJyGm" type="signed"/>
        <correspContext corresp="i-REmj2NDNYt4357kRtLJyGm">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-8743Lhyk8SSNk8Ne84jigz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1986/mot_1973__1986-001.pdf"/>
      <fw xml:id="i-6Jk7JXoVBiUrztPvsHsHMf">
        Mot. 1973:1986 13
      </fw>
      <div xml:id="i-CNZMp2WieQEPELZymYm2Gv" type="motHeader">
        <div xml:id="i-3zjARzVntUdV9kQd9w5Fht" type="motTitle"/>
        <div xml:id="i-TewgeyjbBiQcadYGTZWMWP" type="motSubmissionInfo"/>
      </div>
      <div xml:id="i-N3LDehM1NdFxQZBHjYKKzK" type="motBody">
        <div xml:id="i-PigY7PtPe5pNb92ohKCeTE">
          <p xml:id="i-5hmDThiiVkp94bUEFAjZad">
            Nr 1986
          </p>
          <p xml:id="i-W5BNsj34c75j212oknMqLF">
            av herr Hermansson m. fl. i anledning av Kungl. Maj:ts proposition
            1973:126 med förslag om särskilt forskningsavdrag och exportkreditstöd
            för industrin.
          </p>
          <p xml:id="i-UCWfWeZgLWTM3J7cs8G6xW">
            I propositionen 1973:126 föreslås att ett särskilt forskningsavdrag
            skall beviljas industrin. Efter en inledande beskrivande översikt
            skall vi granska förslagets bakgrund och innebörd. Vi skall visa
            att förslaget inte är ägnat att öka industrins utvecklingsmöjligheter
            och att det i stället måste betraktas som ännu en subvention till
            de storbolag som svarar för huvudparten av den svenska industriforskningen.
            Förslagets viktigaste effekter är värdeöver- föring från skattebetalande
            löntagare till de stora kapitalägarna och förstärkning av tendenserna
            till koncentration och monopolisering av svensk industri. Vi vänder
            oss mot generella skattesubventioner och förordar i stället specifika
            insatser förknippade med styrning och kontroll av industriforskningen.
            Den sammanlagda industriforskningen — drift- och kapitalkostnader
            — har under perioden 1963 till 1971 mer än fördubblats enligt
            av statistiska centralbyrån nyligen presenterade beräkningar.
            För 1972 och 1973 beräknar man inom industrin en fortsatt ökning.
            Den tillfälliga stagnatio- nen i slutet av 1960-talet, förorsakad
            av i första hand tillfälligt minskade militära beställningar,
            har upphört. Under 1960-talet har det statliga forskningsstödet
            till industrin ökat markant. Det är ett fenomen som återfinns
            i alla högt utvecklade kapitalistiska industriländer. Statsmakten
            har gått in med omfattande subventioner och stora beställningar,
            främst från militära myndigheter. Men för Sveriges del har de
            statliga bidragen till och beställningarna av industriforskning
            ökat synnerligen kraftigt jämfört med andra kapitalist- länder.
            Under 1960-talet har sålunda statsstödet tiodubblats, Annerstedt:
            Makten över forskningen (1972). Tendensen har hållit i sig också
            under de första åren av 1970-talet. I vårt land utförs ca 60—70
            procent av all forskning inom industrin, dvs. inom de privata
            företagen, men statsmak- ten finansierar betydligt mer än hälften
            av de sammanlagda svenska forskningsinsatserna inom och utom industrin.
            Den svenska staten är alltså redan i dag en viktig finansiär av
            industriforskning. Forskningsanslagen har främst kanaliserats
            genom stora statliga beställningar. Den ojämförligt största beställaren
            av forskning och experimentell utveckling inom svensk industri
            är krigsmakten. I slutet av 1960-talet motsvarar militära forsknings-
            och utvecklingskontrakt, licensavgifter och
          </p>
          <p xml:id="i-Q25HrTCqXtYF5QXvj6CR3q">
            annat stöd upp till en tredjedel av den sammanlagda industriforskningen.
            Bidragen har varit hårt koncentrerade till verkstads- och elektronikindu-
          </p>
          <pb facs="riksdagen-motions-pdf/data/1973/mot_1973__1986/mot_1973__1986-002.pdf"/>
          <fw xml:id="i-JB6xHGixSuHr4bALBdgkUf">
            Mot. 1973:1986 14
          </fw>
          <p xml:id="i-7Qee7nwXW6eFtmxB4Uo7W6">
            strin och inom dessa branscher till mycket stora företag som
            Saab, LM Ericsson, Volvo, Bofors och Kockums. De små och medelstora
            industri- företagen har en förhållandevis liten andel militärt
            utvecklingsarbete. (Jan Annerstedt: Makten över forskningen, 1972.)
            Sedan början av 1970-talet har en ny expansionsperiod inletts
            på militärforskningens område: än större resurser har kanaliserats
            från staten till storindustrin. Det finns samtidigt också en rad
            olika civila statliga beställare av forsknings- och utvecklingsarbete
            från industrin. Som exempel kan nämnas Vattenfalls kontrakt med
            leverantörer av ny utrustning för kärnkraftverk. Men av de statliga
            beställningarna hos industrin är fortfarande de militära myndigheterna
            helt dominerande. Det civila statliga stödet går främst som direkta
            bidrag. Det finns sedan i början av 1960-talet flera olika statliga
            fonder för industriellt forsknings- och utvecklingsarbete. De
            halvstatliga branschforskningsinsti- tuten har under den senaste
            tioårsperioden kraftigt ökat sina resurser. Nya specialorgan för
            industriforskningens finansiering har dessutom tillkommit sedan
            slutet av 1960-talet. Om man undantar de direkta beställningarna,
            kan det hittillsvarande statliga forskningsstödet karakteriseras
            som subventioner eller gåvor. Det har inte förekommit försök att
            planera industriforskningen eller att styra forskningen till samhälleligt
            angelägna insatser. ”Marknadskrafterna”, inte regering och riksdag,
            har regerat på detta område, samtidigt som miljarder i forskningsstöd
            transfererats från stat till storindustri. Under ”marknadskrafternas”
            styre har industriforskningen genomgått stora strukturella förändringar
            under efterkrigstiden. I takt med monopolise- ringen av den tillverkande
            industrin, av byggnadsindustrin och av gruvindustrin har forskningen
            alltmer kommit att koncentreras. För det första har en branschmässig
            omfördelning ägt rum. Industri- forskning och ny produktutveckling
            pågår i större skala enbart i ett litet antal forskningsintensiva
            branscher. Exempel på sådana är industrier, som utvecklar flygteknik
            och elektroteknik (inkl. datateknik), samt kemisk industri (särskilt
            de större läkemedelsföretagen). Utanför de få forskningsintensiva
            branscherna pågår en mycket liten andel av industri- forskningen.
            Det statliga forskningsstödet har hittills främst nått de forskningsintensiva
            branscherna. Mot slutet av 1960-talet kanaliserades, enligt OECD-statistik,
            två tredjedelar (1967 67,5 96) av den svenska statens bidrag till
            industriforskningen enbart genom de militära flygtek- niska kontrakten.
            Efter en tillfällig minskning under 1960-talets sista år har de
            militära forskningsanslagen totalt åter nått samma andel av den
            statligt finansierade industriforskningen, främst beroende på
            den för ett år sedan inledda nysatsningen på ökad militär forskning
            och utveckling genom Viggen-projektet (jakt-Viggen samt dess utrustning
            och stridsled- ning), som kommer att tillföra industrin mellan
            en och två miljarder kronor fördelade på 3—4 år. Viggen-projektet
            är alltså fortfarande och under de allra närmaste åren det viktigaste
            statliga instrumentet för stöd till svenskt industriellt forsknings-
            och utvecklingsarbete. Det är då att märka att dessa bidrag går
            till ett branschmässigt, storleksmässigt och
          </p>
          <pb facs="riksdagen-motions-pdf/data/1973/mot_1973__1986/mot_1973__1986-003.pdf"/>
          <fw xml:id="i-9MNfnQqzypPeMu2DRPpLWX">
            Mot. 1973:1986 15
          </fw>
          <p xml:id="i-A4UEReypsV57QkEZYU1kAx">
            ägarmässigt synnerligen avgränsat skikt av den svenska industrin.
            För det andra är de industriella utvecklings- och forskningsprojekten
            i hög grad koncentrerade till storbolagen. År 1969 pågick, enligt
            statistiska centralbyrån, ca 80 procent av industriforskningen
            i företag med minst tusen anställda. Propositionen uppger aningslöst
            motsvarande siffra till 30 procent. Samtidigt är också själva
            industriforskningen hårt bunden till större projekt. I mitten
            av 1960-talet beräknades att 2/3-delar av utvecklingsprojketen
            inom industrin genomsnittligen kostade vardera mer än fem miljoner
            kronor. Endast undantagsvis bedrivs forskning eller avancerat
            utvecklingsarbete i småindustrier (1971 enbart ett par procent).
            Bland de medelstora företagen i Sverige är det endast ett fåtal
            som har egna utvecklingsavdelningar; industriforskning förekommer
            sällan som en regelbunden aktivitet. Den svenska staten har under
            de senaste 10—15 åren påskyndat denna koncentration, bl.a. genom
            att systematiskt lägga ut större beställningar, som innehåller
            forskning eller produktutvecklingsarbete, till storindustrin.
            T. o. m. den relativt nybilda- de styrelsen för teknisk utveckling,
            som tidigare avsågs gynna innova- tioner inom små och medelstora
            industriföretag, ger cirka en tredjedel av sina forskningsanslag
            till storindustrin; resten fördelas ungefär lika mellan den övriga
            industrin och universitet/högskolor (Annerstedt: Makten över forskningen).
            För det tredje ligger en mycket stor forskningsandel inom en liten
            grupp enskilda företag. Fem stora privatägda industrikoncerner,
            nämligen Asea, LM Ericsson, Saab-Scania, SKF och Volvo, svarar
            i början av 1970-talet för 45—50 procent av den samlade svenska
            industriforsk- ningen. Koncentrationen till storbolagen i Sverige
            har ökat mycket kraftigt, kraftigare än i de flesta andra kapitalistiska
            länder. Statliga beställningar, särskilt från militära myndigheter,
            har varit ett verksamt redskap för denna koncentration. Det är
            att märka att de namngivna företagen tillhör samma ägargrupp.
            I dag får dessa företag genom direkta statsbidrag och statliga
            beställningar genomsnittligt ungefär en tredjedel av sin forskning
            finansierad av de svenska skattebetalarna, samtidigt som dessa
            bolag har haft råd till jämförelsevis mycket höga utdelningar
            till sina ägare. Det är mot denna allmänna bakgrund propositionens
            förslag skall ses. Forskningsinvesteringar är ofta orationella
            från snäv profitsynpunkt. Långsiktiga forskningsinvesteringar
            får gärna stå tillbaka för kortsiktiga investeringar i andra produktionsfaktorer:
            betydelsefulla och genom- gripande innovationer är som investeringsobjekt
            osäkrare än traditionellt tekniskt utvecklingsarbete; företag
            med stora fasta investeringar i existerande produktionssystem
            ignorerar ofta nya forskningsresultat som skulle leda till krav
            på nya produktionssystem osv. Forskningen under kapitalismen missriktas
            och stympas av motsättningen emellan profitin- tressen och allmänintressen,
            mellan kapital och arbete, men också av motsättningen mellan kapitalets
            långsiktiga och kortsiktiga ekonomiska intressen. Det är här som
            propositionens förslag kommer in. När storföretagens kortsiktiga
            profitkalkyler inte talar för forskningsinveste-
          </p>
          <pb facs="riksdagen-motions-pdf/data/1973/mot_1973__1986/mot_1973__1986-004.pdf"/>
          <fw xml:id="i-3PnhoCHYiiKrFjzizvjgWH">
            Mot. 1973:1986 16
          </fw>
          <p xml:id="i-3eennuRiMsYtkkYRTYWfJF">
            ringar som är nödvändiga på lång sikt går staten in som kapitalets
            organisatör och hjälpare genom att med subventioner, skatteavdrag,
            beställningar etc. ändra förutsättningarna för de kortsiktiga
            profitkalky- lerna genom att minska det s. k. risktagandet. Men
            generella skatteavdrag är en särdeles olämplig form av stöd även
            utifrån en sådan utgångspunkt. Ett generellt skatteavdrag kommer
            att gynna redan forskningsintensiva branscher på bekostnad av
            de forsk- ningsextensiva branscher som skulle behöva särskild
            stimulans. Det kommer att gynna redan forskningsintensiva företag
            snarare än forsk- ningsextensiva företag. Det kommer slutligen
            att gynna stora företag med egna forskningsresurser och inte de
            små och medelstora företag som har svårt att finansiera forskning
            helt med egna medel. Propositionens förslag innebär kort sagt
            ett extra stöd åt de ”spontana” tendenser som styr forskningsutvecklingen.
            Därmed får det karaktären av allmän gåva snarare än av forskningspolitisk
            reform. Propositionen innehåller inget försök att beräkna den
            totala kostna- den för förslaget. RSV anger att det 10-procentiga
            avdraget år 1973 kan beräknas kosta 60—80 miljoner kronor samt
            laborerar med en antagen ökningstakt av 25 procent av industrins
            FoU-kostnader per år. Under den period förslaget omfattar skulle
            därmed kostnaden för enbart det 10-procentiga avdraget belöpa
            sig till över 1,5 miljarder kronor om utgångsläget år 1973 är
            2 000 miljoner kronor i totala FoU-kostnader. Till detta kommer
            så det 20-procentiga ökningsavdraget som beräknas svara mot ytterligare
            4 procents avdrag på de totala FoU-kostnaderna, eller under perioden
            1973—1980 ytterligare över 600 miljoner kronor. Det har tidigare
            påpekats att den nedgång i industriforskningen som skedde i slutet
            av 1960-talet och som har använts som huvudargument för regeringens
            proposition om nya statliga forskningssubventioner till allra
            största delen kan förklaras av en motsvarande nedgång i statsbidra-
            gen till industriforskningen. Det är alldeles uppenbart att bl.
            a. avslutan- det av den första utvecklingsfasen av det enorma
            militär-industriella Viggen-projektet (attackversionen) och nedläggningen
            av delar av atomenergiprogrammet har återverkat på industriforskningens
            volym. Statistiska centralbyråns senaste undersökning visar mycket
            riktigt att nedgången var tillfällig. När den andra utvecklingsfasen
            av Viggen (jaktversionen) påbörjades fick bl. a. flygindustri,
            elektroteknisk industri och viss mekanisk industri nya tillskott
            av statliga forsknings- och utvecklingsresurser. Troligen utgjorde
            också Asea-Atoms stora koncern- bidrag från staten viktiga bidrag
            till utvecklingsarbetet. Flera andra statliga subventioner och
            bidrag kan läggas till. Resultatet har blivit att industriforskningens
            sammanlagda volym ökat kraftigt. Samtidigt har den egenfinansierade
            industriforskningen ökat i motsvarande takt. År 1967 finansierade
            industriföretagen själva 78 procent av industriforskningen. När
            de statliga beställningarna mot slutet av 1960-talet tillfälligt
            minskade, ökade andelen egenfinansierad forskning (87 procent
            år 1969). Två år senare, efter en 40-procentig ökning av industriforskningens
            totalvolym, är andelen ungefär densamma (86 procent egenfinansiering
            år
          </p>
          <pb facs="riksdagen-motions-pdf/data/1973/mot_1973__1986/mot_1973__1986-005.pdf"/>
          <fw xml:id="i-9ARFipZAiqXzwDPPVoZGHn">
            Mot. 1973:1986 17
          </fw>
          <p xml:id="i-LX6jk52NR779a5E9NZXBRF">
            1971 enligt statistiska centralbyrån). Med nuvarande ökningstakt
            i industriforskningen och med nästan konstant självfinansieringsgrad
            saknas, enligt vänsterpartiet kommunister- nas mening, motivering
            för en generell skattesubvention av industriforsk- ningen. En
            sådan subvention skulle ensidigt gynna storbolagen. Statens redan
            i dag begränsade kontroll över forskning och produktutveckling
            inom industrin skulle ytterligare beskäras. Det bör understrykas
            att finansministern och regeringen handlar stick i stäv med det
            egna partiets önskemål. Inom det socialdemokratiska partiet har
            nämligen funnits en kraftig medlemsopinion mot just de förslag
            som regeringen har framlagt i propositionen 1973:126. Så sent
            som hösten 1972 antog SAP-kongressen ett uttalande från en näringspolitisk
            arbetsgrupp, där det bl. a. hette: När det gäller vägarna att
            öka forsknings- och utvecklingsresurserna hävdas ibland att en
            förmånligare skattebehandling av företagens löpande utgifter och
            investeringar för forskning är den lämpligaste formen för stöd.
            Skattelagstiftningen är emellertid redan nu mycket förmånlig för
            företagen. När det gäller lönekostnader för forskning är dessa
            omedelbart avdragsgilla. — — — Starka skäl talar enligt vår mening
            mot en förändring
          </p>
          <p xml:id="i-LBCYHLqoHEYQEvNDPcWH1H">
            av skattereglerna på denna punkt. Vår slutsats är att andra vägar
            än skatterabatter bör användas för att stimulera den tekniska
            förnyelsen.
          </p>
          <p xml:id="i-AzTYk66HzrGCd1VLwPWUct">
            Också LO har avstyrkt regeringens förslag, särskilt då ett generellt
            skatteavdrag, som innebär att avdrag skulle medges med högre belopp
            än de faktiska kostnaderna. I en uppmärksammad rapport från TCO
            (Forskning och utveckling, 1970), som har behandlats av TCO :s
            kongress, avvisades mycket bestämt skattesubventioner av industrins
            forskningskostnader. Regeringen har nu i stället lyssnat på andra
            grupper i det svenska samhället. Det förslag som regeringen framlägger
            är hämtat från storföretagen och Industriförbundet. Det har sedan
            1950-talet då och då dammats av och framförts på nytt. Det är
            ett beklämmande knäfall för storkapitalets önskemål. Förslaget
            innebär också, om det genomförs, att många företag — särskilt
            storbolagen — får en dubbel subvention. För det första skattesubventioneras
            varje företags forskning och utveckling, oavsett om projekten
            finansieras inom företaget eller t.ex. av staten. Varken riksskatteverket,
            som utarbetat detaljerna i förslaget i samarbete med industrins
            ledning, eller regeringen skiljer på egenfinansierad industri-
            forskning och utifrån finansierad industriforskning. För det andra
            kommer ett genomförande av propositionens förslag konkret att
            leda till att vissa företag själva får dra av de av staten redan
            betalade forsknings- kostnaderna. Skattebortfallet, som av regeringen
            beräknas på den sammanlagda industriforskningen, är alltså större
            än den angivna. Förslaget innebär dessutom, vilket redan antytts,
            att statsmakterna frånhänder sig möjligheten att påverka inriktningen
            av den svenska industriforskningen. Detta är en för svensk arbetarrörelse
            helt oaccep- tabel utveckling. Under senare år har vi i Sverige
            fått uppleva hur enskilda
          </p>
          <pb facs="riksdagen-motions-pdf/data/1973/mot_1973__1986/mot_1973__1986-006.pdf"/>
          <fw xml:id="i-d1v8cpTKKHcTFjYWE9QRH">
            Mot. 1973:1986 18
          </fw>
          <p xml:id="i-41mKPbR5e6C2MNMtjeymSP">
            direktörer och bolagsherrar — genom att de kontrollerar väsentliga
            delar av den tekniska utvecklingen i landet — har misslyckats
            med att förnya industrin. Det mest uppmärksammade och för de anställda
            mest katastrofala tekniska fiaskot inträffade i Facit-koncernen
            för några år sedan. Men det är inte bara en fråga om teknisk förnyelse.
            Det gäller också möjligheterna att välja ny produktionsteknik
            och nya produkter, som är bättre anpassade för folkets behov.
            Genom generella subventioner stärker man bolagens möjligheter
            att trumfa igenom av folket oönskade produkter och undvika de
            anställdas rättmätiga krav på förbättringar av skadliga och hälsofarliga
            arbetssituationer i produktionen. Vänsterpartiet kommunisterna
            menar att den tekniska utvecklingen måste inordnas i en demokratiskt
            förankrad planering av produktionen. Storbolagen och övriga industrier
            får inte själva styra och kontrollera en så väsentlig samhällsangelägenhet.
            Sammanfattningsvis vill vi framhålla följande: Ökningstakten i
            industriforskningen är god och självfinansieringsgra- den nästan
            konstant. En generell skattesubvention är redan av detta skäl
            omotiverad. Därtill kommer dels att generella subventioner tenderar
            att stimulera den forskning som växer snabbt även utan subventioner,
            medan den inte förmår stimulera annan forskning som ur samhällets
            synvinkel vore särskilt angelägen att stödja, dels att generella
            subventioner förstärker monopoliseringen av forskningen. Stöd
            åt industriforskningen skattevägen innebär vidare att värden transfereras
            från skattebetalande löntagare till storbolagen och därmed blir
            ett sätt att underminera löneavtal om produktionsresultatens fördelning:
            löneökningar återföres till storbolagen skattevägen. Detta är
            ett allt vanligare mönster som går igen på område efter område.
            Staten tar över riskerna, och bolagen tar hand om vinsterna. Forskningspolitiken
            är helt avhängig av näringspolitiken. Någon egentlig statlig styrning
            av industriforskningen kan inte uppnås i den privatkapita- listiskt
            ägda industrin. Statliga insatser för industriforskning och pro-
            duktutveckling måste därför inriktas på existerande, men i synnerhet
            på att främja nyetablerande av, statliga industrier. Med hänvisning
            till det anförda föreslås 1. att riksdagen avslår regeringens
            förslag under punkten 1 om särskilt forskningsavdrag vid taxering
            till statlig inkomstskatt, 2. att riksdagen hos regeringen som
            sin mening om statliga insatser på industriforskningens område
            ger till känna vad som anförts i motionen.
          </p>
          <p xml:id="i-92fHS1gviknqQuwnaZftqX" type="date">
            Stockholm den 7 maj 1973
          </p>
          <p xml:id="i-3LddxQ44Xfv7jeLJ5W4iVo">
            C.-H. HERMANSSON (vpk) LARS WERNER (vpk) NILS BERNDTSON (vpk)
            i Tyresö i Linköping EIVOR MARKLUND (vpk) GUSTAV LORENTZON (vpk)
          </p>
        </div>
      </div>
    </body>
  </text>
</TEI>
