<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00458">
  <teiHeader>
    <fileDesc>
      <titleStmt>
        <title>Mänskliga rättigheter för hivpositiva</title>
        <author corresp="i-MVzhVeKwRGmjHjHoSrReg9 i-4NG88U8krkk9AQubiitWt6">av Börje Vestlund och Christina Zedell (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mänskliga rättigheter för hivpositiva</title>
          <idno type="rdwebb">GX02So458</idno>
          <rs type="number">So458</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So458/text</ref>
          <ref type="dokument_url_html">http://data.riksdagen.se/dokument/GX02So458</ref>
          <ref type="dokumentstatus_url_xml">http://data.riksdagen.se/dokumentstatus/GX02So458</ref>
          <ref type="doc">http://data.riksdagen.se/fil/F0A9DD8B-0318-446B-B99E-D5EDC05E5E09</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4NG88U8krkk9AQubiitWt6</idno>
            <name>Christina Zedell</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NqviP37r8FHBqig7Dsxzii" type="signed"/>
        <correspContext corresp="i-NqviP37r8FHBqig7Dsxzii">
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-4NG88U8krkk9AQubiitWt6"/>
        </correspContext>
        <correspAction type="numbering" xml:id="i-H1QYSQvaz15KFDG7CypBiD">
          <date when="2009-10-06"/>
        </correspAction>
        <correspAction type="submission" xml:id="i-5aS1ab2Yp674Uhor1PHvdV">
          <date when="2009-10-05"/>
        </correspAction>
        <correspAction type="transfer" xml:id="i-D6zA6DfYkBNK2ovxHRVSPp">
          <date when="2009-10-01"/>
        </correspAction>
        <correspAction type="assigned" xml:id="i-KaZGcPaNfz1aD5vvueGqcc"/>
        <correspContext corresp="i-KaZGcPaNfz1aD5vvueGqcc">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-6yo5TzDJwahfJmjURi8XJZ">
            Förslag till riksdagsbeslut
          </head>
          <list style="ol">
            <item xml:id="i-JvnuaxwesiYfQVYDRWhQeN">
              Riksdagen tillkännager för regeringen som sin mening vad som
              anförs i motionen om att hivpositiva, liksom andra personer med
              sexuellt överförbara sjukdomar, ska åtnjuta samma mänskliga rättigheter
              som andra människor.
            </item>
            <item xml:id="i-XWR153xZFtLYQt3tNzGqzg">
              Riksdagen tillkännager för regeringen som sin mening vad som
              anförs i motionen om en utvecklad hivpolitik.
            </item>
            <item xml:id="i-QQePiproZ9egyJnBc3fKcV">
              Riksdagen tillkännager för regeringen som sin mening vad som
              anförs i motionen om Ungassdeklarationen.
            </item>
            <item xml:id="i-HW71f8QAcFkTi41KDYkmAF">
              Riksdagen tillkännager för regeringen som sin mening vad som
              anförs i motionen om den goda preventionen.
            </item>
            <item xml:id="i-Jeiivd6RmwZ4PgH9Nm9hQk">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppgift att
              ta fram nya metoder för att bekämpa spridningen av hiv i Sverige.
            </item>
          </list>
        </div>
        <div type="motContent">
          <head type="h1" xml:id="i-C3PDjfTwMdKnUjMrwNr1nQ">
            Motivering
          </head>
          <p xml:id="i-NVHts28Wk1GQ1ZUygMYm4m">
            På den internationella arenan har Sverige agerat föredömligt
            i hiv/aids-frågor. Sveriges regering har stått upp för mänskliga
            rättigheter och försvarat Unaids uppfattning att hiv/aids bekämpas
            med informationsspridning om smittan, sexualundervisning och genom
            att stärka kvinnors ställning i samhället.
          </p>
          <p xml:id="i-DGHhLm727zABy1qGyRjsd7">
            Sverige har också med kraft lyft fram de sårbara grupper som
            är mest utsatta för hiv och dess konsekvenser. Vi talar om unga
            vuxna kvinnor, barn. Vi talar om sprutnarkomaner, män som har
            sex med män och prostituerade.
          </p>
          <p xml:id="i-FHe17EzsM1J9weZR1zkMM6">
            Sverige har stått upp mot de krafter som verkar för att konservativa
            moraluppfattningar ska vara vägledande i arbetet mot hiv/aids,
            t.ex. Vatikanen och flera länder med fundamentalistiska uppfattningar
            samt Bushadministrationen i USA. Detta är föredömligt.
          </p>
          <p xml:id="i-XjCSb6nRMxqdkKHYgMz1p1">
            Tyvärr motsvaras inte det föredömliga svenska agerandet på den
            internationella arenan av hur lagstiftningen ser ut i Sverige.
            Vi har sedan hiv/aids debuterade i Sverige haft en lagstiftning
            som är en av de mest repressiva i världen.
          </p>
          <p xml:id="i-4kkJ9Pv1a1QBNCukRGwpf7">
            Har man anledning att tro att man har utsatt sig för risken att
            bli smittad krävs det att man ska gå och testa sig.
          </p>
          <p xml:id="i-FdTHAw71DDyx8jnqCKyyd3">
            Konstateras smitta följer en rad åtgärder. Den smittade måste
            informera sin sexpartner om att hon eller han bär på smittan oavsett
            om man har säker sex eller inte. Vi kan tvinga personer som bär
            på viruset till vård och behandling och vissa fall till tvångsisolering.
            Detta om man tror att personen som bär på viruset på förhand ska
            agera på ett sätt som bryter mot de föreskrifter som ges. Det
            är inte något som är förenligt med synen på det goda samhället
            utan påminner mer om hur man har hanterat frågan om hivpositiva
            i regimer som vi normalt tar kraftigt avstånd från.
          </p>
          <p xml:id="i-4R9NVWegrXp7SW2iD4MU7a">
            Det historien borde ha lärt oss är att det inte går att bygga
            den här typen av murar mot överföring av hivviruset. Tvärtom visar
            just frivillighet och aktivt preventionsarbete att det går att
            uppnå mycket goda resultat och t o m att helt eliminera nya smittfall
            i vissa grupper.
          </p>
          <p xml:id="i-UbSnRX3zD1FMaA2uQGWUY6">
            Delar av den smittskyddslag som vi idag har är bra och viktiga
            moment i kampen mot hiv/aids. Men hiv/aids kan på intet sätt jämställas
            med ett utbrott av t.ex. ebola.
          </p>
          <p xml:id="i-8DotUHZuHE4LRmjPXTz4uc">
            Hivviruset är inte en smittsam sjukdom i sig. Internationellt
            använder man idag termen överförbar, så smittsamheten är låg.
          </p>
          <p xml:id="i-DZZbjB1XXQxJ4HQrKmHMwK">
            Idag ökar åter hivsmittan i Sverige trots den repressiva lagstiftning
            vi har. Trots alarmerande siffror i ökning förlitar man sig på
            en icke fungerande lagstiftning istället för den prevention som
            vi empiriskt vet fungerar.
          </p>
          <p xml:id="i-S5fsMB8HqER9QsFnLDmRtz">
            Enligt vårt förmenande beror ökningen bland annat på den lagstiftning
            vi har idag. Många väljer att inte testa sig då man vet vilka
            långtgående konsekvenser en testning kan få.
          </p>
          <p xml:id="i-BvzYrijsh56SJTpguBTSMS">
            Trots att smittskyddslagen ändrades så sent som år 2004 har man
            inte löst denna fråga i smittskyddslagen, utan tvärtom har man
            skärpt den genom att föreskriva att om man inte själv informerar
            sin sexpartner kan smittskyddsläkaren göra det.
          </p>
          <p xml:id="i-CVpuNx5Lc5JZH8E8EPnSNQ">
            Den andra delen som det finns stark kritik mot är att om man
            inte följer läkarens föreskrifter, finns en särskild lagstiftning
            som gör det möjligt att internera människor i princip hur länge
            som helst. Visserligen ska omprövning ske med jämna mellanrum
            av domstol, men någon yttre gräns för hur lång tid man kan bli
            internerad finns inte.
          </p>
          <p xml:id="i-77xMwvXD8dEj2V1gNPwvCm">
            Det är flera problem med detta, bland annat rättssäkerhetsaspekten.
            I Sverige är vi noga med rättssäkerheten, inte sällan brukar vi
            kritisera andra länder som tar rättssäkerheten på mindre stort
            allvar. Det som är intressant är att hivpositiva i Sverige vet
            varför de sitter inne, men inte hur länge de ska göra det. Detta
            strider mot allmän rättssäkerhet.
          </p>
          <p xml:id="i-TScwryZt9fsGWxkjT6v1a5">
            Den andra aspekten är relationen mellan läkare och patient. I
            Sverige har vi haft en debatt om hur relationen mellan patient
            och läkare kan störas om man måste ta ifrån t.ex. en senildement
            person körkortet. Det har från läkarhåll hävdats att det är problematiskt.
            Men läkare som behandlar hivpositiva ska utan knussel direkt anmäla
            sin patient om denne inte följer de anvisningar som läkaren angivit.
          </p>
          <p xml:id="i-LMLZoypSrFUtQvqAc9zwaf">
            Sverige avviker klart i sin lagstiftning kring hiv/aids från
            andra länder och inte bara det, vi bryter även mot den Ungassdeklaration
            som vi har varit med att driva igenom där det klart och tydligt
            står att vi förbinder oss att erbjuda frivillig testning, vård
            och behandling till hivpositiva. Att det står frivillig beror
            på att det inom världssamfundet finns en kunskap om hur vissa
            länder med våld tvingar in personer som misstänks ha hiv, isolerar
            dem och testar dem allt mot deras vilja.
          </p>
          <p xml:id="i-D3kpxcWCV6nNVremxTzGAK">
            Den här typen av tvång har aldrig fungerat. Världen över har
            folk valt att gömma sig och undvika testsituationer i syfte att
            undvika detta tvång. Som en konsekvens vet folk inte om sin hivstatus,
            får inte de mediciner de behöver och man får inte bukt med spridningen.
          </p>
          <p xml:id="i-TQSWSPjY8V7EdwHxYS2yA8">
            Detta har man lärt sig på den internationella arenan. Därför
            har världens länder gemensamt kommit överens om att det aldrig
            ska förekomma tvång i arbetet när det gäller hiv.
          </p>
          <p xml:id="i-MSvWTHkQh3UkE2CG3JPR3b">
            I augusti 2008 utvecklade Unaids sitt ställningstagande angående
            kriminalisering av överföring av hiv-smitta i sitt Unaids Policy
            brief on Criminalization of HIV Transmission. Där rekommenderar
            man stater att inte kriminalisera överföring av hivsmitta utom
            i vissa extrema fall: om en person som vet om att han eller hon
            är hivpositiv aktivt med avsikt försöker överföra smittan och
            också lyckas med detta, ska detta beteende vara straffbart. I
            inga andra fall rekommenderar Unaids att överföring ska straffas.
            Skälen som anförs i dokumentet handlar om välkända fakta: hivpositiva
            stigmatiseras redan världen över och rättssäkerheten för hivpositiva
            är ständigt hotad. Extra utsatta är människor som redan är utsatta
            på grund av sin position i samhället: kvinnor, prostituerade,
            narkomaner, män som har sex med män. Dessutom, argumenterar Unaids,
            finns ingenting som tyder på att repressiv lagstiftning bidrar
            på ett positivt sätt till att stoppa överföringen. Det gör bara
            ett aktivt preventionsarbete.
          </p>
          <p xml:id="i-NwgahLiS2nSmZk6MzbfTW1">
            Vad kan man göra istället för denna repressiva lagstiftning?
            För det första behövs mer kunskap bland de smittade och i samhället
            om hiv och aids. Detta kan spridas på många olika sätt. Under
            1980-talet var Sverige framgångsrikt i sin bekämpning av hiv och
            aids. Under flera år sjönk antalet nysmittade drastiskt.
          </p>
          <p xml:id="i-QDRdRTTpxZWw42JNvpqw2n">
            Det var främst genom en framgångsrik hivprevention, och det finns
            inget som helst stöd för att vår repressiva lagstiftning hade
            med detta att göra. För det andra måste de som aktivt sprider
            smitta medvetet kunna straffas inom ramen för strafflagstiftningen.
            För det tredje måste det bli lättare att kunna testa sig. För
            det fjärde är det viktigt att de frivilligorganisationer som arbetar
            med hiv och aids får statliga stöd för att kunna vara aktiva med
            hivprevention. Det är nödvändigt att anslagen höjs, eller åtminstone
            indexregleras. Nu har pengarna urholkats under närmare 20 års
            tid eftersom summan som avsätts för preventionsarbetet förblivit
            exakt densamma. För det femte måste utvecklingen av metoder för
            att nå riskgrupper utvecklas och förbättras.
          </p>
          <p xml:id="i-SqHgyphRrF4DU5Re6wi9Ye">
            Det är naturligtvis viktigt att informationen riktad till ungdomar
            och unga vuxna fortsätter, men det är lika angeläget att inte
            tappa fokus på vilka grupper det är som har störst risk att utsättas
            för smitta i Sverige och som därför i högre utsträckning än vad
            som nu är fallet borde vara föremål för stödinsatser: män som
            har sex med män och sprutnarkomaner.
          </p>
          <p xml:id="i-Q76y5BK9ZKuTgbXHaJpEt9">
            Sverige är ett föregångsland vad gäller att bekämpa hiv/aids.
            Vi ligger i framkant vad gäller forskning och utveckling av nya
            mediciner för att stoppa infektionen. Allt detta har skett trots
            att man har en lagstiftning som inte direkt bjuder upp till att
            på frivillig väg bekämpa denna oerhörda farsot. Jämförelser kan
            inte göras med många andra sjukdomar som finns i smittskyddslagen.
          </p>
          <p xml:id="i-QaooWR9a8xfQdD79JVFiUf">
            För de flesta sjukdomar gäller att man smittas, insjuknar och
            kan bli botad eller i värsta fall avlida. När det gäller hiv/aids
            smittas man, bär smittan under mycket lång tid, för att sedan
            insjukna och sedan kanske klara sig med bromsmediciner under lång
            tid. Att leva till synes fullt frisk men ändå tvingas konstatera
            att man bär på ett dödligt virus många, många år är påfrestande
            och kräver i första hand samhällets stöd och hjälp, och inte hot
            om att om man inte sköter sig så väntar repressalier.
          </p>
          <p xml:id="i-N5P5y1pcoEM5hRbgCrvzXc">
            Vill vi komma tillbaka till en tid när vi hade en prevention
            värd namnet, och vill vi återta kontrollen över hiv krävs det
            satsningar på preventionen. Men det krävs även att vi driver igenom
            förändringar i den svenska smittskyddslagen så att personer vågar
            gå och testa sig utan en rädsla för myndigheter.
          </p>
          <p xml:id="i-TdwSuKzcDABWuzkEJvwHv8">
            För att vi ska kunna visa ansiktet internationellt krävs det
            också att vi i vårt eget land agerar på det sätt som vi själva
            anser att länder i syd ska göra. Bygga testningen, vården och
            behandlingen på frivillighetens väg istället för på tvång och
            förtryck.
          </p>
        </div>
        <div type="motSignatures">
          <list>
            <item xml:id="i-4KLgQokskVAjdxpyzwzTNz">
              Börje Vestlund (s)
            </item>
            <item xml:id="i-M8dBoJDKy9sMzzCV55ZDtg">
              Christina Zedell (s)
            </item>
          </list>
        </div>
      </div>
    </body>
  </text>
</TEI>
