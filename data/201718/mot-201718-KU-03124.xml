<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-03124">
  <teiHeader>
    <fileDesc>
      <titleStmt>
        <title>Frihet för Svenska kyrkan – möjlighet att införa fri församlingstillhörighet samt tak och golv för kyrkoavgiften</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3124 av Beatrice Ask m.fl. (M)</title>
          <idno type="rdwebb">H5023124</idno>
          <rs type="number">3124</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5023124/text</ref>
          <ref type="dokument_url_html">http://data.riksdagen.se/dokument/H5023124</ref>
          <ref type="dokumentstatus_url_xml">http://data.riksdagen.se/dokumentstatus/H5023124</ref>
          <ref type="docx">http://data.riksdagen.se/fil/3DD92AD7-BF6A-4B10-A70D-CD4777C5BB43</ref>
          <ref type="pdf">http://data.riksdagen.se/fil/4AF87CAF-7F1C-4D9F-8318-F6C88C8A3D50</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BrKX6vUWqciKjmxtTB9GBV</idno>
            <name>Lisbeth Sundén Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GZruLVpBdNshDcdR1EQrow" type="signed"/>
        <correspContext corresp="i-GZruLVpBdNshDcdR1EQrow">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-9YKB8rsGppqRutMkVzzGbk"/>
          <note type="signatory" corresp="i-BrKX6vUWqciKjmxtTB9GBV"/>
          <note type="signatory" corresp="i-MDmz3BZyW3T2P9Tp6bvsBM"/>
        </correspContext>
        <correspAction xml:id="i-EcJjYb5crurGJERcvXM5HL" type="submitted">
          <date when="2017-10-05"/>
          <time when="11:00:54"/>
        </correspAction>
        <correspAction xml:id="i-5snrVbqM8wUVMPuYka5S4d" type="reviewed">
          <date when="2017-10-05"/>
          <time when="11:39:45"/>
        </correspAction>
        <correspAction xml:id="i-Chfx9PwGVuX4Vcnm7XVZJ6" type="referred">
          <date when="2017-10-13"/>
        </correspAction>
        <correspAction xml:id="i-6gN9o7desT6GGLtanq3Ccb" type="assigned">
          <date when="2018-11-12"/>
          <time when="09:17:35"/>
        </correspAction>
        <correspContext corresp="i-6gN9o7desT6GGLtanq3Ccb">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-AYsvytRV5BMTymbAytoFZB" type="behandlas_i"/>
        <correspContext corresp="i-AYsvytRV5BMTymbAytoFZB">
          <ref type="uppgift">2017/18:KU29</ref>
          <ref type="ref_dok_id">H501KU29</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU29</ref>
          <ref type="ref_dok_titel">Trossamfund och begravningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CV9UsbE54WqunXWwDuuNEg" type="motHeader">
        <div xml:id="i-GGcVGJwBoJnjhcWe4m7TKE" type="motTitle">
          Motion till riksdagen 2017/18:3124 av Beatrice Ask m.fl. (M)
          Frihet för Svenska kyrkan – möjlighet att införa fri församlingstillhörighet
          samt tak och golv för kyrkoavgiften
        </div>
      </div>
      <div xml:id="i-SBkKUc2f9qjAW6HfGSjqmo" type="motBody">
        <div xml:id="i-7545gt5MatDubdZmME6cLs" type="motProposal" subtype="förslag">
          <head xml:id="i-Ca1GwW6jPhMmkgd6JM53Hk">
            Förslag till riksdagsbeslut
          </head>
          <list xml:id="i-ASJDgvWLyWjJdMGNFcpDGt" style="ol">
            <item xml:id="i-9bdMe8L3QdcHePxGuhvjAN">
              Riksdagen ställer sig bakom det som anförs i motionen om att
              göra det möjligt för församlingar och pastorat inom Svenska kyrkan
              att införa ett i kronor angivet tak och/eller ett i kronor angivet
              golv för den kyrkoavgift som en person ska betala (”maxtaxa” respektive
              ”minimitaxa”) och tillkännager detta för regeringen.
            </item>
            <item xml:id="i-VLzummABbkRPafN41XaGXP">
              Riksdagen ställer sig bakom det som anförs i motionen om att
              göra det möjligt för Svenska kyrkan att införa fri eller friare
              församlingstillhörighet och tillkännager detta för regeringen.
            </item>
          </list>
        </div>
        <div xml:id="i-LUZyUU4ZCQx9ebhFPMfYX7" type="motContent">
          <head xml:id="i-MEfmBQBHMAXmNZyBSi6gaw" type="h1">
            Motivering
          </head>
          <p xml:id="i-URCiLRm2rzWdqU5iu8umKg">
            Svenska kyrkan är landets i särklass största religiösa samfund.
            Med långt mer än halva befolkningen som medlemmar är det en viktig
            institution både ifråga om storlek och i hur tänkande och struktur
            format vår gemensamma historia och många av våra delade traditioner.
            Kristen tradition har format och präglat Sverige i över tusen
            år.
          </p>
          <p xml:id="i-3a6mCtk4Nk98PWEuUnD7vk">
            Den statskyrkoordning som tidigare fanns i Sverige upphörde år
            2000. Det är bra. Fortfarande reglerar dock staten vissa frågor
            som rör Svenska kyrkan, främst genom lagen om Svenska kyrkan.
            Vi anser att utgångspunkten bör vara att Svenska kyrkan ska ha
            rätt att på egen hand besluta om sina egna angelägenheter. I den
            här motionen tar vi upp två frågor som vi menar att staten inte
            längre behöver reglera, dels vissa aspekter av hur kyrkoavgiften
            ska vara konstruerad, dels vad som ska avgöra vilken församling
            en viss kyrkomedlem ska tillhöra.
          </p>
          <p xml:id="i-JAg8PH23qx94X7apFNiph3">
            Det kan framöver finnas anledning att se över ytterligare frågor
            för att ge Svenska kyrkan än större frihet att sköta sina egna
            angelägenheter.
          </p>
          <head xml:id="i-PkptC4PiaRXdSN9qHUpHz5" type="h2">
            Tak och golv för kyrkoavgiften
          </head>
          <p xml:id="i-BUzdKhJaB4nNfP8fcT7689">
            De som tillhör Svenska kyrkan är enligt lagen (1998:1591) om
            Svenska kyrkan skyldiga att betala en kyrkoavgift. Svenska kyrkan
            har rätt till hjälp av staten med att bestämma, debitera, redovisa
            och ta in kyrkoavgifterna. Detta sker inom ramen för skattebetalningssystemet
            (se prop. 1995/96:80 s. 29). Av lagen (1999:932) om stöd till
            trossamfund och förordningen (1999:973) om statsbidrag till trossamfund
            framgår att avgiftshjälpen är en del av statens stöd till trossamfunden.
          </p>
          <p xml:id="i-5YeYNSz8mrvjUMV63XLA5L">
            Enligt 7 § lagen om Svenska kyrkan ska den som tillhör Svenska
            kyrkan betala lokal och regional kyrkoavgift. Enligt 8 § samma
            lag är det församlingen som beslutar om lokal kyrkoavgift. Om
            församlingen ingår i en kyrklig samfällighet (idag: pastorat)
            får samfälligheten (pastoratet) besluta om hela eller del av avgiften.
            Stiftet beslutar om regional kyrkoavgift.
          </p>
          <p xml:id="i-LBxTZDxXXQbYwKkGU8FZSt">
            Av 3 § lagen (1999:291) om avgift till registrerat trossamfund
            framgår att kyrkoavgiften ska beräknas på samma underlag som den
            kyrkotillhöriges kommunala inkomstskatt beräknas på. Vidare finns
            bestämmelser om uttagande av kyrkoavgift i förordningen (1999:728)
            om avgift till registrerat trossamfund.
          </p>
          <p xml:id="i-YBWX6UzYPrjekaS4xcqrLt">
            Enligt lag är det alltså församlingen eller pastoratet som beslutar
            om den lokala kyrkoavgiften och stiftet om den regionala. Enligt
            lag ska kyrkoavgiften beräknas på samma underlag som den kyrkotillhöriges
            kommunala inkomstskatt. Svenska kyrkan har sedan genom sitt inomkyrkliga
            regelverk (kyrkoordningen) detaljreglerat hur avgiftsbesluten
            fattas (se 42 kap. i kyrkoordningen; https://www.svenskakyrkan.se/kyrkoordningen).
          </p>
          <p xml:id="i-RgMWG7eTmzZCUHPLoyy74D">
            En fråga som har diskuterats är om kyrkoavgiftens konstruktion
            innebär att människor lämnar Svenska kyrkan av ekonomiska skäl.
            Eftersom avgiften beräknas som en procentuell andel av den kommunalskattepliktiga
            inkomsten och inte har ett tak får en person med höga inkomster
            följaktligen betala en i kronor räknat hög kyrkoavgift, och därtill
            en avgift som blir allt högre i takt med att personens inkomster
            ökar. Det är ovanligt att ideella organisationer har avgifter
            som är konstruerade på det här sättet. Om ett gift par båda har
            höga inkomster kan det sammantaget handla om betydande belopp
            som de betalar i kyrkoavgift. Många av kyrkans medlemmar känner
            en stark samhörighet med kyrkan, men blir kyrkoavgiften i kronor
            räknat mycket hög finns ändå en risk att det gör att människor
            väljer att lämna kyrkan. Det förekommer också att den ena av makarna
            i en familj – vanligen den med högst inkomst – lämnar kyrkan,
            medan den andra kvarstår. Då har familjen fortsatt tillgång till
            kyrkans olika förrättningar, men en mycket lägre sammantagen avgift.
            Hur vanligt förekommande utträden av ekonomiska skäl är kan säkert
            variera mellan olika församlingar, beroende på till exempel befolkningens
            inkomstförhållanden.
          </p>
          <p xml:id="i-2syyLBxw8Xk3Z9QRUi1Kiu">
            Man kan tycka att personer med höga inkomster har råd att betala
            en hög kyrkoavgift och ska fortsätta göra det. Å andra sidan kan
            resultatet bli att personerna i stället lämnar kyrkan och då får
            kyrkan inte in några pengar alls från dem. Vi menar att denna
            avvägning inte är en fråga för riksdagen, utan att det bör vara
            upp till Svenska kyrkan själv på församlings- eller pastoratsnivå
            att bedöma om det finns behov av att införa ett tak för kyrkoavgiften
            för att minska risken för att människor lämnar kyrkan av ekonomiska
            skäl. Det är kyrkan som bäst kan bedöma det troliga ekonomiska
            utfallet av ett tak, det vill säga om de minskade intäkterna som
            följer av taket vägs upp av att fler medlemmar stannar kvar hos
            eller återvänder till kyrkan. För ett samfund som vill vara en
            bred folkkyrka har det rimligen också ett värde i sig att människor
            stannar kvar som medlemmar, oavsett det ekonomiska utfallet.
          </p>
          <p xml:id="i-CRUvgcgXottqNifHVLVF53">
            Vi anser också att Svenska kyrkan bör få möjlighet att fatta
            beslut på församlings- eller pastoratsnivå om det bör införas
            ett golv för kyrkoavgiften. Eftersom avgiften idag följer den
            kommunalskattepliktiga inkomsten finns varken golv eller tak.
          </p>
          <head xml:id="i-Kg7mGdw44LkCAP4HebPmV2" type="h2">
            Fri eller friare församlingstillhörighet
          </head>
          <p xml:id="i-Q7U3Q3m4xm3o34xM39b2X">
            En fråga som under lång tid diskuterats i Svenska kyrkan är möjligheten
            för en medlem att bli medlem i – och därmed få betala sin avgift
            till – en annan församling än den man tillhör genom föreskriften
            att man är medlem i den församling inom vars geografiska område
            man bor. I dag är det omöjligt att som medlem i Svenska kyrkan
            tillhöra exempelvis den församling i vars kyrka man döpts, konfirmerats
            eller där ens föräldrar vigts om man inte råkar bo på den aktuella
            orten.
          </p>
          <p xml:id="i-13UWpr1B2PD14N3KoEkSKC">
            För många är det naturligt att vara med i kyrkan för att på så
            sätt stödja något som uppfattas som behjärtansvärt genom exempelvis
            socialt och ideellt arbete eller genom förvaltandet av kulturskatter,
            och med en friare församlingstillhörighet skapas möjlighet för
            den enskilde att vara med i en församling till vilken man känner
            en starkare känslomässig koppling än till kyrkan på den ort där
            man nu kanske bor efter en eller flera flyttar. Emotionellt kan
            det finnas en stark dragning till kyrka och församlings­verksamhet
            där man exempelvis fötts och vuxit upp, där den egna släkten kommer
            ifrån och där anförvanters gravar finns kvar. Det kan också handla
            om att man inom Svenska kyrkan önskar söka en gudstjänstgemenskap
            som kan saknas på den egna orten och som man därför helt naturligt
            önskar stödja med den egna medlemsavgiften. I synen på kontroversiella
            frågor kan det finnas åsikter som intagits av den egna församlingens
            präster eller förtroendevalda vilka man inte delar och då kan
            utträde ur kyrkan vara ett alternativ för den som inte har möjlighet
            att istället byta församling.
          </p>
          <p xml:id="i-Dvn21ZrZwdTJ1P66EH4uc8">
            Vad som borde vara en fråga för Svenska kyrkan är det dessvärre
            inte. För några år sedan gav kyrkostyrelsen ett utredningsuppdrag
            om just församlingstillhörighet. Resultatet har lagts fram i Rörlig
            församlingstillhörighet – modeller och konsekvenser (SKU 2004:1).
            I denna utredning resoneras kring ett antal möjliga modeller för
            en fullständigt fri till en friare församlingstillhörighet. Detta
            frågeområde har debatterats vid ett flertal kyrkomöten.
          </p>
          <p xml:id="i-W3bYT4CE9rsMXRdPZbPQMH">
            I utredningen SKU 2004:1 noteras:
          </p>
          <p xml:id="i-4KjbohtyvN45CfSswjL71X">
            Det står klart att det inte är möjligt att enbart genom ändringar
            i kyrkoordningen införa denna modell. Det krävs ändringar i föreskrifterna
            i lagen om Svenska kyrkan om tillhörighet till den församling
            där man är bosatt. Detta väcker frågor kring den särskilda ställning
            lagen om Svenska kyrkan har som en grundläggande del av beslutet
            om ändrade relationer mellan staten och Svenska kyrkan.
          </p>
          <p xml:id="i-AgVyj1fd9HQY2Q8yAVumWG">
            En moment 22-liknande situation har i praktiken uppstått. Många
            i riksdagen tror att frågan om församlingstillhörighet är ett
            ärende att exklusivt avgöras av Svenska kyrkan och dess medlemmar
            medan alla försök att nå beslut om friare församlingstillhörighet
            vid kyrkomötet besvaras med att det hela avgörs av Sveriges riksdag.
            Frågan har också tidigare varit uppe i riksdagen och samtliga
            allianspartier har där reserverat sig till förmån för att göra
            en översyn om hur beslutsrätten över denna fråga skulle kunna
            flyttas till Svenska kyrkan.
          </p>
          <p xml:id="i-VjSkB6i8TGbTpnfJFRHkiB">
            Lagstiftningen borde ändras på sådant sätt att Svenska kyrkan
            själv kan avgöra huruvida dagens ordning med en strikt geografisk
            koppling ifråga om församlingstillhörighet ska bibehållas eller
            om en friare ordning ska införas.
          </p>
        </div>
        <div xml:id="i-ApYn4Tq2gGS8rFpDsfDFjQ" type="motSignatures">
          <list xml:id="i-LMzhKUhSxPWoNRbFrM7xQF">
            <item xml:id="i-CnhcFw8vM7Nns35bLtReg9">
              Beatrice Ask (M)
            </item>
            <item xml:id="i-8mhxau8yCAWsbX1CT6vdJ5">
              Annicka Engblom (M)
            </item>
            <item xml:id="i-HaboSZeXL1jzq9sCAjypN6">
              Marta Obminska (M)
            </item>
            <item xml:id="i-2pr339cdKABm1JKZaTBFEi">
              Lisbeth Sundén Andersson (M)
            </item>
            <item xml:id="i-GwExxubbNigtHdUaJ9gZYs">
              John Widegren (M)
            </item>
          </list>
        </div>
      </div>
    </body>
  </text>
</TEI>
