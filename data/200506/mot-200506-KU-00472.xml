<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-KU-00472">
  <teiHeader>
    <fileDesc>
      <titleStmt>
        <title>Tidskriftsdistributionen, tryckfriheten och konkurrensen</title>
        <author corresp="i-9CH1KbWwyrj8DRqAQB3Fza">av Gustav Fridolin m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tidskriftsdistributionen, tryckfriheten och konkurrensen</title>
          <idno type="rdwebb">GT02K472</idno>
          <rs type="number">K472</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GT02K472/text</ref>
          <ref type="dokument_url_html">http://data.riksdagen.se/dokument/GT02K472</ref>
          <ref type="dokumentstatus_url_xml">http://data.riksdagen.se/dokumentstatus/GT02K472</ref>
          <ref type="doc">http://data.riksdagen.se/fil/944EE616-5B16-4A5B-9C11-428D0420F13E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-RYmzRLEx8QvF7KzEiVDL2U</idno>
            <name>Lars Ångström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-WBsZfhYB4L6D3cVQWLdu18</idno>
            <name>Leif Björnlod</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-APELvxGf3JYiSTi4k8E9SN</idno>
            <name>Mona Jönsson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-2xzcr3nLPgka3s5j7pZ98N</idno>
            <name>Ingegerd Saarinen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-54J98KJrhocDA68SJkZWJ5" type="signed"/>
        <correspContext corresp="i-54J98KJrhocDA68SJkZWJ5">
          <note type="signatory" corresp="i-9CH1KbWwyrj8DRqAQB3Fza"/>
          <note type="signatory" corresp="i-RYmzRLEx8QvF7KzEiVDL2U"/>
          <note type="signatory" corresp="i-Q6T8pKy9pERdSQEuTcARyR"/>
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-WBsZfhYB4L6D3cVQWLdu18"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-APELvxGf3JYiSTi4k8E9SN"/>
          <note type="signatory" corresp="i-2xzcr3nLPgka3s5j7pZ98N"/>
          <note type="signatory" corresp="i-3GrPnM5KDKuSxfWxymYNoC"/>
        </correspContext>
        <correspAction xml:id="i-LHXBgdQuTxDq8zLYGAgfWV" type="referral">
          <date when="2005-10-13"/>
        </correspAction>
        <correspAction xml:id="i-FgDS5AvMYgpf6ChieVwuGf" type="dismissal">
          <date when="2005-10-13"/>
        </correspAction>
        <correspAction xml:id="i-GLYpgJrLLva88oUTbbzo3" type="submission">
          <date when="2005-10-05"/>
        </correspAction>
        <correspAction xml:id="i-5fCtW22EvBUoecaStMLyMG" type="assigned"/>
        <correspContext corresp="i-5fCtW22EvBUoecaStMLyMG">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_K_472/mot_200506_K_472-0001.pdf"/>
      <div xml:id="i-9vvXFgu5VVodmx8EiczP1B" type="motHeader">
        <div xml:id="i-6hXhHy1hweLHxkXGv78gmZ" type="motTitle"/>
        <div xml:id="i-Jk9Y5of94wqJFQYvFprTst" type="motSubmissionInfo"/>
      </div>
      <div xml:id="i-T1rEQMeTDti5hrfHizcKkx" type="motBody">
        <div xml:id="i-UYgonh5sboqSAmThw4urXJ">
          <p xml:id="i-RhMZzeoAqM9g1s7KeVZBmH">
            2005/06 mnr: K472 pnr: mp701
          </p>
          <p xml:id="i-AgZVE2TEHXbpMTiqGRGDas">
            Motion till riksdagen 2005/06:K472
          </p>
          <p xml:id="i-QGrRinZRe1Jv5hLrcVKSEt">
            av Gustav Fridolin m.fl. (mp)
          </p>
          <p xml:id="i-USvCLnZ2VJNyP8tyqnJoHR">
            Tidskriftsdistributionen, tryckfriheten och konkurrensen
          </p>
          <p xml:id="i-2vZ94v7R11Cj1EqsMvKrnv">
            Förslag till riksdagsbeslut
          </p>
          <p xml:id="i-Fgs9RhfCMj3eF9VSxvZsfK">
            1. Riksdagen tillkännager för regeringen som sin mening vad i
            motionen anförs om att utreda distributionskanalerna för tidskrifter
            ur ett tryck- och yttrandefrihetsperspektiv. 2. Riksdagen begär
            att regeringen lämnar förslag på ändring i konkurrenslagen där
            en särskild regel ingår om att prövningen i fall som har betydelse
            för den grundlagsskyddade sektorn skall ske under beaktande av
            de grundläggande intressena av att säkerställa ett fritt meningsutbyte,
            en fri och allsidig upplysning och ett fritt konstnärligt skapande.
            3. Riksdagen begär att regeringen återkommer med förslag = till
            mediekoncentrationslag i enlighet med vad som anförs i motionen.
            4. Riksdagen tillkännager för regeringen som sin mening vad i
            motionen anförs om ett tilläggsdirektiv till presstödsutredningen
            (KU 2004:08) vad gäller distribution av tidskrifter.
          </p>
          <p xml:id="i-QkTsbcfJ6hdeupCqFYHE6Z">
            Inledning
          </p>
          <p xml:id="i-3D3R9NM9vteEwzRJ9dmACN">
            Tryck- och yttrandefriheten värnas i Sveriges grundlagar. Men
            för att dessa friheter ska kunna fungera i praktiken krävs också
            distributionskanaler så att de tidningar och tidskrifter som trycks
            verkligen kan nå sina läsare. När distributionskanalerna krymps
            och kontrolleras av några enstaka, dominerande förlag, såsom situationen
            är i Sverige i dag, hotas mångfalden och vår grundläggande tryck-
            och yttrandefrihet riskerar att sättas ur spel. Småförlagen har
            ingen plats och slås ut. Detta anser vi vara mycket allvarligt.
          </p>
          <pb facs="riksdagen-motions-pdf/data/200506/mot_200506_K_472/mot_200506_K_472-0002.pdf"/>
          <p xml:id="i-BTfFiEmC2zdR6xHQj18neK">
            2005/06:K472
          </p>
          <p xml:id="i-LpynC9q3rduGvcMA98Rbk8">
            Historik
          </p>
          <p xml:id="i-RfJ9ZodCxHEbP2zffv6Stv">
            Tidningsdistributionens moderna historia inleddes år 1899. Den
            då rådande principen var att inga tidningar skulle lämnas utanför
            distributionskanalerna, alla skulle distribueras på lika villkor.
            Förläggaren betalade och distributören distribuerade. Så var det
            fram till 1990-talets början. Presam, som skötte distributionen
            senare halvan av 1980-talet, delades då upp i företagen Predab
            och Tidsam, där Tidsam skulle distribuera större tidskrifter,
            medan Predab skulle distribuera alla volymmässigt mindre tidskrifter
            (nischtidskrifter). Inte helt oväntat fungerade inte detta, och
            Predab försattes i konkurs år 1993 medan Tidsam fungerade bra.
            Som följd av Predabs konkurs gick även flera små tidskrifter under.
            Tidsam ägs av förlagen Bonniers, Allers, Egmont och Albinsson
            &amp; Sjöberg. I samband med Predabs konkurs stängde Tidsam sina
            dörrar för förlag utanför ägarkretsen. Detta medförde ytterligare
            stora negativa följder för flera små förlag. Ett exempel är Epix
            förlag, som under 1980-talet lovordats för sina kulturinsatser
            men som genom Tidsams agerande i dag i det närmaste försvunnit.
            Totalt försvann ett par hundra tidningar och tidskrifter från
            de svenska tidningshyllorna efter Tidsams utestängning av förlag
            utanför ägarkretsen. Yttrandefriheten hade plötsligt blivit förbehållen
            den som hade ett medlemskap i Tidsam. Ett flertal intressenter
            undersökte möjligheterna att ta över Predabs konkursbo. Slutligen
            fick Predab samma ägare som utlandspressdistributören Interpress.
            Det nya namnet för Predab blev SM Distribution. 1996 tog Tidsam
            över SM = Distributions = största = titlar. Lönsamhetssituationen
            för SM Distribution blev då än svårare, och därför fusionerades
            de båda bolagen SM Distribution och Interpress vid årsskiftet
            1996/97 av ägaren. Det nya namnet på företaget blev Interpress.
            Vissa samordningsvinster kunde inhöstas via denna fusion. Interpress
            blev senare uppköpt av norska Narvesen, och de har idag en marknadsandel
            på knappt 15 90 av omsättningen för svenska tidskrifter. Tidsam
            står för ca 85 96.
          </p>
          <p xml:id="i-Dj93wWBUs36BkLckR7eutr">
            Tidsamdomen
          </p>
          <p xml:id="i-WSjn7FXHciDi3A2mCARCEC">
            Då Tidsam 1993 stängde dörren för tidskrifter utanför ägarkretsen
            anmäldes man, bl.a. av Epix, till Konkurrensverket för leveransvägran
            och missbruk av dominerande ställning. Sommaren 1995 kom ett preliminärt
            beslut som gick Tidsam emot. Efter flera turer och en utdragen
            process vände dock Konkurrensverket. I januari 1996 kom det slutliga
            beslutet vari Tidsam gavs rätt att fortsätta som tidigare under
            vissa villkor. Villkoren byggde mer eller mindre på de villkor
            som Tidsam själva föreslagit Konkurrensverket i sitt yttrande.
          </p>
          <pb facs="riksdagen-motions-pdf/data/200506/mot_200506_K_472/mot_200506_K_472-0003.pdf"/>
          <p xml:id="i-2eCvu3vNoCjTvvhF71S5ha">
            Tidsam gavs rätt att begränsa antalet tidskrifter till vad man
            uppgav sig klara av (ca 200 stycken). Varannan ny tidskrift måste
            hämtas utanför ägarkretsen, men Tidsam gavs rätt att ställa stora
            krav på nya tidskrifter: « Den sålda lösnummerupplagan skulle
            stadigvarande kunna hålla över 10 000 exemplar (i dag har den
            siffran sänkts till 6 000 exemplar). e Tidskriften måste komma
            ut med minst sex nummer per år. e Inträdesavgifter om sammanlagt
            250 000 kr per tidskrift måste betalas (1993 var avgiften 7 000
            kr). e Tidskriften ska passa in i Tidsams profil.
          </p>
          <p xml:id="i-35ddLFmke89okWDsbz9fqm">
            Tidsams agerande sätter tryckfriheten ur spel
          </p>
          <p xml:id="i-399g6RsskD5r99qLViQ8Wz">
            Den stora mängden tidskrifter distribueras till Pressbyråer och
            butiker av Tidsam. Genom att Tidsam i princip kan välja vilka
            tidskrifter de vill distribuera, och bara behöver ta varannan
            tidskrift utanför ägarkretsen (förutom de villkor de nya tidskrifterna
            i övrigt ska klara), är det mycket svårt att ta sig in i Tidsams
            distributionsapparat. Tidsam har på detta sätt möjlighet att sätta
            tryckfriheten ur spel. Exemplet med tidningen ETC visar hur det
            kan gå till. ETC var villiga att betala och hade stora möjligheter
            att klara alla villkor, men fick ändå inte tillgång till Tidsams
            distribution, med motiveringen att de måste visa att de kan klara
            en upplaga på 10 000 nummer per år. I detta ligger ett moment
            22 eftersom det av naturliga skäl är svårt att få den upplagan
            utan Tidsams distributionsnät. Det är förläggarna som tar riskerna
            och om de är villiga att satsa, såsom t.ex. ETC:s förläggare var,
            är det ur ett demokratiskt perspektiv kränkande att distributören
            kan hindra dem. I dag har ETC till slut fått tillgång till Tidsams
            distribution, men exemplet är ändå talande. Konkurrensverket behandlade
            ärendet som en ren konkurrensfråga. Miljöpartiet anser att det
            även är en tryck- och yttrandefrihetsfråga. Alla har en grundlagsskyddad
            rätt att trycka en tidning eller tidskrift, men att få den distribuerad
            och därmed läst, underställs i dagsläget krav som är fullständigt
            orimliga. Hela Tidsamprocessen = finns beskriven i rapporten ”Tidskriftsdistribution”
            från ”Rådet för mångfald inom massmedierna” som, innan det lades
            ned, sorterade under Kulturdepartementet.
          </p>
          <p xml:id="i-XxXrJvSTuUXAmQWrkANktY">
            Från mångfald till enfald
          </p>
          <p xml:id="i-CGXZUbovPYrwqYEfYdVkdt">
            Att några stora ägare kontrollerar den enda distributionskanalen
            för massmarknadstidskrifter — Tidsam — gör att yttrandefriheten
            och den fria konkurrensen hotas. Problemet är dock inte i första
            hand den monopolställning Tidsam har för massmarknadstidskrifter,
            utan att Tidsams ägarförlag fått möjlighet att i princip utestänga
            förlag utanför Tidsams ägarkrets samt de höga ekonomiska insatser
            som nu krävs. Under Presams tid,
          </p>
          <p xml:id="i-DuFb2Fz8pHLucpBKUJQikN">
            2005/06:K472
          </p>
          <pb facs="riksdagen-motions-pdf/data/200506/mot_200506_K_472/mot_200506_K_472-0004.pdf"/>
          <p xml:id="i-7cRNyt53RESstvJ189MWyW">
            2005/06:K472
          </p>
          <p xml:id="i-Vh55BdvZMKdVGzFCH1MxbP">
            i slutet av 1980-talet, rådde också monopol. Skillnaden är dock
            att då fanns ett tryck på att alla skulle behandlas lika, varför
            konkurrensen mellan förlag och titlar fungerade. Ett medium som
            drabbats hårt av detta är seriemediet, där små förlag som Epix
            under 1980-talet gav en mångfald åt mediet. De små förlagen är
            i dag nästan helt borta och med dem även mångfalden. I stället
            har förlaget Egmont, en av delägarna i Tidsam, de sista åren periodvis
            haft fullständigt monopol på seriemarknaden och har idag ca 90
            26 av marknaden. Senaste åren har ett annat problem dykt upp för
            främst mindre tidskrifter och förlag. Detaljhandelsföretagen har
            minskat sitt utrymme för tidskrifter och tar därför in allt färre
            titlar. Flera detaljhandelskedjor har dessutom börjat göra urvalet
            utifrån en egen önskad profil på sitt utbud. Det är alltså inte
            bara Tidsams urval som ställer till problem idag, utan även den
            svårighet mindre tidskrifter nu har att få utrymme i detaljhandeln.
            I dagsläget tar inte Tidsam emot några nya titlar alls med hänvisning
            till att detaljhandeln tar in allt färre tidskrifter.
          </p>
          <p xml:id="i-47akQWHqNnrXBKdgQtWoJc">
            En jämförelse med dagstidningsdistributionen
          </p>
          <p xml:id="i-3YeXwkmpogu3CeGhBoiuqU">
            Ser man på hur distributionen av morgontidningar i Stockholm
            fungerar sköts den av Bonnierägda Pressens morgontjänst. De får
            årligen drygt 12 miljoner kronor i statligt distributionsstöd,
            och för det krävs att de distribuerar alla morgontidningar till
            samma pris. På det sättet har staten köpt sig en rättvis och lika
            behandling av alla som vill ge ut morgontidningar. I alla fall
            i teorin. I verkligheten har det tyvärr inte fungerat riktigt
            lika bra. Stockholms Fria Tidning, som startade 2002, hade väldiga
            problem att komma in i distributionsnätet och tidningen hindrades
            i flera veckor innan den till slut släpptes in. Något motsvarande
            distributionsstöd finns inte för tidskrifter som vill nå ut till
            Pressbyråer och affärer utan de är utlämnade till Tidsams goda
            vilja. Presstödsutredningen utreder nu bla. statens stöd och engagemang
            i dagstidningsbranschen. Vi anser att utredningen bör få ett tilläggsdirektiv
            att också se över hur distributionsstödet även kan komma tidskrifterna
            till del.
          </p>
          <p xml:id="i-VkjYU4aeiwDd5pYq4jcZhq">
            Mediekoncentrationskommitténs förslag
          </p>
          <p xml:id="i-M8ced8ZAY5QcWrsSGcmAKM">
            Mediekoncentrationskommittén hade till uppgift att lägga fram
            förslag om lagstiftning för att slå vakt om mångfalden i svenska
            medier och motverka sådan ägar- och maktkoncentration inom massmedierna
            som kan skada ett fritt och brett meningsutbyte och en fri och
            allsidig upplysning. Beslutet om utredningen togs av regeringen
            i november 1997. Genom dagens avsaknad av hindrande konkurrensregler
            kan en aktör skaffa sig en monopolsituation på marknaden, vilket
            i praktiken begränsar andra aktörers yttrandefrihet.
          </p>
          <pb facs="riksdagen-motions-pdf/data/200506/mot_200506_K_472/mot_200506_K_472-0005.pdf"/>
          <p xml:id="i-S2DBYJEZDCVTR4UPGneNNT">
            I kommitténs betänkande (Yttrandefriheten och konkurrensen, SOU
            1999:30) föreslås ändringar — i = tryckfrihetsförordningen och
            yttrandefrihetsgrundlagen för att möjliggöra konkurrenslagens
            tillämplighet inom = tryckfrihetsärenden samt att det införs en
            särskild medie- koncentrationslag. Förslaget till mediekoncentrationslag
            innebar i korthet att en massmedie- koncentration skall kunna
            förbjudas: Om den skapar, förstärker eller förändrar kontrollen
            över en dominerande ställning, som väsentligt hämmar eller är
            ägnad att hämma förekomsten eller utvecklingen av en effektiv
            konkurrens i fråga om en sådan verksamhet som har särskild betydelse
            för opinionsbildningen — dagspress, radio och TV — eller en ställning
            som innefattar ett väsentligt inflytande inom flera sådana verksamheter
            och i betraktande av koncentrationens art, marknadsförhållandena
            och berörda företags förväntade agerande kan befaras vara ägnad
            att hämma ett fritt meningsutbyte och en allsidig upplysning.
          </p>
          <p xml:id="i-HpjuDaRFDiRhpDWFKk3ycp">
            Regeringen ansåg, i den lagrådsremiss som kommitténs arbete resulterade
            i, att kommitténs förslag i stort sett var bra, men ”att periodiska
            tryckta skrifter i allmänhet bör omfattas av den nya lagen”. I
            detta instämde även flera tunga remissinstanser som tyckte att
            det är olämpligt att begränsa tillämpningsområdet såsom kommittén
            föreslagit. Tyvärr ledde inte lagrådsremissen fram till något
            regeringsförslag denna gång.
          </p>
          <p xml:id="i-HXwLvMbhYGjcTxRhKNXbgb">
            Konkurrensverkets utredning
          </p>
          <p xml:id="i-GuYexgPQgu2u6EXbkf4it1">
            I december 2002 gav regeringen ett uppdrag till Konkurrensverket
            att kartlägga och analysera mediemarknaden, inklusive distributionen
            av tidskrifter, från konkurrenssynpunkt. Det var ett välkommet
            initiativ, men vi konstaterar dock att det åter endast är ur konkurrenssynpunkt.
            Vi menar att frågan om distributionen av tidskrifter, som denna
            motion handlar om, även bör utredas ur ett tryck- och yttrandefrihetsperspektiv.
            Konkurrensverket överlämnade sin rapport ”Konkurrens och samarbete
            inom medierna” (Rapport 2003:2) i november 2003. I rapporten konstateras
            bl.a. att distributörernas villkor för att distribuera ”kan försvåra
            för mindre tidskrifter att komma ut på marknaden via lösnummerförsäljnig”.
            Vidare sägs: ”Om även andra värden och skyddsändamål än de som
            normalt kan anses omfattas av de konkurrenspolitiska överväganden
            som kommit till uttryck i den gällande konkurrenslagstiftningen
            bör beaktas, kan det utifrån medie- eller kulturpolitiska bedömningar
            anses motiverat med att en särreglering införs.” Alltså i enlighet
            med Mediekoncentrationskommittén och denna motions förslag. Slutligen
            skriver Konkurrensverket: ”Den rådande rättsosäkerheten synes
            i hög grad otillfredsställande med hänsyn till mediefrågornas
            betydelse och den snabba utvecklingen på området. Det finns således
            skäl att försöka klargöra rättsläget genom lagstiftning.”
          </p>
          <p xml:id="i-2Dtpp6MRriNSMNrEXiuezG">
            2005/06:K472
          </p>
          <pb facs="riksdagen-motions-pdf/data/200506/mot_200506_K_472/mot_200506_K_472-0006.pdf"/>
          <p xml:id="i-BydRWdVLR2MFb8sRZSJhSA">
            2005/06:K472
          </p>
          <p xml:id="i-2jWdtBtSDryeY2UdAnEbBz">
            Riksdagens tidigare ställningstaganden
          </p>
          <p xml:id="i-BZkUup5jCPwZqppeBCtSBs">
            Miljöpartiet har vid ett flertal tillfällen tidigare motionerat
            i frågan. Riksdagen har då avslagit Miljöpartiets förslag med
            olika motiveringar. Innan Mediekoncentrationskommitténs arbete
            var slutfört hänvisades till att deras förslag inte bör föregripas.
            Majoriteten har också hänvisat till att effekterna av olika vidtagna
            åtgärder först ska utvärderas. Miljöpartiets motion i samma ärende
            2001/02 besvarades med ett konstaterande att frågan är mycket
            viktig och att åtgärder kan behövas, men riksdagsmajoriteten utgick
            från att regeringen delade den åsikten och valde därför att avstyrka
            motionen. I svaret på de grönas motion 2003/04:K388 sägs följande:
            ”Utskottet är alltjämt av uppfattningen att frågor om mångfald
            inom massmedierna även fortsättningsvis bör ägnas stor uppmärksamhet
            och att ytterligare åtgärder kan behöva övervägas.” Vidare hänvisas
            bla. till regeringens uppdrag till Konkurrensverket, och med detta
            avslogs motionens förslag. Som kommentar = till dessa svar kan
            = konstateras = att Mediekoncentrationskommitténs förslag tyvärr
            inte föranledde någon proposition från regeringen, och de åtgärder
            som vidtagits tidigare har på inget sätt förändrat situationen
            vad gäller distributionen av tidskrifter. Inte heller Konkurrensverkets
            rapport har ännu föranlett några förslag från regeringen på detta
            område. Den vikt och uppmärksamhet som utskottsmajoriteten och
            regeringen lägger på denna fråga enligt svaren har alltså tyvärr
            inte lett till några konkreta åtgärder som kan förbättra situationen.
            Ofta har resonemangen från utskottets majoritet handlat mycket
            om dagstidningar, radio och tv och vikten av mångfald inom dessa
            medier. Miljöpartiet instämmer förstås i att de utgör mycket viktiga
            medier när det gäller opinionsbildning, och därmed är tryck- och
            yttrandefriheten avgörande i dessa medier. Men vi menar att de
            friheterna självklart måste gälla även för andra medier och att
            de allvarligt kränks när tidskrifter effektivt hindras från att
            över huvud taget komma ut till konsumenten på grund av de brister
            som motionen tar upp. Det är detta problem denna motion, och tidigare
            motioner i ämnet, behandlar.
          </p>
          <p xml:id="i-YbytLTb1gQYwU57odHU8XM">
            Miljöpartiets förslag
          </p>
          <p xml:id="i-4xwo4T565TUGqNnzbvCZnx">
            Miljöpartiet vill i likhet med lagrådsremissen gå längre än Mediekoncentrationskommitténs
            förslag genom att t.ex. komplettera lagstiftningen så att även
            tidskrifter ges ett liknande skydd som dagstidningar. Konkurrenslagen
            är i dag underordnad tryck- och yttrandefriheten. Denna princip
            är viktig för att inte ge möjlighet åt en myndighet eller annat
            organ att hindra tryckning eller utgivning av skriften på grund
            av dess innehåll. Dock måste den rådande situationen, där lagstiftningen
            i praktiken medför en begränsning av tryckfriheten, förändras.
            Miljöpartiet föreslår därför att en
          </p>
          <pb facs="riksdagen-motions-pdf/data/200506/mot_200506_K_472/mot_200506_K_472-0007.pdf"/>
          <p xml:id="i-CdXk3Ue2i16Yx3M991HKMn">
            utredning görs av distributionskanalerna för tidskrifter och
            att detta görs ur ett tryck- och yttrandefrihetsperspektiv och
            med hänsyn till de förslag som Mediekoncentrationskommittén kom
            med. För att det ytterligare skall säkerställas att konkurrenslagen
            tillämpas med beaktande av mediesektorns särart, anser Miljöpartiet
            att en särskild regel ska tas in i konkurrenslagen om att prövningen
            i fall som har betydelse för den grundlagsskyddade sektorn ska
            ske under beaktande av de grundläggande intressena av att säkerställa
            ett fritt meningsutbyte, en fri och allsidig upplysning och ett
            fritt konstnärligt skapande. Miljöpartiet föreslår också en mediekoncentrationslag
            för att bl.a. förhindra situationer där bolag med dominerande
            ställning hämmar en effektiv konkurrens. Slutligen föreslår partiet
            att den sittande presstödsutredningen (Kommittén för översyn av
            frågor inom dagspress och presstödsområdet, KU 2004:08) får ett
            tilläggsdirektiv att utreda hur det statliga distributionsstödet
            för dagstidningar även kan komma tidskrifterna till del och därmed
            värna mångfalden och yttrandefriheten.
          </p>
          <p xml:id="i-QsSxza1iMc7iwJ2xDJUE82" type="date">
            Stockholm den 5 oktober 2005
          </p>
          <div xml:id="i-QWZAa5q5WKCvytKYSnBHGy" type="signatureBlock">
            <p xml:id="i-8hb3cwPPtAZuYxUYk1w4JD" who="i-9CH1KbWwyrj8DRqAQB3Fza" type="signature">
              Gustav Fridolin (mp)
            </p>
          </div>
          <p xml:id="i-VcgiURzjCcLaZLxqX9gtQf">
            Lars Ångström (mp) Lotta Hedström (mp) Mikael Johansson (mp)
            Leif Björnlod (mp) Ulf Holm (mp) Mona Jönsson (mp) Ingegerd Saarinen
            (mp) Mikaela Valtersson (mp)
          </p>
          <p xml:id="i-TnGczjnRUEQsifNGkY5WqY">
            2005/06:K472
          </p>
        </div>
      </div>
    </body>
  </text>
</TEI>
