<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01866">
  <teiHeader>
    <fileDesc>
      <titleStmt>
        <title>Förverkligande av projekt med elkrafts- och flygmuseer</title>
        <author>Nils Åsling</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förverkligande av projekt med elkrafts- och flygmuseer</title>
          <idno type="rdwebb">G6021866</idno>
          <rs type="number">1866</rs>
          <ref type="dokument_url_text">http://data.riksdagen.se/dokument/G6021866/text</ref>
          <ref type="dokument_url_html">http://data.riksdagen.se/dokument/G6021866</ref>
          <ref type="dokumentstatus_url_xml">http://data.riksdagen.se/dokumentstatus/G6021866</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QhnsQ4XHA6EXWk4gj8dW77</idno>
            <name>NILSG. ÅSLING</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Dej6k1a7vw3AvKksqywKmA" type="signed"/>
        <correspContext corresp="i-Dej6k1a7vw3AvKksqywKmA">
          <note type="signatory" corresp="i-QhnsQ4XHA6EXWk4gj8dW77"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1866/mot_198283__1866-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1982/83: 1866
          </p>
          <p>
            Nils Åsling Förverkligande av projekt med elkrafts- och flygmuseer
          </p>
          <p>
            Sveriges industriella historia är i hög grad historien om de
            tekniska landvinningarna och innovationerna. På många områden
            inom den tek- niska forskningen och utvecklingen har i vårt land
            banbrytande insatser utförts. I en tid som i hög grad präglats
            av allvarliga industrikriser kan det finnas anledning att påminna
            om detta förhållande. När det gäller förnyel- sen av svensk industri
            spelar den tekniska forskningen och utvecklingen en avgörande
            roll. Dess bättre har svensk industri trots den besvärliga kon-
            junkturutvecklingen under de senaste åren satsat mer på teknisk
            forskning och utveckling än någonsin och kompenserat nedgången
            i investeringar i maskiner och byggnader med investeringar i ny
            teknik och forskning. Svensk industri är alltså väl rustad inför
            framtiden, men kraven på att upprätthålla konkurrenskraften blir
            också allt hårdare och kräver allt stör- re insatser. Av avgörande
            betydelse för den tekniska forskningen och utvecklingen är självfallet
            den allmänna opinionen och människors intresse för de tek- niska
            frågorna. Svenska folket är genuint tekniskt intresserat. Detta
            är en värdefull bas för den tekniska utvecklingen. Allmänhetens
            intresse och engagemang för tekniska frågor är emellertid i stor
            utsträckning beroende av inte bara vad som sker just nu i svenskt
            näringsliv av teknisk förnyelse utan också de historiska aspekterna;
            hur innovationerna som fört upp vårt land till en industriell
            tätposition en gång i tiden växte fram och fick den betydelse
            de i dag har i svenskt näringsliv. Det är ingen tvekan om att
            Tekniska museet i Stockholm, när det gäller att sprida förståelse
            och kännedom hos en bred allmänhet om den tekniska och industriella
            utvecklingen i vårt land, spelat en avgörande roll. Det är t.o.m.
            befogat att hävda att Tekniska museet i Stockholm genom att popularisera
            och demonstrera den tekniska utvecklingens betydelse för vår industri
            verksamt har bidragit till rekryteringen av tekniker och för-
            ståelsen hos en bred allmänhet för den tekniska utvecklingens
            möjligheter. För att Tekniska museet i Stockholm skall kunna behålla
            sin position krävs emellertid att samlingarna kontinuerligt kompletteras
            och byggs ut i takt med den tekniska och industriella utvecklingen.
            F.n. finns aktuella planer på ett särskilt elkraftsmuseum i anslutning
            till det Tekniska museet och likaledes ett särskilt flygmuseum.
            Båda dessa projekt måste med
          </p>
          <p>
            hänsyn till Sveriges industriella utveckling anses ha den allra
            högsta priori- tet. Elkraften har sedan 1880-talet haft en avgörande
            betydelse för samhälls-
          </p>
          <pb facs="riksdagen-motions-pdf/data/198283/mot_198283__1866/mot_198283__1866-002.pdf"/>
          <p>
            Mot. 1982/83: 1866 12
          </p>
          <p>
            utvecklingen och då speciellt för utvecklingen inom industrin.
            Svensk elkraftteknik har också sedan länge en ledande position
            i världen. Det är därför mycket angeläget att denna utveckling
            musealt kan beskrivas och åskådliggöras och att gamla, delvis
            unika minnen kan bevaras åt eftervärl- den. På enahanda sätt förhåller
            det sig med det tillämnade flygmuseet. Även när det gäller flyget
            har Sverige gamla och stolta traditioner att peka på. Tidigt satsade
            svenska tekniker och innovatörer på flyget och rönte inter- nationell
            uppmärksamhet. Sverige har också under mycket lång tid haft förmåga
            att själv konstruera och producera större delen av flygvapnets
            flygande materiel. Även när det gäller produktionen av civila
            flygplan har Sverige en intressant historia med många minnen,
            som är värda att bevara för eftervärlden. Den satsning på civila
            flygplan som nu sker från svensk industris sida och satsningen
            på ett vidgat internationellt samarbete i utvecklingen av såväl
            nya civila flygplan som motorer motiverar också att frågan om
            ett flygmuseum i Stockholm får sin snara lösning. Tyvärr har tillkomsten
            av såväl elkraftsmuseet som flygmuseet kommit att försenas och
            försvåras eftersom det inte enligt den tolkning som f.n. görs
            av kommunalskattelagen har varit möjligt för företag som har varit
            intresserade av att ekonomiskt stödja dessa projekt att få avdrag
            för dessa bidrag såsom kostnader för forsknings- och utvecklingsarbete.
            Enligt min uppfattning är det angeläget att regeringen nu tar
            sådana initiativ att de företag som önskar stödja tillkomsten
            av dessa två museiprojekt kan erhålla avdrag för dessa insatser
            enligt samma principer som f.n. gäller för kostnader för forskning
            och utveckling. Enligt min uppfattning är den typ av insatser
            som här diskuteras av så stor allmän betydelse för den tekniska
            forskningen och utvecklingen i landet att en generös behandling
            i dessa avseenden är befogad. Med hänvisning till vad som ovan
            i motionen anförts hemställs att riksdagen beslutar begära att
            regeringen tar sådana initiativ att förverkligandet av projekten
            med elkrafts- och flygmuseer i an- slutning till Tekniska museet
            i Stockholm kan förverkligas utan onödig tidsutdräkt.
          </p>
          <p>
            Stockholm den 24 januari 1982
          </p>
          <p>
            NILS G. ÅSLING (c)
          </p>
        </div>
      </div>
    </body>
  </text>
</TEI>
