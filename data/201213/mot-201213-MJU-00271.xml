<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00271">
  <teiHeader>
    <fileDesc>
      <titleStmt>
        <title>Utvärdering av restaureringen av Hornborgasjön</title>
        <author corresp="i-3p3w5Vw2i74gEMeqzABeEG i-S1jBpohzgG7cgcBjfgN1Fb">av Lars Elinderson och Sten Bergheden (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvärdering av restaureringen av Hornborgasjön</title>
          <idno type="rdwebb">H002MJ271</idno>
          <rs type="number">MJ271</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ271/text</ref>
          <ref type="dokument_url_html">http://data.riksdagen.se/dokument/H002MJ271</ref>
          <ref type="dokumentstatus_url_xml">http://data.riksdagen.se/dokumentstatus/H002MJ271</ref>
          <ref type="doc">http://data.riksdagen.se/fil/4A48C649-B2E9-495D-AC7C-C94BB71C2A4D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3p3w5Vw2i74gEMeqzABeEG</idno>
            <name>Lars Elinderson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K8HTokfPk5LUNkjNZ66zo" type="signed"/>
        <correspContext corresp="i-K8HTokfPk5LUNkjNZ66zo">
          <note type="signatory" corresp="i-3p3w5Vw2i74gEMeqzABeEG"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-PEaXRcfkj1s7nMtKWGt8Lu" type="numbering">
          <date when="2012-10-04"/>
        </correspAction>
        <correspAction xml:id="i-Tx9tivd8rf8uPi1kyPZcJk" type="submission">
          <date when="2012-10-03"/>
        </correspAction>
        <correspAction xml:id="i-XG9XCBb2RMyAFnJMWtTWjT" type="transfer">
          <date when="2012-10-03"/>
        </correspAction>
        <correspAction xml:id="i-VALa9UaKgt2acvNu82cRPx" type="assigned"/>
        <correspContext corresp="i-VALa9UaKgt2acvNu82cRPx">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XoZ9NVNKrLqxfH8SQDcQGx" type="motHeader"/>
      <div xml:id="i-PSb661ZTqmzF46Nt8vgcev" type="motBody">
        <div xml:id="i-XET7Jo3noxULqsxJ8kzjkj" type="motProposal" subtype="förslag">
          <head xml:id="i-96QzNd2SDZMveXSp3mnsaE">
            Förslag till riksdagsbeslut
          </head>
          <p xml:id="i-U5u3mdHNbhiNbo1XJ7TWYi">
            Riksdagen tillkännager för regeringen som sin mening vad som
            anförs i motionen om en grundläggande och neutral utvärdering
            av restaureringen av Hornborgasjön.
          </p>
        </div>
        <div xml:id="i-9dp6crLaFxHcdVGjq5Qq9X" type="motContent">
          <head xml:id="i-oGmZpFjzLEtaSsDCG5WnR" type="h1">
            Motivering
          </head>
          <p xml:id="i-Fs3pLtH8RHvMpj2WCGDWMG">
            Restaureringen av Hornborgasjön är ett av Sveriges största naturvårdsprojekt
            och slutfördes 1995. Syftet med projektet var/är att återställa
            sjön som fågelsjö efter flera sjösänkningsföretag som genomförts
            under nästan två sekel.
          </p>
          <p xml:id="i-TQPS5Fes9pQYAmYBW9wbtZ">
            Syftet med restaureringen har uppfyllts i vissa avseenden. Hornborgasjöns
            öppna vattenspegel är idag ett vackert och påtagligt inslag i
            landskapet, och tillkomsten av två s.k. naturumanläggningar har
            medfört att sjön är mer tillgänglig för fågelskådare och andra
            naturintresserade. Trandansen har blivit ett stort, årligt återkommande
            evenemang som lockar många besökare till området.
          </p>
          <p xml:id="i-Rjvz2tWNc72tjPRsgaQ5TQ">
            De utvärderingar av de biologiska målen naturvård, miljövård
            och fågelliv som hittills gjorts av Naturvårdsverket kan dock
            ifrågasättas. Medan Naturvårdsverket med hänvisning till en artikel
            i tidskriften Vår fågelvärd 2/2008 (Feldt, Hertzman, Larsson),
            hävdar att de biologiska målen uppfyllts, framhålls från kritiker
            att både miljö- och naturförhållanden, fågellivet och fiskbeståndet
            radikalt försämrats.
          </p>
          <p xml:id="i-6FKW3xmHgUhVdzD9tQBYDT">
            Flera försämringar är tydliga. Bland annat gäller det oförutsedda
            markskador runt sjön, påtagligt försämrad vattenkvalitet och bottenförhållanden
            i sjön, försämrad biologisk mångfald nedströms sjöns utflöden,
            negativa effekter av en förändrad utfodringsregim för tranorna
            och en dramatisk ökning av antalet gäss under delar av året. En
            oro över påtalade förändringar av grundvattenmagasin i närområdet
            har dessutom framförts under senare tid.
          </p>
          <p xml:id="i-Xs2bXuzDvshs2pYnVUueCf">
            Hornborgasjöns restaurering är fortfarande ett pågående vattenmål.
            Samtliga större frågor i målet är enligt Naturvårdsverket avgjorda
            genom ett antal deldomar, och flera olika markregleringar m.m.
            har skett. För projektet återstår en prövotid fram till 2014.
            Syftet med prövotiden är bl.a. att man ska förvissa sig om att
            regleringen håller sig inom de vattenhushållningsbestämmelser
            som satts upp i målet, främst vad gäller vattennivån under vegetationsperioden.
            Naturvårdsverket har antytt att man kommer att ansöka om en ytterligare
            förlängning av prövotiden.
          </p>
          <p xml:id="i-4G74GRon3MB8iktnGbeeNn">
            Under de år som gått sedan höjningen genomfördes har relationen
            mellan Naturvårdsverket och markägarna runt sjön inte varit tillfredsställande.
            Under senare tid har dock initiativ tagits från Naturvårdsverket
            för att förbättra kommunikationen och de dagliga kontakterna mellan
            verket och markägarna. Förhoppningsvis kan detta leda till att
            misshälligheter och missförstånd i den löpande förvaltningen av
            projektet kan undanröjas. Samtidigt finns det skäl att, utöver
            den utvärdering som sker under den beslutade prövotiden, göra
            en mer omfattande och oberoende utvärdering av detta omfattande
            och viktiga naturvårdsprojekt. En sådan utvärdering bör bland
            annat omfatta följande:
          </p>
          <list xml:id="i-3wp8vLPyMhW53wy4iMc1yB" style="ul">
            <item xml:id="i-4KtRSRVkospUgT9ZGSW9Mv">
              Kostnader, både avseende genomförandet av höjningen och den löpande
              förvaltningen av projektet
            </item>
            <item xml:id="i-Pnhxf3STGVjMUAJvbnTrJv">
              Formerna för projektets förvaltning, inklusive relationer till
              markägare i området
            </item>
            <item xml:id="i-Rgf4d7K5yvYPGpkxoH3KaL">
              Oförutsedda konsekvenser vad avser naturvård, miljö, fågelliv
              och effekter för jordbruksnäringen, inklusive oförutsedda markskador,
              ändrad utfodringsregim för tranorna och ökningen av antal gäss,
              samt påverkan på till- och frånflöden och grundvattendepåerna
              i närområdet
            </item>
            <item xml:id="i-RXckmV14Xcb1wRXD3v5RJi">
              Ersättningsfrågor och frågor om markinlösen
            </item>
            <item xml:id="i-DCthbxNvktbo63tXH3PHVC">
              Effekter på turism och besöksnäring m.m.
            </item>
          </list>
          <p xml:id="i-JhZcNBbqRjGp15yBKXjPhb">
            Hornborgasjön är Sveriges största enskilda naturvårdsprojekt.
            Det är ett nationellt intresse att projektet kan fullföljas på
            ett bra sätt, med rimlig hänsyn till både naturvården, miljön
            och fågellivet, och de berörda markägarnas/jordbrukets och det
            omgivande samhällets intresse i stort. Regeringen bör därför omgående
            ta initiativ till en grundläggande och neutral utvärdering av
            projektet. Detta bör ges regeringen tillkänna.
          </p>
        </div>
        <div xml:id="i-GgjGL5owAYwcVipXfhAw3J" type="motSignatures">
          <list xml:id="i-3t3JSJ6oc312K5ZAtSR2Mz">
            <item xml:id="i-48jdGU57wbpvVwY6jz583W">
              Lars Elinderson (M)
            </item>
            <item xml:id="i-pxJ171DqKV7sFUk8ZfDx5">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
