<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00339">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__339/mot_1963__ak__339-001.pdf"/>
      <fw xml:id="i-Vh5FFFhFoC53yZ8kMAY8Uy">
        12 Motioner i Andra kammaren, nr 339 år 1963
      </fw>
      <div xml:id="i-DJtKhVFGziM81hSsoHkqEG" type="motHeader">
        <div xml:id="i-N7EP6AheovQMSJkNyWwVTf" type="motTitle"/>
        <div xml:id="i-XvUYBTNcTzGkypZrpsidAg" type="motSubmissionInfo"/>
      </div>
      <div xml:id="i-SemnFBRfJdtQRwD5Bfnvjo" type="motBody">
        <div xml:id="i-LETbYevhTrdrTqRubhYUpx">
          <p xml:id="i-4SkmvQEUJULdpd5up8iWHX">
            Nr 339
          </p>
          <p xml:id="i-3LweYoPp7yHcpdmoTcP3b5">
            Av herrar Dahlgren och Gustafsson i Kårby, angående skördeska-
            deskyddet.
          </p>
          <p xml:id="i-EzeviA7rT9yZ3y81Ga24LM">
            (Lika lydande med motion nr 298 i Första kammaren)
          </p>
          <p xml:id="i-4yoqLZnhTnyqvsFJfFxFAb">
            Vid 1961 års riksdag fattades beslut om ett system för permanent
            skörde- skadeskydd. Beslutet avsåg ett provisoriskt grundskydd,
            som förutsattes bliva omprövat i senare sammanhang på grundvalen
            av erfarenheterna från den praktiska tillämpningen. Redan skördeskaderegleringen
            av 1961 års skörd visade att systemet är behäftat med stora brister
            i utformningen. Generella ersättningar utbetala- des då med 210
            000 kr. De skador som hade sådan karaktär att ersättning borde
            utgå enligt försäkringens syfte var emellertid av väsentligt större
            om- fattning. I fråga om de individuellt prövade bidrag som enligt
            systemet skall utgå i sådana fall då så betydande skördeskador
            uppenbarligen före- ligger, att skördeskadeersättning bort utgå
            men detta ej skett på grund av systemets allmänna konstruktion
            eller oförutsedda brister i detsamma, kom lantbruksnämnderna redan
            vid en mycket restriktiv bedömning fram till ett sammanlagt bidragsbehov
            av drygt 620 000 kr. Till förfogande för de indi- viduella bidragen
            stod emellertid enligt riksdagsbeslutet år 1961 endast 100 000
            kr. Erfarenheterna från det första tillämpningsåret synes sålunda
            redan ge vid handen att systemet har sådana brister i konstruktionen,
            att ett till- fredsställande skördeskadeskydd inte kan garanteras
            vid den nuvarande utformningen. Naturligtvis kan det hävdas att
            det ännu är för tidigt att un- derkasta systemet i dess helhet
            en genomgripande omprövning. Den skörde- statistiska nämnden har
            emellertid till uppgift att fortlöpande granska systemets funktion
            och överväga önskvärda jämkningar. I anslutning här- till bör
            redan nu vissa ändringar kunna beslutas i syfte att på bättre
            sätt garantera försäkringens syfte. En sådan ändring beslutades
            för övrigt av fjolårets höstriksdag, då minimibeloppet till förfogande
            för de individuellt prövade bidragen höjdes från 100 000 till
            400 000 kr. från och med skörde- året 1962.
          </p>
          <p xml:id="i-VuxaZfY69iz36fJMd8QyJj">
            Skördeuppskattningsområden och självrisk
          </p>
          <p xml:id="i-RFLQdfbKPfJGfNJGAmzu9c">
            Skördeskaderegleringen för år 1961 visade såsom framgått en mycket
            stor disproportion mellan utgående ersättningar och det ersättningsbehov
          </p>
          <pb facs="riksdagen-motions-pdf/data/1963/mot_1963__ak__339/mot_1963__ak__339-002.pdf"/>
          <fw xml:id="i-PNs3hEL5TpBwh9JBZ5kPxu">
            Motioner i Andra kammaren, nr 339 år 1963 13
          </fw>
          <p xml:id="i-XgieCgWHJTfvCwGSdta7sc">
            som uppstod genom skadorna. En situation, där de generella ersättningarna
            utgör endast 210 000 kr. men behovet därutöver vid mycket restriktiv
            be- dömning uppgår till drygt 620 000 kr., måste otvivelaktigt
            anses visa på stora fel i systemets huvuddrag. I första hand synes
            bristerna gälla indel- ningen i skördeuppskattningsområden. De
            nuvarande områdena har en så- dan utsträckning, att det i praktiken
            inte torde bli möjligt att garantera till- fredsställande försäkringsskydd
            ens vid skördeskador med förhållandevis stor lokal utbredning.
            En sådan utformning av skördeuppskattningsområdena måste efter-
            strävas att normalt sett huvudparten av ersättningsbehovet kan
            garanteras bli tillgodosett i den generella formen och bidragsformen
            sålunda behöver användas endast som komplettering i mindre utsträckning.
            Det kan givet- vis hävdas att en så central del av försäkringssystemet
            som områdesindel- ningen inte bör omprövas redan efter det första
            tillämpningsåret. Nöd- vändigt är emellertid att redan nu åtgärder
            vidtas som kan tillgodose re- formens syfte på mera tillfredsställande
            sätt. Närmast till hands synes oss då ligga en ändring av bestämmelserna
            om självrisken. Enligt det beslut som 1961 års riksdag fattade
            är självrisken 1 genomsnitt 15,5 procent av normskördens värde.
            Även för en tillfredsstäl- lande fungerande skördeskadeförsäkring
            måste en sådan självriskprocent anses vara hög. De påtalade bristerna
            i försäkringssystemet, främst i fråga om indelningen i skördeuppskattningsområden,
            synes oss motivera en sänk- ning av självriskprocenten. Härigenom
            skulle uppnås utlösning av skörde- skadeförsäkringen i närmare
            överensstämmelse med reformens syfte. Enligt vår mening bör självriskprocenten
            fastställas till 10 procent av normskör- dens värde.
          </p>
          <p xml:id="i-6BvxNKzpZ45rLMGf1Yk61B">
            De individuellt prövade bidragen I fråga om de individuellt prövade
            bidragen innebar 1961 års riksdags- beslut att till förfogande
            skulle stå en procent av de utgående allmänna kon- tanta ersättningarna
            för skördeskador, dock lägst 100 000 kr. Såsom redo- visats medförde
            denna bestämmelse, att en godtagbar skördeskadereglering för skördeåret
            1961 inte kunde uppnås. Huruvida den vid fjolårets höstriks- dag
            beslutade höjningen av minimibeloppet till förfogande från 100
            000 till 400 000 kr. kan garantera en tillfredsställande ersättning
            för skördeskadorna år 1962, som nu prövas av myndigheterna, torde
            ännu inte kunna bedömas. Ett minimibelopp av 400 000 kr. är emellertid
            otillräckligt vid en skörde- skadesituation av den typ som inträffade
            år 1961. En sänkning av självrisk- procenten i enlighet med vad
            vi ovan förordat medför visserligen att en stör- re del av ersättningarna
            skulle utgå i den generella formen. Man måste dock hålla för sannolikt
            att en situation kan inträffa då behovet av individuellt prövade
            bidrag inte kan täckas inom ramen för gällande procent- och be-
            loppmaximering.
          </p>
          <pb facs="riksdagen-motions-pdf/data/1963/mot_1963__ak__339/mot_1963__ak__339-003.pdf"/>
          <fw xml:id="i-EKH66jca8EmVTxkHjaPAph">
            14 Motioner i Andra kammaren, nr 339 år 1963
          </fw>
          <p xml:id="i-GFBQyt23JHzimBxQ2fNkK5">
            I och för sig finns det inte skäl för maximering av den del av
            skördeskade- ersättningarna som utgår i form av individuellt prövade
            bidrag. Dessa be- tecknas som bidrag men har i realiteten inte
            bidragskaraktär. De finansieras genom skördeskadefonden, till
            vilken jordbrukarna kollektivt erlagt försäk- ringspremier. För
            att berättiga till bidrag skall skadorna enligt bestämmel- serna
            vara av den omfattningen att generell skadeersättning skulle ha
            ut- gått i skördeuppskattningsområdet, om skadorna inom hela området
            varit av samma grad. Det beror sålunda på systemets allmänna konstruktion
            och bristerna i detsamma att generell ersättning inte utgår i
            sådana fall. Princi- piellt måste det anses felaktigt att behovsprövning
            tillämpas. Med den utformning som försäkringssystemet har under
            provisorietiden är vi dock beredda att acceptera maximeringsbestämmelser
            för de individuellt prövade bidragen. En vidgning av den gällande
            ramen är emellertid då er- forderlig. Vi förordar, att det årliga
            bidragsbeloppet skall få utgöra två pro- cent av utgående allmänna
            skördeskadeersättningar och att minimibeloppet till förfogande
            skall få utgöra 800 000 kr.
          </p>
          <p xml:id="i-3FKE2EBWtW5a45EJwpYU5C">
            Grundskyddets finansiering Vid beslutet år 1961 beräknades grundskyddet
            motsvara ett medelsbehov av cirka 30 milj. kr. om året. Sannolikheten
            talar emellertid för att detta be- lopp är alltför högt beräknat
            med den utformning som försäkringssystemet fått. Den sänkning
            av självriskprocenten till 10, som vi ovan förordat, torde därför
            kunna förenas med en årsram av i genomsnitt 30 milj. kr. I riksdagesbeslutet
            år 1961 ingick att staten årligen skulle bidra till skör- deskadeförsäkringen
            med ett anslag av 10 milj. kr. till skördeskadefonden, medan jordbrukarna
            själva kollektivt skulle tillskjuta minst 20 milj. kr. Detta innebar
            enligt vår mening en alltför hård belastning på jordbruket. Även
            från vårt håll ansåg man sig dock kunna acceptera denna kostnadsför-
            delning under en provisorietid. Den ogynnsamma inkomstutveckling
            som nu kännetecknar jordbruket gör det emellertid angeläget att
            en rimligare kostnadsfördelning mellan staten och jordbruket redan
            nu genomföres. När skördeskadeutredningen diskuterade statsbidragets
            storlek, anknöt den till arbetslöshetsförsäkringen med den motiveringen
            att förluster genom arbetslöshet kan sägas uppvisa flera paralleller
            till förluster genom skörde- skador. Båda slagen av förluster
            uppkommer, framhöll utredningen, under omständigheter varöver
            den enskilde i regel ej råder, och de avser förlust av inkomst
            och ej av förmögenhets- och sakvärden, som eljest är de vanligaste
            föremålen för försäkringsskydd. Statens bidrag till arbetslöshetsförsäkringen
            har under den senaste 10- årsperioden utgjort cirka 50 procent
            av utbetalda ersättningar. Enligt vår mening bör även statsbidraget
            till skördeskadegrundskyddet utgöra 50 pro- cent av den totala
            årspremien. Vi förordar sålunda den ändringen i finan- sieringsgrunderna,
            att statsbidraget skall utgöra 15 milj. kr. och det kol- lektiva
            premiebeloppet från jordbruket minst 15 milj. kr.
          </p>
          <pb facs="riksdagen-motions-pdf/data/1963/mot_1963__ak__339/mot_1963__ak__339-004.pdf"/>
          <fw xml:id="i-U4VhogCAPZdxswMEDha7Lz">
            Motioner i Andra kammaren, nr 339 år 1963 15
          </fw>
          <p xml:id="i-Dg7t7g4tdVcgr6hsCHK77o">
            En sådan kostnadsfördelning mellan staten och jordbruket måste
            anses rimlig för normala förhållanden. Den svaga inkomstutveckling
            som jord- bruket har i nuvarande läge till följd av bristerna
            i jordbruksregleringssyste- met motiverar givetvis att staten
            nu påtar sig en större del av kostnaden eller hela kostnaden.
            Det är emellertid en fråga som bör övervägas vid för- handlingar
            mellan statsmakterna och jordbrukets organisationer.
          </p>
          <p xml:id="i-Y9ejGuqVtVodMXGVxF4VwL">
            Jordbrukskonto som kompletterande skydd
          </p>
          <p xml:id="i-9wB1ZeiUqEopE8YR1VThKf">
            Tanken på ett jordbrukskonto, analogt med skogskontot, som komplette-
            ring till grundskyddet avvisades vid riksdagsbeslutet år 1961.
            Det hävdades att en sådan resultatutjämning skulle bli av betydelse
            framför allt för inne- havare av större jordbruk. Detta är i viss
            mån riktigt — men gäller endast den skattemässiga sidan av saken.
            Jordbrukskontot skulle emellertid få sin största betydelse inte
            från skattesynpunkt utan som åtgärd för att förbättra möjligheterna
            att möta risker och underlätta planeringen i jordbruket. Det skulle
            bidra till ökad ekonomisk stabilitet inom jordbruket, vilket givetvis
            skulle vara av värde inte minst i fall av skördeskador. Enligt
            vår mening bör därför det permanenta grundskyddet kompletteras
            med rätt till skattefri avsättning å jordbrukskonto för jordbrukare
            och träd- gårdsodlare enligt samma system som gäller för skogskonto.
            Frågan om rätt till fullständig resultatutjämning vid beskattningen
            har vid upprepade tillfällen behandlats av riksdagen och tages
            även vid årets riksdag upp i motion från vårt håll. Naturligtvis
            är det önskvärt att frågan om jordbrukskontot kan lösas i detta
            större sammanhang. Det kan emel- lertid befaras att denna prövning
            tar avsevärd tid. Då jordbrukskontot som kompletterande skyddsform
            snarast bör fogas till det permanenta grund- skyddet, kan denna
            fråga behöva prövas i särskild ordning.
          </p>
          <p xml:id="i-SvS1aE8oWn2VjKpP5ReXhY">
            Skördeskadelån
          </p>
          <p xml:id="i-NuXNmVt3e8MbUvzjHnk5tB">
            Skördeskadeutredningen föreslog att skördeskadelån skulle ingå
            i det permanenta skördeskadeskyddet. Detta motiverades bl. a.
            av att skörde- skadeförsäkringen inte i tillräcklig utsträckning
            garanterade de enskilda jordbrukarna ersättning vid inträffade
            skördeskador. Vid riksdagsbeslutet år 1961 gick det emellertid
            inte att vinna gehör för tanken på skördeskade- lån som komplettering
            till grundskyddet. Redan erfarenheterna från skördeskaderegleringen
            av 1961 års skörd har emellertid visat att för ett stort antal
            jordbrukare uppkommer vid skörde- skada ett tillfälligt kreditbehov,
            som inte tillgodoses genom skördeskadeför- säkringen men inte
            heller kan täckas vid vanlig bankmässig säkerhetsbe- dömning på
            den allmänna kreditmarknaden. Men utan åsidosättande av sun- da
            principer skulle behovet kunna täckas genom någon form av statliga
            lån eller statliga lånegarantier med efter syftet avpassade amorterings-
            och ränte- villkor. Skördeskadelånen bör därför enligt vår mening
            betraktas som en vik- tig del av ett permanent skördeskadeskydd.
            Vi förordar skyndsam prövning
          </p>
          <pb facs="riksdagen-motions-pdf/data/1963/mot_1963__ak__339/mot_1963__ak__339-005.pdf"/>
          <fw xml:id="i-9i9tgXSbfLXWkmjCJox8B2">
            16 Motioner i Andra kammaren, nr 339—340 år 1963
          </fw>
          <p xml:id="i-9X1uafSQuwFs5Dwyuzptha">
            av frågan om en permanent form för skördeskadelån som komplement
            till grundskyddet. Med stöd av vad ovan anförts får vi hemställa,
            att riksdagen måtte A. för sin del besluta, med verkan från och
            med skördeåret 1963, 1) att självriskprocenten i skördeskadeförsäkringen
            skall utgöra 10 procent av normskördens värde; 2) att årligen
            ett belopp motsvarande två procent av ut- gående allmänna skördeskadeersättningar,
            dock lägst $00 000 kr., må ställas till förfogande ur skördeskadefonden
            för ut- betalning av individuellt prövade skördeskadebidrag; 3)
            att staten skall bidraga till skördeskadefonden med ett årligt
            anslag av 15 000 000 kr., under förutsättning att jordbrukarna
            kollektivt tillskjuter minst samma belopp; B. anvisa under nionde
            huvudtiteln till Kostnader i sam- band med permanent skördeskadeskydd
            för budgetåret 1963/64 ett reservationsanslag av 18 640 000 kronor;
            C. i skrivelse till Kungl. Maj:t anhålla 1) om skyndsam utredning
            om komplettering av skörde- skadeförsäkringens grundskydd med
            jordbrukskonto enligt de principer som gäller för skogskontot;
            2) om skyndsam utredning angående komplettering av skördeskadeförsäkringens
            grundskydd med ett system av skördeskadelån, i enlighet med vad
            i motionen har anförts.
          </p>
          <p type="date" id="i-AmaacDLKRDQb6H1vqskkPj">
            Stockholm den 24 januari 1963
          </p>
          <div xml:id="i-49hYb4ij1oMXxbDetZth6q" type="signatureBlock">
            <p who="unknown" type="signature">
              Anders Dahlgren Einar Gustafsson i Kårby
            </p>
          </div>
          <p xml:id="i-KxV5XStJmict8sv3pv7S1w">
            Nr 340 Av fröken Elmén, om anslag till Svenska Blå stjärnan.
            (Lika lydande med motion nr 296 i Första kammaren)
          </p>
          <p xml:id="i-QQm3fp7Ym1r73q3RmE3xUp" type="date">
            Stockholm den 22 januari 1963
          </p>
          <div xml:id="i-HNiUE4fAzeKEWMeE81zmfq" type="signatureBlock">
            <p who="i-6oh2fmMy6eW4v5gtufrZdh" type="signature">
              Brita Elmén
            </p>
          </div>
          <p xml:id="i-9dBSreVvWvYKWk23hmMvBG">
            IDUNS TRYCKERI, ESSELTE, STHLM 63 812135
          </p>
        </div>
      </div>
    </body>
  </text>
</TEI>
