<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01815">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1974:88 angående ändringar i valutalagstiftningen, m. m.</title>
        <author>av herr Hermansson m.fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1974:88 angående ändringar i valutalagstiftningen, m. m.</title>
          <idno type="rdwebb">FX021815</idno>
          <rs type="number">1815</rs>
          <ref type="dokument_url_text">http://data.riksdagen.se/dokument/FX021815/text</ref>
          <ref type="dokument_url_html">http://data.riksdagen.se/dokument/FX021815</ref>
          <ref type="dokumentstatus_url_xml">http://data.riksdagen.se/dokumentstatus/FX021815</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XNVcPnem4XxyJ5F1LqdniZ" type="signed"/>
        <correspContext corresp="i-XNVcPnem4XxyJ5F1LqdniZ">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-7d3TRxM4EXGPcH4Nyst5jR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1815/mot_1974__1815-001.pdf"/>
      <fw xml:id="i-GKd1Am5WJp7x9tyRkmhpec">
        Mot. 1974:1815 12
      </fw>
      <div xml:id="i-55ZiZ2JxcTjfeyVgVbrKbM" type="motHeader">
        <div xml:id="i-PmwKh6c8HyVF3EVijfMcQt" type="motTitle"/>
        <div xml:id="i-45BiPEJLXUpU6QZyjWwjsa" type="motSubmissionInfo"/>
      </div>
      <div xml:id="i-AQWcQszVjsHwqHbYoDjqcC" type="motBody">
        <div xml:id="i-LodHC53Zw6fMA8W5xXPnW8">
          <p xml:id="i-M89LmdDUChDshnWwjc4EdX">
            Nr 1815
          </p>
          <p xml:id="i-MgKhFdMaQ7tcPfFVSGR4xu">
            av herr Hermansson m.fl. i anledning av Kungl. Maj:ts proposition
            1974:88 angående ändring- ar i valutalagstiftningen, m. m.
          </p>
          <p xml:id="i-ByoQJqG4gUM3ny5Rd9jDtb">
            Vänsterpartiet kommunisterna har i tidigare motioner, senast
            i motion 598 till årets riksdag, rest kravet om skärpt restriktivitet
            vid tillståndsgivning till investeringar i utlandet och att svenska
            investeringar i länder med fas- cistiska regimer och i kolonier
            med dylik regim direkt skall förbjudas. Dessa frågor behandlas
            nu i proposition 1974:89. I propositionen föreslås att riksbankens
            valutastyrelse vid prövning av fråga om tillstånd för direktinvestering
            utomlands framdeles skall beakta inte bara rent penningpolitiska
            utan även industri- och sysselsättningspo- litiska synpunkter.
            I enlighet därmed föreslås också en viss utökning av valutastyrelsen.
            Det kan synas som om propositionen skulle vara ett tillmötesgående
            av de krav om skärpt restriktivitet vid tillståndsgivning till
            utlandsinvesteringar som inte vara vänsterpartiet kommunisterna
            utan en allt bredare opinion över huvud taget kräver. Sådan är
            emellertid knappast avsikten. Avgörande blir givetvis hur lagstiftningen
            tillämpas. Finansministern säger i sin plä- dering att förslaget
            ”i viss mån kan betraktas som en kodifiering av gällande praxis”.
            Inget i övrigt i propositionen talar heller för att lagförändringen
            är avsedd att medföra någon mera märkbar förändring mot nu gällande
            praxis. Tvärtom ges i propositionen i allt väsentligt uttryck
            för en uppfattning om kapitalexporten som är gemensam med de stora
            kapitalexportörernas uppfattning.
          </p>
          <p xml:id="i-RAW4AMCLqgwg2xRKoCM6XN">
            Kapitalexportens omfattning
          </p>
          <p xml:id="i-BC5oKphtebCuAhdEU9Rch1">
            I motionen 1974:598 redogör vi närmare för kapitalexportens kvantitativa
            utveckling. Var femte anställd som arbetar i svensk industri är
            knuten till dotterbolag utomlands. 1970 var det 182 650 personer
            som arbetade inom producerande dotterbolag utomlands. En rad svenska
            storföretag sysselsätter avsevärt fler arbetare utomlands än vad
            de gör i Sverige. SKF har 79 "4 av sina anställda i dotterbolag
            i utlandet, STAB har 7446, Atlas Copco 69 ?0, Alfa Laval 65 60,
            Electrolux 64 26, LME 6140, AGA 60 0. Ytterligare siffermässig
            redovisning finns i motion 1974:598.
          </p>
          <pb facs="riksdagen-motions-pdf/data/1974/mot_1974__1815/mot_1974__1815-002.pdf"/>
          <fw xml:id="i-VmNtNLjA6eNb4DuEwHujXp">
            Mot. 1974:1815 13
          </fw>
          <p xml:id="i-Cy88GSqHaqagySdGBBEBPL">
            Regeringens syn på kapitalexporten
          </p>
          <p xml:id="i-6vqXNu6WkqB4zT1gxpSSvU">
            I propositionen riktas uppmärksamheten på att det ”inte alltid
            är säkert att den företagsekonomiska bedömningen leder till positiva
            effekter på sys- selsättning och produktionsstruktur i hemlandet”.
            Det kan i stället, menar man, uppstå så negativa effekter, att
            det kan ”uppkomma att tveksamhet uppstår om investeringarnas samhällsekonomiska
            berättigande”. Detta är allt av kritik mot kapitalexporten som
            åstadkoms i propositionen. Kärn- punkten i denna är att man konstaterar
            att vissa enskilda kapitalisters in- tressen kan komma i motsättning
            till hela den kapitalistiska ekonomins intressen. Man ifrågasätter
            på intet vis att ”mäktiga kapitalintressen inom och utom landet
            skall bestämma över människors arbete och trygghet”, som det heter
            i ett regeringspartiets upprop inför första maj 1974. Man vill
            bara ha en kontroll så att icke enskilt kapital sårar hela systemets
            trygghet. I övrigt accepterar propositionen kapitalexportörernas
            syn på kapitalex- porten. Abstrakt talas i propositionen om att
            ”produktionsfaktorernas ökade rörlighet över gränserna” skulle
            ge upphov till snabbare ekonomisk tillväxt och ett mera rationellt
            resursutnyttjande. Detta strider helt mot den faktiska utvecklingen
            av ekonomin i den del av världen som behärskas av impe- rialismen,
            det internationella storkapitalet. I många u-länder har de rika
            imperialistiska staternas kapitalexport direkt förvridit ekonomin.
            Utländskt kapital har där pumpats in i produktionen av enstaka
            eller ett fåtal varor och direkt eller indirekt förhindrat ekonomisk
            utveckling i andra sektorer. Imperialisterna har på allt sätt
            sökt förhindra sociala och politiska förändringar som gått deras
            intressen emot. Svenska kapitalexportörer är härvid inget undantag
            i något avseende. Lamcos do- minans av Liberias ekonomi och AGA:s
            inblandning i den chilenska po- litiken kan här tjäna som exempel.
            Regeringen påstår att: ”De svenska utlandsinvesteringarna har
            bidragit till en effektiv industristruktur i Sverige.” Tankegången
            bakom detta är att utlandsinvesteringarna stärkt det svenska kapitalets
            konkurrenskraft. På- ståendet är emellertid bara en lovsång till
            det nuvarande ekonomiska läget. Den svenska industrins struktur
            är måhända effektiv ur storkapitalisternas synvinkel. Men däremot
            inte samhälleligt sett eller utifrån de arbetandes intressen.
            Den svenska ekonomin kommer alltmer i obalans. Monopol och storfinans
            dominerar vissa sektorer. Den regionala snedfördelningen skärps.
            Vissa industrigrenar hotas av undergång. Hela bygders ekonomiska
            existens hotas. Storfinansen, de svenska imperialisterna, har
            naturligtvis kunnat effek- tivisera sina företag genom de extravinster
            de tillgodogjort sig genom in- vesteringar i vissa länder — särskilt
            i länder där de arbetandes rättigheter förtrampas. Kapitalexporten,
            vilken är viktig för storföretagen, stärker monopolen och deras
            makt över den svenska ekonomin. Den stärker därigenom också de
          </p>
          <pb facs="riksdagen-motions-pdf/data/1974/mot_1974__1815/mot_1974__1815-003.pdf"/>
          <fw xml:id="i-YJLJTdv5pSAxvTcNLjButD">
            Mot. 1974:1815 14
          </fw>
          <p xml:id="i-U5MomorcZnttCYG9Dme5dk">
            tendenser till ekonomisk obalans, till regional kraft, till ökad
            utslagning av de arbetande, som är en följd av monopolens dominans.
            Den abstrakta syn på ”företagen” och ”den ekonomiska utvecklingen”
            som ingår i propositionens sätt att betrakta kapitalexporten —
            en syn som är abstrakt därför att den aldrig reser frågan om vem
            som tjänar på den existerande industristrukturen och på kapitalexporten
            — leder till den positiva värdering av kapitalexporten som ligger
            i gällande praxis och som förutsätts fortsätta att gälla enligt
            den nya lagstiftningen. Man talar om ”effektiv industristruktur
            i Sverige” tack vare bland annat kapitalexporten — samtidigt som
            entydiga fakta visar på ökad stagnation inom den svenska industrin
            i Sverige men accelererad utveckling för de svenska företagen
            utomlands. Denna utveckling beror till en icke oväsentlig del
            på den stigande kapitalexporten.
          </p>
          <p xml:id="i-UfUiq1gfi9MTVhFnDFYqvo">
            Vilka principer skall lagstiftningen grundas på?
          </p>
          <p xml:id="i-VX6sr8fFYeVg5Y9GcNARQd">
            Kapitalexporten är ett av imperialismens kännemärken och en ekonomisk
            lagbundenhet på detta utvecklingsstadium av kapitalismen. Inskränkningar
            i rätten att exportera kapital är därför inskränkningar i de stora
            kapitalägarnas makt. För att sådana inskränkningar skall vara
            effektiva och bestående krävs politisk och facklig aktivitet och
            kamp på alla samhällslivets områden. Slut- giltigt bryts storfinansens
            maktställning först genom övergång till en so- cialistisk planhushållning.
            Som visats baseras propositionens förslag till ändring av valutalagen
            på en positiv uppskattning av kapitalexporten. Det steg i rätt
            riktning lagänd- ringen kan vara uttryck för är därför, som vi
            påpekat ovan, främst formellt. Vänsterpartiet kommunisterna har
            krävt skärpt restriktivitet mot kapi- talexporten. Men detta är
            i främsta rummet en kampfråga. Vad som i dagens läge borde kunna
            åstadkommas är i första hand följande: Inte valutastyrelsen utan
            kapitalexportörerna måste kunna bevisa att be- gärd kapitalexport
            icke medför sysselsättningsproblem i Sverige, att den icke är
            ett led i strävan att sänka företagets lönekostnader och därmed
            riktad mot den fackliga rörelsen, att den icke är ett led i någon
            form av kapitalflykt från Sverige, skatteundanhållande eller annan
            mot det svenska folkflertalets intressen riktad åtgärd. Exempel
            på en sådan åtgärd kan vara kapitalexport till EEC-land med syfte
            att länka den svenska ekonomin till EEC. Ka- pitalexportörerna
            måste också kunna visa att deras investering i ett annat land
            inte bidrar till att snedvrida detta lands ekonomiska struktur,
            att den inte är ett försök att rida på ev. antifacklig lagstiftning,
            att den inte i mot- tagarlandet står i motsättning till en social
            och ekonomisk utveckling. Statens kontrollmöjligheter och de fackliga
            organisationernas insyn i och kontroll över kapitalexporten måste
            vara allomfattande. Företagen måste vara skyldiga att för valutastyrelsen
            och fackliga företrädare redovisa alla
          </p>
          <pb facs="riksdagen-motions-pdf/data/1974/mot_1974__1815/mot_1974__1815-004.pdf"/>
          <fw xml:id="i-6GtDixFWJRStMGuNv8V3E9">
            Mot. 1974:1815 15
          </fw>
          <p xml:id="i-P486yo7ZgA72j9jViZErYr">
            handlingar som berör ett kapitalexportärende och dessutom lämna
            de upp- gifter som begärs. En lagstiftning med detta innehåll
            skulle kunna användas som ett slag mot storfinansens makt över
            kapitalrörelserna över våra gränser. En sådan mot kapitalexport
            restriktiv lagstiftning måste motsvaras av en lika restriktiv
            lagstiftning mot utländskt kapital i Sverige.
          </p>
          <p xml:id="i-DCrQTtU7iBEVTV6kznyMic">
            Förbud mot all kapitalexport till fascistiska och kolonialistiska
            stater samt till kolonier
          </p>
          <p xml:id="i-NQM457Zyzony2TocxVwvmF">
            I propositionen och i den bakomliggande promemorian diskuteras
            frågan om ett förbud mot svenska investeringar i områden under
            kolonialt förtryck. Regeringen hävdar att den, eftersom inga svenska
            investeringar ”av be- tydelse” ägt rum i de portugisiska kolonierna
            i Afrika och i Namibia under de senaste 20 åren, inte ser ett
            sådant beslut påkallat. Regeringen och dess promemorieförfattare
            måste på denna punkt vara illa informerade. Svenska Tändsticks
            AB (STAB) äger en stark minoritetspost — 32,9 4 -i British Match
            Corporation, ett företag som dels har dotterföretag i Rhodesia
            och dels pla- nerar att investera i Lourengo Marques i den portugisiska
            kolonin Mog- ambique. Vidare planerar STAB:s dotterbolag i Portugal
            Sociedade Nacional de Fosforos att investera i Angola. Lisnavevarvet,
            i vilket stora ”svenska intressen” — Eriksberg och Kockum =— ingår,
            planerar investeringar i Mog- ambique. Om det hävdas att detta
            inte är direktinvesteringar från Sverige är en sådan invändning
            bara formell. Svenskt kapital har här via dotterföretag eller
            företag med starka svenska minoritetsposter investerat i de portugisiska
            kolonierna. Det är obestridligt och förkastligt. Investeringar
            i kolonier bör förbjudas. Men ett förbud kan inte inskränkas till
            investeringar i dessa områden. Det måste också gälla stater som
            utövar kolonialt förtryck, vilkas lagstiftning präglas av rasism
            och som allmänt hindrar och urgröper de arbetandes fackliga rättigheter.
            Först då kan va- lutalagstiftningen bli ett bidrag till solidaritet
            med de förtryckta folken i t. ex. de portugisiska kolonierna,
            i Sydafrika, Rhodesia, Brasilien, Chile osv. De krav om skärpt
            restriktivitet och förbud i vissa fall som här förordas torde
            icke stå i motsättning till undantagsbestämmelserna i OECD:s ka-
            pitalliberaliseringsstadga. Man är enligt denna t. ex. inte förhindrad
            att vidta åtgärder för uppfyllande av förpliktelse rörande internationell
            fred och sä- kerhet. Kolonialism och fascism är hot mot freden.
            Skulle likväl OECD:s kapitalliberaliseringsstadga här inskränka
            handlings- friheten och möjligheterna att begränsa storfinansens
            makt över kapital- rörelserna bör Sveriges anslutning till densamma
            omprövas. Med hänvisning till ovanstående föreslås att riksdagen
            måtte besluta 1. att anta följande
          </p>
          <pb facs="riksdagen-motions-pdf/data/1974/mot_1974__1815/mot_1974__1815-005.pdf"/>
          <fw xml:id="i-83mgPGrJUVcan2YB937vfB">
            Mot. 1974:1815 16
          </fw>
          <p xml:id="i-VPLJyS5DrWYsDAu2ntdN3d">
            Förslag till Lag om ändring i valutalagen 1939:350 Nuvarande
            lydelse Föreslagen lydelse (ny paragraf) Svenska och utländska
            betalnings- medel, fordringar och värdepapper må icke utföras
            ur riket eller på annat sätt överföras till utlandet eller överlåtas
            å den som är bosatt i utlandet för inves- teringar i områden under
            kolonialt för- tryck, i stater som utövar sådant kolo- nialt förtryck
            eller har en fascistisk eller rasistisk regim. Övriga paragrafer
            i lagen omnumreras i enlighet härmed.
          </p>
          <p xml:id="i-JgcLGTcm7D7J5Vg6g99C4K">
            2. att hos regeringen hemställa om utredning och förslag om vida-
            re förändring av valutalagstiftningen i enlighet med vad som i
            motionen i övrigt anförs.
          </p>
          <p xml:id="i-8iYwLh93db8zzCfX4Yd6YX" type="date">
            Stockholm den 29 april 1974
          </p>
          <div type="signatureBlock" id="i-3a1RdbjrTfmF9t3v3XkKjy">
            <p who="i-FiisfXYQcUpGymcboYQpoF" type="signature">
              C. -H. HERMANSSON (vpk)
            </p>
          </div>
          <p xml:id="i-A9iEN8T8E7Za9NWHEoiqc4">
            EIVOR MARKLUND (vpk) NILS BERNDTSON (vpk) LARS WERNER (vpk) GUSTAV
            LORENTZON (vpk) i Tyresö
          </p>
          <p xml:id="i-UyiHky1bmPJCkWak6x2kw6">
            GOTAB 74 7566 8 Stockholm 1974
          </p>
        </div>
      </div>
    </body>
  </text>
</TEI>
