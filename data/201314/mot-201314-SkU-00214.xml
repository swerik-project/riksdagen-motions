<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00214">
  <teiHeader>
    <fileDesc>
      <titleStmt>
        <title>Ekonomistyrning som verktyg för klimatpolitiken</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ekonomistyrning som verktyg för klimatpolitiken</title>
          <idno type="rdwebb">H102Sk214</idno>
          <rs type="number">Sk214</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk214/text</ref>
          <ref type="dokument_url_html">http://data.riksdagen.se/dokument/H102Sk214</ref>
          <ref type="dokumentstatus_url_xml">http://data.riksdagen.se/dokumentstatus/H102Sk214</ref>
          <ref type="doc">http://data.riksdagen.se/fil/75D9C518-5357-4698-9F07-538958A9C563</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QALwvNfot4fPNpeKGfb6o4" type="signed"/>
        <correspContext corresp="i-QALwvNfot4fPNpeKGfb6o4">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-VC8Br5zVi6VvxjFim8vY56" type="numbering">
          <date when="2013-09-30"/>
        </correspAction>
        <correspAction xml:id="i-LtmgsHN42gRF1TRisdPvwe" type="submission">
          <date when="2013-09-27"/>
        </correspAction>
        <correspAction xml:id="i-2XB3KwbRN9ZKscS1VcbQqj" type="transfer">
          <date when="2013-09-27"/>
        </correspAction>
        <correspAction xml:id="i-DqTsS51rXwP1zDk6Qwnd7Z" type="assigned"/>
        <correspContext corresp="i-DqTsS51rXwP1zDk6Qwnd7Z">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-K7BnEdLdH3gUPwCsMpKh9" type="motHeader"/>
      <div xml:id="i-5NSaAnw2qPGVPa3H84Ee5j" type="motBody">
        <div xml:id="i-2sS3oCXBdt72Jcsvmpo5Fu" type="motProposal" subtype="förslag">
          <head xml:id="i-88CJ2HXiTDAAKnguB5H5u7">
            Förslag till riksdagsbeslut
          </head>
          <list xml:id="i-AzrocVojPkarFYuYGdF6k9" style="ol">
            <item xml:id="i-UthYDUQHVHkjjNi6ceHbLF">
              Riksdagen tillkännager för regeringen som sin mening vad som
              anförs i motionen om behovet av förändringar såväl nationellt
              som globalt av de ekonomiska systemen för att det ska bli möjligt
              för politiska beslut, med anledning av klimatutmaningen, att få
              avsedd effekt.
            </item>
            <item xml:id="i-5XE8nBuHQZTgYQUA9k7VVs">
              Riksdagen tillkännager för regeringen som sin mening vad som
              anförs i motionen om vikten av att arbeta mot alla former av s.k.
              svart ekonomi.
            </item>
            <item xml:id="i-VX8EpVaTUDPobt7cGTobMr">
              Riksdagen tillkännager för regeringen som sin mening vad som
              anförs i motionen om behovet av internationella transaktionsskatter
              eller avgifter.
            </item>
          </list>
        </div>
        <div xml:id="i-29Vh7T6AuZYqhyunBNhvbD" type="motContent">
          <head xml:id="i-Dw34Lo4tUShx1BikN99GQX" type="h1">
            Tidigare behandling
          </head>
          <p xml:id="i-DYZhGaeKrdZHcXdMyT8nvW">
            Förslag mycket snarlika de som framställs i denna motion har
            tidigare behandlats och avslagits av riksdagen, men det är hög
            tid för ett uppvaknande och inse att de ekonomiska systemen i
            världen inte är anpassade till den verklighet den globalisering
            marknaden och aktörerna på den globala marknaden har utvecklat.
            Det är inte bara människorna som kommer i kläm utan även miljön
            och ekosystemen. Klimatfrågan kräver nya globala ekonomiska styrmedel.
            Motionen upprepas därför med några mindre ändringar i såväl yrkandena
            som i argumentationen.
          </p>
          <head xml:id="i-BFhB7igY6JiDefDKRoLYLE" type="h1">
            Bakgrund
          </head>
          <p xml:id="i-EXvvnHRkS8m9WvHqKW3msK">
            Idag kan ingen politiker skylla på bristande information eller
            kunskap. Vi vet att om vi inte snarast slutar använda fossil energi
            kommer det inte att vara möjligt att nå det så kallade tvågradersmålet.
            Vi vet att växande klyftor mellan rika och fattiga genererar ett
            växande tryck på de livsuppehållande systemen. Vi vet att redan
            idag är den samlade mänskliga konsumtionen så stor att den kräver
            ett och ett halvt jordklot och att det skulle behövas tre jordklot
            med bland annat fossila resurser om dagens befolkning ska kunna
            leva på genomsnittlig europeisk nivå. Forskning pekar på att jorden
            långsiktigt skulle kunna försörja ungefär en miljard människor
            med vår levnadsstandard om alla använder smartast möjliga teknik.
          </p>
          <p xml:id="i-7TTzmnu1wvwQybyxpsFczX">
            Vi vet att människan alltid valt att plocka de lägst hängande
            frukterna först. Alla de lätt tillgängliga ändliga råvarorna är
            sedan länge plockade. För vart år som går krävs det allt större
            ansträngning, eller om man så vill mer energi, för att fortsätta
            att ta fram mer av de ändliga råvarorna. Vi vet att det är betalningsförmågan
            som styr vad som produceras. Det är därför inte så konstigt att
            åkermark som skulle kunna föda många svältande används för att
            producera tobak, alkohol, kosmetika och bränslen till den rika
            delen av jordens befolkning.
          </p>
          <p xml:id="i-GTR9LfQ87BQYEUGyAEk6b6">
            Vi vet att det är i det närmaste omöjligt att bryta mineraler
            ur jordskorpan utan att samtidigt få med oönskade giftiga ämnen,
            exempelvis tungmetaller. Vi vet att ett jordbruk som bygger på
            att man tillför konstgödsel även innebär att man sprider kadmium
            på åkrarna. Mineralbrytning sker i ökande utsträckning i områden
            där lokalbefolkningen saknar kunskap om riskerna och har en svag
            rättslig ställning. Riskerna kring föroreningarna är enklare att
            dölja i sådana områden. Utvinning av uran till kärnkraft är inget
            undantag utan tvärt om ofta de mest skrämmande exemplen på hur
            omfattande föroreningsproblematiken kan bli.
          </p>
          <p xml:id="i-DTRhpvq9KEUDMGGFcWqJTP">
            Vi vet att alla de plaster och gifter som vi producerar och använder
            förr eller senare lakas ut i vattnets kretslopp för att med tiden
            landa på våra tallrikar. Vi vet att det finns klara samband mellan
            vårt allt mer kemikaliserade samhälle och många sjukdomar liksom
            vår förmåga att fortplanta oss själva. Många skador på arvsmassan
            är knutna till det samhällsbygge vi skapat.
          </p>
          <p xml:id="i-A88KwT4LxncPSMx4RyrX1Y">
            Vi vet att den förändring av förutsättningarna för matproduktion
            som ett förändrat klimat innebär slår hårdast mot dem som har
            den lägsta köpkraften. Vi vet att årets skördar i såväl USA som
            Ryssland har slagit fel och att den samlade globala livsmedelsreserven
            aldrig varit så knapp som nu. Vi vet att hungriga människor skapar
            instabilitet och oro. Den som saknar mat och vatten blir antingen
            apatisk eller tar det den anser sig ha rätt till om den kan. Vi
            vet att riskerna med resursbrist aldrig i modern tid har varit
            större än nu.
          </p>
          <p xml:id="i-4HmJfvLkCPVQ264Sjr7ANA">
            Samtidigt som vi vet allt det jag räknat upp ovan och mycket
            mer av samma sort vet vi att inget land i världen engagerar sig
            för att på något strukturerat sätt angripa dessa problem. De så
            kallade klimatförhandlingarna utgör i huvudsak ett forum för länder
            att försöka lägga skulden på varandra, säkra sin egen rätt att
            inte ta ansvar så länge som möjligt i hopp om att andra skall
            minska sin belastning i stället för att själv göra något åt saken.
          </p>
          <p xml:id="i-8WU7SW5ukgZ4xFND6KgaZh">
            Vi har en djup global ekonomisk kris som innebär att de flesta
            länder arbetar med att försöka öka takten med vilken de kan fortsätta
            utarma de livsuppehållande systemen i stället för tvärtom. Förenklat
            skulle man kunna säga att de flesta länder, inklusive Sverige,
            för närvarande är fullt upptagna med att i allt snabbare takt
            försöka göra det man säger att man inte bör göra.
          </p>
          <p xml:id="i-A9rTekpDvMbgsrNJ5TvjjK">
            Till denna bakgrundsbeskrivning skulle man kunna foga mycket
            mer, men jag vill bara tillägga en sak. Detta är inte en dystopi
            eller någon form av överdrift utan snarare, om man skall göra
            sådana värderingar, en ganska snäll och förskönad beskrivning
            av verkligheten. Om man till ovanstående exempelvis skulle lägga
            en geopolitisk komponent med militära rustningar och maktambitioner
            skulle bilden bli än mer besvärande för mänskligheten. På samma
            sätt skulle en analys av vår oförmåga att styra kapital och investering
            till annat än det mest kortsiktiga avslöja hur långt från det
            spår vetenskapen pekar ut som vi vandrar.
          </p>
          <head xml:id="i-LMYbwJeFYzVD2jyhXd1ng5" type="h1">
            Förhållningssätt
          </head>
          <p xml:id="i-3vtwMJdF7SrF99MNKav8P3">
            Mänskligheten har allt för länge kört i allt snabbare takt mot
            någon form av avgrund utan att tänka på konsekvenserna. Den bilden
            har konstnärer valt att använda exempelvis i form av båtar som
            snabbt närmar sig stora vattenfall, tåg som förarlöst skenar på
            väg mot en bråddjup klyfta eller passagerare som aningslöst flyger
            vidare i sitt förarlösa flygplan.
          </p>
          <p xml:id="i-NnvVAR22XSvE8LXD1czcoT">
            Att våga se att vi tömmer jorden på resurser och utarmar den
            biologiska produktions­förmågan samtidigt som sårbarheten ökar
            på en mängd områden som utgör grunder för vår existens är inte
            lätt. Samtidigt som verkligheten är på väg att bli omöjlig att
            hantera vill vi skydda våra barn från vetskapen om denna verklighet.
            Vi stoppar huvudet i sanden och gömmer oss gärna i tron att krisen
            är uppfinningarnas moder och att mänskligheten alltid tidigare
            lyckats lösa alla problem.
          </p>
          <p xml:id="i-PhLJHDiwJrYZYyPodLGwt2">
            Utmaningarna är så stora att det är lätt att ge upp. Så skulle
            man förmodligen kunna hävda att den globala politiska arenan har
            agerat sedan många år och fortsätter att agera. Med det förhållningssättet
            kommer tvågradersmålet inte att nås. Med det förhållningssättet
            närmar vi oss i rask takt något som måste beskrivas som kaos och
            katastrof, en verklighet som innebär helt nya villkor för livet
            på planeten jorden samt att vi säger adjö till tanken på en rättsstat.
          </p>
          <p xml:id="i-9RUURzzFsjKhuPp9v5rucy">
            Det duger naturligtvis inte, utan det är uppenbart att ett helt
            annat förhållningssätt till det som sker med ekosystemen och klimatet
            är nödvändigt. Mänskligheten kan inte fortsätta att agera som
            om vi kunde styra allt. Det krävs en ny ödmjukhet inför vår litenhet
            och våra brister. Det krävs mycket stort politiskt ledarskap eftersom
            fortsatt tävlan enbart förvärrar. En kultur där ledning och styrning
            utgår från samverkan i stället för konkurrens, gemensamma mål
            i stället för individuella, återbetalning i stället för utdelning,
            social och kulturell tillväxt i stället för materiell, vårda i
            stället för att exploatera och förbruka, i en sådan miljö kanske
            de värden som kan hantera de utmaningar vi står inför har möjlighet
            att växa. Jag säger inte att det är möjligt, men att inte försöka
            vore ansvarslöst.
          </p>
          <head xml:id="i-WxYusQWzhFh3tDGxpWuSLZ" type="h1">
            Ytterligare utgångspunkter
          </head>
          <p xml:id="i-4VhhZWG8Dz69kkVvRJ3bi7">
            Nordiska rådet beslutade 2007 genom rekommendation A1410/miljö
            att uppmana de nordiska regeringarna att i sina internationella
            kontakter arbeta för att snarast få till stånd ett globalt arbete
            med globala regler för hur de effekter som klimatförändringarna
            leder till skall hanteras för att undvika krig eller liknande
            konflikter. Uppmaningen till regeringarna siktar i första hand
            in sig på behovet av ett regelverk som i likhet med hur Genèvekonventionen
            hanterar flyktingskap på grund av krig och förföljelse kan fungera
            för att hantera de flyktingströmmar som på grund av ett förändrat
            klimat kommer att bli betydligt mer omfattande i en snar framtid.
          </p>
          <p xml:id="i-Nhj9wMMBE4TqxPSXEqkGJj">
            Förslaget var kanske för omvälvande 2007, men idag torde knappast
            någon hävda att det inte hade varit en fördel om ett sådant regelverk
            redan vore på plats. Det betyder inte att det är för sent att
            påbörja det arbetet, men idag, sex år efter att förslaget behandlades,
            inser nog var och en att det är långt ifrån tillräckligt med ett
            sådant initiativ.
          </p>
          <p xml:id="i-XaTqRNAjizHinyDEfyH1eT">
            Det ekonomiska systemet är på god väg att sluta fungera. Den
            svarta ekonomin växer med 16 procent per år och rättssamhället
            gröps ur i samma takt. De lagar som stiftas i nationella parlament
            och de avtal som sluts i internationella sammanslutningar får
            allt mindre betydelse för många medborgare. I några länder är
            den svarta ekonomin sedan länge betydligt större än den vita och
            så blir det i snabb takt i allt fler länder. Med nuvarande utveckling
            är det bara en tidsfråga innan den svarta ekonomin även på global
            nivå är större än den vita.
          </p>
          <p xml:id="i-JrkYLBmrhZ4qaSnrKWbAFB">
            Parasiterandet i form av kidnappningar, utpressning och beskyddarverksamhet
            kan nu läggas till den illegala vapenhandeln, människosmugglingen,
            prostitutionen och narkotikahandeln som några av de största näringsgrenarna
            på jorden.
          </p>
          <p xml:id="i-N9TkwSKYvPJr8quH8S7wGz">
            Folkvalda parlament och regeringar liksom EU och FN borde ha
            som högsta prioritet att radera ut den varböld som dessa maffialiknande
            verksamheter utgör. Om man menar allvar med att värna rättsstaten,
            rättssäkerheten, demokratin med sin transparens, yttrande- och
            tryckfrihet liksom något som kan kallas för medborgerlig frihet
            borde en kraftsamling mot ekonomisk brottslighet vara en självklarhet.
          </p>
          <p xml:id="i-NeeVz9PmfG6vbucnpgY7pp">
            För mig är det en självklarhet att sammanfallande rättsstater
            inte kan mobilisera för ett nödvändigt klimatarbete. Lika självklart
            är det omöjligt att mobilisera kapital för investeringar i omställning
            om en snabbt växande del av kapitalet försvinner i det svarta
            hålet. Långsiktighet och hållbarhet är inte heller något som gynnas
            av att den svarta ekonomin blir en allt större del av hela ekonomin.
            Många av de verksamheter som svart ekonomi gynnar är förmodligen
            inte, ens om de drevs vitt, förenliga med den utveckling som omställningen
            till ett förändrat klimat kräver. Man kan förmodligen hävda att
            den svarta ekonomin utgör ett stort, för att inte säga avgörande,
            hot mot de ansträngningar som världens nationer på pappret ägnar
            sig åt för att möta ett förändrat klimat.
          </p>
          <head xml:id="i-VonVHcRWyBK3WWA5hVw2Ba" type="h1">
            Förslag till åtgärd
          </head>
          <p xml:id="i-Q8pcm7r7Ve1QTUCfcV4eeT">
            Trots att framför allt EU och USA har vidtagit många åtgärder
            för att försvåra för den svarta ekonomin att växa fortsätter den
            svarta ekonomin till synes opåverkat att expandera på allt fler
            områden. En växande svart ekonomi gör de åtaganden stater förbinder
            sig vid genom internationella överenskommelser allt mindre verkningsfulla,
            vilket gör den svarta ekonomin till ett allvarligt hinder för
            hela världssamfundet och inte minst för klimatarbetet.
          </p>
          <p xml:id="i-4nsZFRD3iYrNGLxETsBLTn">
            Sverige bör mot bakgrund av detta i det internationella arbetet
            snarast med kraft öka trycket på att åtgärder för att bekämpa
            alla former av svart ekonomi liksom ekonomisk brottslighet får
            en ökad prioritet även inom ramen för klimatarbetet. Problemet
            är av så allvarlig art att mycket stor kraft måste läggas vid
            att på global nivå stoppa den svarta ekonomin.
          </p>
          <p xml:id="i-7VRHJpj32iQHRafAQ3Fsze">
            Extraordinära metoder som exempelvis ökad kontroll och transaktionsavgifter
            för alla former av globala transaktioner liksom inskränkningar
            i viss sekretess som idag försvårar brottsutredningar kan behövas.
            Sådant måste förmodligen övervägas och omprövas för att kunna
            utformas så att myndigheter på nationell och global nivå får verklig
            möjlighet att på allvar bekämpa den växande globala ekonomiska
            brottsligheten utan att den vanlige medborgarens integritet skadas.
          </p>
          <p xml:id="i-SXErVM7RYn3TAKAysRHybJ">
            Ekonomisystem på alla nivåer måste utformas så att de stödjer
            genomförandet, fullt ut, av de åtgärder som beslutas på klimatområdet.
            Länder som försvårar en sådan utformning av system för ekonomistyrning
            blir en del av klimatproblemet.
          </p>
          <p xml:id="i-JefS5fRnbjjMhi3nmR3FMQ">
            Mot bakgrund av det ovan anförda bör riksdagen ge regeringen
            till känna som sin mening det ovan anförda om åtgärder på det
            ekonomiska området, såväl nationellt som internationellt, för
            att de klimatåtgärder som beslutas skall ha förutsättningar att
            få genomslag i praktiken.
          </p>
        </div>
        <div xml:id="i-QWTpTRCLkvNwN8sF3GAhCf" type="signatureBlock">
          <list xml:id="i-ESJnpcgZDUy16wBNNgtrJM">
            <item xml:id="i-GR3971UjcT54J1YtdTvjZJ" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
