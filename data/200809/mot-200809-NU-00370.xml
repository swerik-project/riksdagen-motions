<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00370">
  <teiHeader>
    <fileDesc>
      <titleStmt>
        <title>Gotlands utveckling</title>
        <author corresp="i-MMa2PA7yJ45qkfsEkcFqYb">av Christer Engelhardt (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gotlands utveckling</title>
          <idno type="rdwebb">GW02N370</idno>
          <rs type="number">N370</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N370/text</ref>
          <ref type="dokument_url_html">http://data.riksdagen.se/dokument/GW02N370</ref>
          <ref type="dokumentstatus_url_xml">http://data.riksdagen.se/dokumentstatus/GW02N370</ref>
          <ref type="doc">http://data.riksdagen.se/fil/3409B449-A8C7-45EA-969C-89E866241BF1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HnXLoK4o4p7mLQfN4GGDtr" type="signed"/>
        <correspContext corresp="i-HnXLoK4o4p7mLQfN4GGDtr">
          <note type="signatory" corresp="i-MMa2PA7yJ45qkfsEkcFqYb"/>
        </correspContext>
        <correspAction xml:id="i-55FR3wq8poNtKiHGZsdHhi" type="numbering">
          <date when="2008-10-08"/>
        </correspAction>
        <correspAction xml:id="i-LEwCtE5gw7GPsCcYoXgSQi" type="submission">
          <date when="2008-10-06"/>
        </correspAction>
        <correspAction xml:id="i-WjLR7dAh4WB712wifnCqp5" type="transfer">
          <date when="2008-10-06"/>
        </correspAction>
        <correspAction xml:id="i-XtT5w9mQj2PCFPYoV9k1hX" type="assigned"/>
        <correspContext corresp="i-XtT5w9mQj2PCFPYoV9k1hX">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BH93jytXkrkJ7yQxGAcSR7">
            Förslag till riksdagsbeslut
          </head>
          <p xml:id="i-7Ka46yW72ptMcGzfkSzQfg">
            Riksdagen tillkännager för regeringen som sin mening vad som
            anförs i motionen om insatser för att utveckla Gotland.
          </p>
        </div>
        <div type="motContent">
          <head xml:id="i-5ntAURRxXzKKgPpANEr6wJ" type="h1">
            Arbetsmarknaden och regional utveckling
          </head>
          <p xml:id="i-9163Pxuhqejyi6cVuWtiYD">
            Under de senaste åren har en stor omställning skett på den gotländska
            arbetsmarknaden. Gotland har bland annat genom avvecklade industrijobb
            och avvecklad militärnärvaro genom försvarsomställningen vid 2004
            års försvarsbeslut tappat ett stort antal arbetstillfällen. På
            några år har Gotland förlorat arbetstillfällen motsvarande cirka
            10 procent av arbetskraften.
          </p>
          <p xml:id="i-8L7JdbpsY7knsEzDqnw9Jp">
            Det senaste nederlaget för den gotländska arbetsmarknaden är
            att båtfabriken Nimbus i början av september meddelade att de
            kommer att avveckla och lägga ned sin verksamhet i Visby. Med
            det totala antalet förlorade arbetstillfällen inom den gotländska
            industrin och nu med beskedet om Nimbus nedläggning i Visby, som
            rör ett hundratal arbetstillfällen, är de framtida industrijobben
            på Gotland allvarligt hotade, för att inte säga i kris. Gotland
            behöver industrijobb för att klara sysselsättningen och är därför
            i behov av en genomlysning med en långsiktig och hållbar strategi
            för att trygga industrijobbens framtid. Regeringen bör därför
            se över möjligheterna till samordningsinsatser i syfte att stärka
            industrin på Gotland.
          </p>
          <p xml:id="i-PgQzqznVYEdMna1APx1U9F">
            Domstolsverket har på uppdrag från regeringen genomfört en utredning
            av länsrättsorganisationen och lämnat förslag till en ny organisation.
            Enligt utredningen ska Länsrätten i Gotlands län slås samman med
            Länsrätten i Stockholm. För Gotlands län är det viktigt att det
            finns en förvaltningsdomstol placerad på ön. Läget mitt i Östersjön
            med stort avstånd till fastlandet innebär långa, tidskrävande
            och dyra resor om de båda länsrätterna skulle slås samman.
          </p>
          <p xml:id="i-YbfSVSyfVDK7caJpC8pXAN">
            Det är viktigt att samhället kan erbjuda sina medborgare bra
            service. Ur ett rättssäkerhetsperspektiv är en sammanslagning
            negativ då avstånden ökar och tilltron till rättsväsendet ifrågasätts
            av den enskilde medborgaren. För Gotland och Visby som samhälle
            skulle en nedläggning av den ena av två domstolar medföra en förlust
            av en kvalificerad arbetsplats med stort symbolvärde. Det vore
            olyckligt om inte samarbetet med tingsrätten tillvaratas och vidareutvecklas.
          </p>
          <p xml:id="i-7NDGXnnZnAR9h5V43WhW1G">
            Den socialdemokratiska regeringen utlovade särskilda satsningar
            på Gotland. I det så kallade Gotlandspaketet som presenterades
            i juni 2004 finns bland annat löfte om fördubbling av antalet
            studenter vid högskolan inom en tioårsperiod, forskning med inriktning
            mot Östersjösamarbetet, en ny avdelning inom Sida med inriktning
            på integration och samverkan med de nya EU-länderna i Östersjöregionen,
            flyttning av tjänster från Svenska Spel i Sundbyberg till Visby
            med mera.
          </p>
          <p xml:id="i-KfJ87Yjh6TTScwM6yjypCn">
            Den socialdemokratiska regeringen tog i sin satsning fasta på
            det som är unikt och utvecklingsbart för Gotland, vilket välkomnades
            på Gotland. Satsningarna som utlovats i Gotlandspaketet och omställningsarbetet
            har fungerat som en injektion för en positiv utveckling på Gotland.
            Det återstår dock en del att göra för att löftena från Gotlandspaketet
            ska infrias.
          </p>
          <p xml:id="i-Nz5SE9e1xxRmaLp8nJffWX">
            Gotland väntar ännu på en del av de utlovade arbetstillfällena
            vid bland annat Svenska Spel och ser fram emot de utlovade satsningarna
            inom högskolan. Högskolan på Gotland har en stor del i den positiva
            utvecklingen som sker och jag vill att högskolan förstärks ytterligare,
            inte minst för att öka kompetensen hos befintliga företag och
            stimulera framväxten av nya. Den socialdemokratiska regeringen
            har satsat på Gotland och jag förväntar mig att Gotland även uppmärksammas
            av den borgerliga regeringen.
          </p>
          <p xml:id="i-UGUyYUSn8aMbmjcr2SjjkY">
            Som en del av Gotlands regionala utveckling övertog Gotlands
            kommun år 1998 det regionala utvecklingsansvaret från länsstyrelsen.
            Det innebär i korthet att kommunen fattar beslut i frågor som
            rör regionalt utvecklingsprogram, RUP, regionalt tillväxtprogram,
            RTP, samt regionalt infrastrukturprogram och förslag till underlag
            för EG:s strukturfondsprogram, Mål 2 och 3. Vidare fattar kommunen
            beslut om an­vändning av regionala utvecklingsmedel, 33:1. Kommunen
            ska också i egen­skap av kommunalt samverkansorgan följa utvecklingen
            i länet och samverka och samråda med samhällets övriga aktörer
            i de regionala utvecklingsfrågorna.
          </p>
          <p xml:id="i-Bg7bbUJDcDvDXC3u3eySGm">
            Det råder dock fortfarande osäkerhet kring roller och uppgifter
            mellan kom­munen och länsstyrelsen. Det gäller exempelvis ansvaret
            för landsbygdens utvecklingsfrågor samt program för natur- och
            kulturturism. I remissyttrande på Ansvarskommitténs betänkande
            Hållbar samhällsorganisation med utvecklingskraft skriver Gotlands
            kommun med anledning av detta följande: Gotlands kom­mun ser därför
            med stor tillfredsställelse att kommittén undanröjt de hinder
            som kan uppstå genom att föreslå en tydlig uppgiftsfördelning
            mellan läns­styrelse och regionkommun. För Gotlands del är det
            också viktigt att på egen hand delta i internationella sammanhang
            där öars speciella villkor diskuteras.
          </p>
          <p xml:id="i-8pvw62L6NNMVjfjqbdjEp7">
            Vad som kan komma med anledning av Ansvarskommitténs förslag
            återstår dock att se, men jag anser det viktigt att Gotland utifrån
            sin särart som ö och unika ställning bäst hanterar de lokala och
            regionala angelägenheterna på den lokala respektive regionala
            nivån.
          </p>
          <p xml:id="i-W9BWTrHapywNYSShXzK1CW">
            Ansvarskommittén har vidare satt upp olika kriterier för en gemensam
            läns- och regionkommunindelning. Det kan vara bra men med tanke
            på Gotlands särart bör det skapas en särlösning om kommitténs
            förslag skulle bli verklighet. Genom sitt öläge bör Gotland få
            fortsätta vara en egen regionkommun.
          </p>
          <head xml:id="i-EitNyxwB6eeNwHzV3qCPS6" type="h1">
            Samverkan inom hälso- och sjukvård
          </head>
          <p xml:id="i-QseRo9W8QSYv8uQ52xrQpQ">
            Gotlands kommun ansvarar alltsedan kommunen bildades 1971 för
            lands­tingsverksamheten. Hälso- och sjukvården har genom ett avtalsreglerat
            samarbete med universi­tetssjukhus, framförallt Karolinska universitetssjukhuset,
            sökt säkra tillgången till vård på fastlandet, medicinskt konsultstöd
            samt långtgående samverkan inom IT. Samverkan sker vidare med
            Stockholms läns landsting i vårdpro­grams- och upphandlingsfrågor.
            En plattform för denna samverkan är sam­verkansnämnden i sjukvårdsregionen
            StockholmGotland. Samarbetet är under utveckling.
          </p>
          <head xml:id="i-9jzyLE5aFwQgh7XjNNY15H" type="h1">
            Avslutning av Gotsamprojektet och bildande av ett kris- och säkerhetscentrum
          </head>
          <p xml:id="i-DkhdCod15w2YxhpKwD8jum">
            Det pågår sedan några år en väl fungerande projektverksamhet
            på Gotland, det så kallade Gotsamprojektet. Det är länsstyrelsen,
            kommunen, polisen, Försvarsmakten, Kustbevakningen och Sjöfartsverket
            som i ett unikt projekt samverkar för hantering av allvarliga
            olyckor och samhällskriser på ön. Projektet avslutas i slutet
            av 2008 och en permanentning av denna samverkan kommer inte att
            bli av.
          </p>
          <p xml:id="i-Jg7D3rBRSUzi1RboXW2diL">
            Flera statliga aktörer har valt att inte delta i dess finansiering,
            vilket jag anser vara ett beklagligt beslut av viktiga statliga
            instanser. Det som nu händer i vår omvärld och i vår omedelbara
            närhet i tider av gasledningsplaner på Östersjöns botten med mera
            anser jag att en samverkan av Gotsams karaktär är viktigare än
            någonsin. Regeringen har ett ansvar att se till att krissamverkan
            i enlighet med den form som Gotsam stått för blir en verklig del
            i det svenska samhället och att Gotland får en krissamverkan i
            linje med Gotsam. Förutsättningar, organisation, materiel , kunskap
            och erfarenhet finns på Gotland.
          </p>
          <p xml:id="i-9MvyXbJHCRRHBNKQvAdhXa">
            Gotland har med sitt geografiska läge i Östersjön en unik möjlighet
            att utgöra en viktig plattform för ett samlat kris- och säkerhetscentrum.
            I Östersjöregionen bor i dag cirka 85 miljoner invånare, vilket
            gör regionen till en av de mest expansiva i Europa. Östersjön
            är idag ett av världens mest trafikerade havsområden där Gotland
            ligger som en refug i Östersjön.
          </p>
          <p xml:id="i-37u31z1bupxgujqLufUR4T">
            I det svenska luftrummet över Östersjön passerar cirka 215 000
            flygningar varje år, och flygtrafiken över Östersjön ökar med
            15 procent om året. I luftrummet ovanför Gotland har det skapats
            en ny dubbel led, framför allt för flyget mellan Europa, Asien
            och Fjärran östern. På Gotland bör en samlad trafikledningscentral
            som kan utgöra ett kris- och säkerhetscentrum placeras. Sjöcentralen
            på Gotland är en väl fungerande verksamhet som i linje med Gotsamandan
            mycket väl går att utveckla och förädla för att utgöra grunden
            i ett sådant kris- och säkerhetscentrum.
          </p>
          <head xml:id="i-32N4CjZTHExCcs3utj2vj4" type="h1">
            Natur, jordbruk, fiske och forskningscentrum för Östersjöns miljö
          </head>
          <p xml:id="i-K8zBivGDjSVcGNLknjWpp">
            Gotland har en natur med höga värden. Den gotländska faunan och
            skogen utpekas i stor utsträckning som skyddsvärda. Natura 2000-områden
            och formellt skydd av skog på Gotland konkurrerar om samma mark
            som är värdefull för cement- och kalkindustrin. Det borde vara
            möjligt att låta industrin utvecklas och naturskydd främjas med
            hänsyn till båda intressena. Den osäkerhet som industrin upplever
            om naturvärdena utpekas i första hand som en faktor som kan hämma
            utvecklingen. Gotland är beroende av att industriarbetena består.
          </p>
          <p xml:id="i-9XeQPceJLDwG7gNXaF1NV8">
            Jordbruk, trädgårdsnäring och fiske är viktiga näringar på Gotland.
            Livstek är ett av de tre nationella centrum som har fått uppdraget
            av regeringen att stötta mindre livsmedelsföretag i deras utveckling.
            Att utveckla Livstek på Gotland är en viktig åtgärd.
          </p>
          <p xml:id="i-Jpn1sWBX5fiWyD5bn63B39">
            Fisket är viktigt både för näringen som sådan och för turismen.
            Det är angeläget att långsiktigt trygga näringen genom förbättringar
            av Östersjöns miljö. Det förbud som gäller från den 1 januari
            2008 för drivgarnsfiske gör att en liten näring ställs inför en
            stor och näst intill omöjlig omställningsprocess. Många sitter
            med stora investeringar i sitt redskapsbestånd för denna typ av
            fiske. Jag anser att den svenska regeringen bör överväga hur dessa
            små näringsidkare ska kompenseras för de investeringar de har
            på sina båtar i form av drivgarnsredskap eller att det skapas
            förutsättningar för dessa fiskare att yrkesmässigt finnas kvar
            inom en säkrare del av fiskenäringen.
          </p>
          <p xml:id="i-WzqgjZSMaRZpAVzGBDgmYa">
            I Sverige har vi kommit långt i arbetet med 16 ambitiösa miljökvalitetsmål,
            varav ett miljömål innebär att havsmiljön i Östersjön måste förbättras.
            Dess miljö är inte bara ett problem och ansvar för Sverige utan
            det är minst lika viktigt och ansvarsfullt för alla länder runt
            Östersjön. Det krävs kraftfulla politiska insatser och samarbete
            mellan länderna i Östersjöregionen för att förbättra miljön i
            Östersjön. Med Östersjön, klassat som ett särskilt känsligt havsområde,
            bör Östersjöländerna samlat arbeta med forsknings- och miljöövervakning.
          </p>
          <p xml:id="i-TgjLWh26csayhmP53nh7aN">
            Sverige bör ta initiativ till ett internationellt forskningscentrum
            för utbildning och kunskap kring liv och miljö i Östersjön. Det
            bästa försvaret mot ekologiska problem är god kunskap och forskning
            på området. Gotland med sitt läge i Östersjön, med en allt mer
            internationell Östersjöprofil och med en bra högskola, skulle
            med största framgång kunna utgöra platsen för ett sådant internationellt
            forskningscentrum.
          </p>
          <head xml:id="i-NV7kzE3rRNJBKyrwQNr5qe" type="h1">
            Vindkraft och ny kraftkabel
          </head>
          <p xml:id="i-CzQeSN9azsL4UxjMQ5Reyc">
            Satsningen på vindkraft har varit lyckosam och flera etableringar
            är möjliga, framför allt till havs. De erfarenheter som gjorts
            är bra att använda sig av för andra vindkraftsetableringar. Högskolan
            på Gotland har etablerat ett centrum för vindkraftsinformation
            som samlat kunskap och erfarenheter som kan vara av betydelse
            för att på ett positivt sätt användas vid nyetablering av vindkraftverk
            och anläggningar.
          </p>
          <p xml:id="i-MmNsKB1khmbXV8NZwvPL52">
            Högskolans centrum borde vara av intresse för hela landet och
            genom detta godkännas som ett nationellt vindkraftscentrum. Riksdagen
            har i samband med behandlingen av proposition 2005/06:143 Miljövänlig
            el med vindkraft åtgärder för ett livskraftigt vindbruk beslutat
            att inrätta ett nationellt vindkraftscentrum. I propositionen
            omnämns framför allt Högskolan på Gotland och dess Centrum för
            vindkraftsinformation.
          </p>
          <p xml:id="i-8zVHdrXnYcixCtD7eq67Eb">
            I samband med 2006 års Östersjökonferens i Visby meddelade dåvarande
            statsminister Göran Persson att Gotland skulle få etablering av
            ett nationellt vindkraftscentrum. Nu har istället den borgerliga
            regeringen genom budgeten för 2008 skapat ett nätverk för vindbruk
            och som i budgeten för 2009 förlängs. Nätverk för vindbruk i all
            ära men regeringens satsning och förlängning genom budgetarbetet
            gör att nätverket upplevs som en tillfällighet. Jag anser att
            ett permanent vindkraftscentrum fortfarande är en bättre och mer
            stabil verksamhet.
          </p>
          <p xml:id="i-S3KtmsQn8VpU6ZxsaEyEKD">
            Utbyggnaden av vindkraft på Gotland närmar sig den punkt då det
            inte finns möjlighet att ta emot den el som vindkraften producerar
            utan att utöka kapaciteten för kraftöverföring mellan Gotland
            och fastlandet. För detta ändamål krävs att en ny kraftkabel anläggs
            mellan det svenska fastlandet och Gotland. Att överväga att investera
            i en dubbelriktad kabel mellan Gotland och fastlandet skulle kunna
            vara en lösning.
          </p>
          <head xml:id="i-XT37yrXRqEcQzuqUytBEtg" type="h1">
            Gotlandstrafiken
          </head>
          <p xml:id="i-9rcAzKyXmgP6qsNWVzVTF8">
            För att åstadkomma en positiv regional utveckling på Gotland
            är en väl fungerande färjetrafik nödvändig. En god tillgänglighet
            i turtäthet, biljettpriser och kvalitet är faktorer som mer än
            något annat har betydelse för Gotlands utveckling och tillväxt.
            Skapandet av nya arbetstillfällen på Gotland förutsätter att det
            finns väl fungerande kommunikationer till och från ön. Den färjetrafik
            som nu bedrivs fungerar mycket bra.
          </p>
          <p xml:id="i-M1TgjAr15Y72Qc5r4eMjxT">
            Den senaste upphandlingen av Gotlandstrafiken drog dock ut på
            tiden. Anbudsprocessen 20052006 resulterade inte i något anbud
            och i den nya anbudsprocessen 20062007 med trafikstart 2009 inkom
            endast ett anbud. Först i november 2007 kunde ett nytt avtal för
            trafikstart 20092015 tecknas. Denna utdragna process skapade onödig
            oro på Gotland.
          </p>
          <p xml:id="i-3dSzJpGNehQvBpZ5UGf5aM">
            Upphandlingsprocessen har på uppdrag av Näringsdepartementet
            nu utvärderats och Anbudsförfarandet för Gotlandstrafiken, N2008/413/TR,
            presenterades den 3 september 2008. I utvärderingen skriver man
            i sammanfattning: I en utvärdering av detta slag är det ofrånkomligt
            att analyserna berör balansen mellan servicenivå och kostnad (både
            ekonomiskt och i form av exempelvis miljöpåverkan).
          </p>
          <p xml:id="i-Wj4u8uMg63wjxWgF25s53u">
            I utvärderingsunderlaget nämns det att en halvtimmes längre överfartstid
            skulle kunna medföra uppemot en halverad bränsleförbrukning och
            besparingar på närmare 100 miljoner kronor. Utvärderingen vill
            hävda att detta teoretiskt skulle innebära att gotlänningar skulle
            kunna resa gratis på färjorna och fastlänningar behålla nuvarande
            priser. I utvärderingen nämns också exempel på kostnadseffektivitet
            med färre antal turer.
          </p>
          <p xml:id="i-HudJjeXfDvp9gmfRgfqggG">
            Det är anmärkningsvärt att befolkningen och näringen på Gotland
            ska behöva dras med dessa ständiga ifrågasättanden av färjetrafiken
            inför varje upphandling. Gotland är beroende av en färjetrafik
            med en långsiktig, stabil och hållbar lösning.
          </p>
          <p xml:id="i-7ThBjo2tEiVyrBLTs7cnkR">
            På Gotland har samtliga partier i kommunfullmäktige, Gotlands
            kommun, TCO-rådet, högskolan, Vägpris.nu, Svenskt Näringsliv,
            LRF, Företagarna, Gotlands turistförening, Gotlands hembygdsförbund,
            Gotlands idrottsförbund, LO-distriktet, Östsvenska handelskammaren,
            Visby stift och länsstyrelsen gått samman med krav på Gotlandstrafiken.
            Det handlar bland annat om följande:
          </p>
          <list style="ul">
            <item xml:id="i-GCNXjXwrB8441JFfT7RC6E">
              Trafik till två hamnar.
            </item>
            <item xml:id="i-Ls44cEBNkwnVe9PUEPWyNV">
              Bastrafik med två dubbelturer per dygn, cirka 3 timmar på den
              norra linjen och en dubbeltur per dygn, cirka 3 timmar på den
              sydliga linjen.
            </item>
            <item xml:id="i-NkMnpinj1EwoedPg3HHSUC">
              Trafiksystemet ska inrymma utvecklingsmöjligheter och flexibelt
              kunna anpassas till nya förutsättningar.
            </item>
            <item xml:id="i-YLkkRs7kohXsULdm8tX4Xt">
              Konkurrenskraftiga och låga vägpriser för gotlänningar, besökare
              och godstransporter. Kostnaden ska inte överstiga vad det kostar
              att transportera motsvarande sträcka på landsväg.
            </item>
            <item xml:id="i-SCn6bj4xyFr35vHmUZWFFe">
              För likvärdiga konkurrensförutsättningar måste merkostnaden för
              gods i färjetrafiken neutraliseras fraktproblematiken måste få
              en långsiktigt hållbar lösning.
            </item>
            <item xml:id="i-Daegsu7wGwStf4JoPyDtqw">
              Fartygen ska vara säkra och komfortabla. Nuvarande nivå är minimistandard.
            </item>
          </list>
          <p xml:id="i-C2mgWN1HuSv1na7qBbNTJV">
            En enig riksdag ställde sig bakom skrivningen utifrån den transportpolitiska
            propositionen Moderna transporter (prop. 2005/06:160) med trafikutskottets
            betänkande 2005/06:TU5 Moderna transporter om upphandling av Gotlandstrafiken
            med mera där det på sidan 124 står att läsa: Utskottet vill inledningsvis
            understryka att staten har ansvar för att det finns likvärdiga
            transportmöjligheter i hela landet samt att detta gäller även
            Gotland. I detta avseende får Gotland inte ges sämre villkor än
            övriga landet. Färjetrafiken mellan Gotland och fastlandet ersätter
            de vägar och broar som samhället ställer till förfogande utan
            kostnad för nyttjande i övriga landet.
          </p>
          <p xml:id="i-FVYZxPVQ5Jdyh6BTnifWPL">
            Mycket av det som ett samlat Gotland ställer som krav på Gotlandstrafiken
            i ovan nämnda punkter har sin grund och sitt stöd i trafikutskottets
            citerade skrivning. Det saknas dock fortfarande en tydlighet i
            frågan kring konkurrenskraftiga och låga vägpriser för gotlänningar,
            besökare och godstransporter, att kostnaden inte ska överstiga
            vad det kostar att transportera motsvarande strecka på landsväg.
          </p>
          <p xml:id="i-Lve7kBpfKQk1AMWG7D3EAb">
            I och med det nya avtalets ikraftträdande 2009 spekuleras det
            om höjda färjepriser på upp till 20 procent på grund av ökade
            oljepriser. Det skulle vara ett allvarligt hot mot Gotlands utveckling
            om färjepriserna tillåts att gå i en riktning tvärt emot det som
            ett samlat Gotland gett uttryck för.
          </p>
          <p xml:id="i-C9TYqLXtqw1TZvRu8yEPQU">
            Färjetrafiken är oerhört viktigt för Gotlands utveckling som
            kommun, län och region. Statens ansvar och insatser för färjetrafiken
            till och från Gotland måste ses lika mycket som en näringspolitisk
            satsning som en trafikpolitisk fråga.
          </p>
          <p xml:id="i-CM72NemonZRmP9DgDXrEyY">
            Turismen och besöksnäringen är viktig för Gotlands utveckling.
            Antalet besökare från andra länder ökar och för den internationella
            turismen är världsarvet med Hansestaden Visby ett av de mest besökta
            resmålen. Under den gånga sommaren hade Visby 83 kryssningsfartyg
            inbokade, 73 stycken kom. De 10 uteblivna kryssningsfartygen hindrades
            på grund av blåst och sjöhävning.
          </p>
          <p xml:id="i-VgaQvP8M8be4DzA9oV9CGu">
            En dag i maj var det 3 kryssningsfaryg med tillsammans 3 700
            passagerare som inte kunde lägga till vid kryssningsstoppet, Visby.
            En kryssningskaj i Visby hade förmodligen gjort dessa kryssningsstopp
            möjliga. En kryssningskaj i Visby inte bara tryggar och säkrar
            antalet anlöp utan förmodligen skulle den också fördubbla antalet
            kryssningsfartyg. En kryssningskaj är dock en stor investering
            för en glesbygdskommun som Gotland. Regeringen bör överväga hur
            en sådan investering ska kunna genomföras, till exempel genom
            olika samverkansformer.
          </p>
          <head xml:id="i-NcmpwPLZuL2nN4Wa9prJ7t" type="h1">
            Fraktkostnader Gotlandstillägget
          </head>
          <p xml:id="i-6XeQ28THCNV9EtSPg6aiuU">
            Genom det statliga transportstödet till färjetrafiken på Gotland
            subventioneras såväl person- som godstrafiken. Utöver detta stöd
            subventioneras dessutom godstrafiken enligt ett särskilt system
            med högstprisreglering och ett så kallat Gotlandstillägg, vilket
            innebär att taxan för godstransporter till eller från Gotland
            ska motsvara taxan för en tranport av motsvarande längd i landet
            i övrigt. För att kompensera transportföretagen får dessa debitera
            ett frakttillägg i all inrikes fjärrtrafik, det så kallade Gotlandstillägget.
            Detta tillägg kan i dag utgöra 0,4 procent av nettofraktsumman
            i varje enskilt fraktavtal.
          </p>
          <p xml:id="i-LWD1f8V5CkfHTmnfg1SArv">
            I budgetpropositionen för 2004 angav regeringen att en avveckling
            av Gotlandstillägget kunde uppskattas kosta cirka 60 miljoner
            kronor. En avveckling av Gotlandstillägget har diskuterats i många
            år tills det i 2004 års budgetproposition skrevs att det under
            de kommande fem åren skulle saknas möjlighet att finna en finansiering
            av den sänkning av längdmetertaxan som föreslagits som kompensation
            för en avveckling av Gotlandstillägget.
          </p>
          <p xml:id="i-Xkzq7eeTy6oLziHp1JRBeB">
            Den 20 juni 2007 fick jag svar på en skriftlig fråga från ansvarigt
            statsråd, infrastrukturminister Åsa Torstensson, om Gotlandstillägget.
            Infrastrukturministern refererade till den nämnda texten från
            2004 års budgetproposition, och statsrådet fann det inte tillfredsställande
            att frågan om avveckling av Gotlandstillägget alltjämt är olöst.
            Infrastrukturministern bekräftade också i sitt svar att Närings­departementet
            då höll på med att se över frågan. I svaret försäkrade statsrådet
            mig att detta arbete hade hög prioritet.
          </p>
          <p xml:id="i-Puj1W5HUeFJpa7QSE6PGNS">
            Snart har de fem åren gått sedan 2004 då det fastställdes att
            frågan skulle sakna lösning under de närmsta fem åren. Det har
            även gått en tid sedan statsrådet i sitt svar till mig inte fann
            det tillfredsställande att frågan var olöst samt att den hade
            en hög prioritet. Trots detta är frågan fortfarande olöst. För
            näringens del är det viktigt och nödvändigt att den snart får
            en långsiktig, stabil och hållbar lösning.
          </p>
          <head xml:id="i-Rke29B8kRB5p29AacCw6xv" type="h1">
            Gotlands förutsättningar
          </head>
          <p xml:id="i-9HNAJ4yVu9YJEz8UosdvMW">
            Gotland är starkt beroende av hur de utvecklingsfrågor som har
            direkt eller indirekt påverkan på Gotland och Gotlands utvecklingsmöjligheter
            som kommun och län hanteras i framtiden. För Gotland är det viktigt
            att som regionkommun och län aktivt få vara med i detta arbete.
            Gotland har goda utvecklingsmöjligheter men det krävs särskilda
            insatser för att dessa ska kunna förverkligas.
          </p>
          <p xml:id="i-473vWGaLJAgFx7u71NcjfH">
            För att Gotland ska få samma förutsättningar som övriga landet
            krävs att fortsatta resurser garanteras genom skatteutjämningsbidrag
            och regionala utvecklingsmedel. Mycket talar för att Gotland behöver
            ett fördjupat samarbete med regionen Stockholm. Gotlands kommun
            har i sitt remissvar på Ansvarskommitténs betänkande fram­fört
            önskemål om att tillhöra samma strukturfondsområde som Stockholm.
          </p>
          <p xml:id="i-R6t2GGQ5cMLDDCEGDn8uax">
            Jag har här pekat på ett antal angelägna frågor och åtgärder
            som är viktiga för Gotlands utveckling.
          </p>
        </div>
        <div type="motSignatures">
          <list>
            <item xml:id="i-RCcGbUWWe6WVAqQhhoRdHp" who="i-MMa2PA7yJ45qkfsEkcFqYb">
              Christer Engelhardt (s)
            </item>
          </list>
        </div>
      </div>
    </body>
  </text>
</TEI>
