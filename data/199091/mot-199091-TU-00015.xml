<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199091-TU-00015">
  <teiHeader>
    <fileDesc>
      <titleStmt>
        <title>med anledning av prop. 1990/91:87 Näringspolitik för tillväxt</title>
        <author corresp="i-2ymTc21Xu4T5EN7ZiCzTEX i-2ymTc21Xu4T5EN7ZiCzTEX">av Stina Eliasson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1990/91:87 Näringspolitik för tillväxt</title>
          <idno type="rdwebb">GE02T15</idno>
          <rs type="number">T15</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GE02T15/text</ref>
          <ref type="dokument_url_html">http://data.riksdagen.se/dokument/GE02T15</ref>
          <ref type="dokumentstatus_url_xml">http://data.riksdagen.se/dokumentstatus/GE02T15</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2ymTc21Xu4T5EN7ZiCzTEX</idno>
            <name>Stina Eliasson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-2ymTc21Xu4T5EN7ZiCzTEX</idno>
            <name>Stina Eliasson </name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Tj87KhwLNG68TZ8Q5qiG2h"/>
        <correspContext corresp="i-Tj87KhwLNG68TZ8Q5qiG2h">
          <ref>Proposition 1990/91:87</ref>
        </correspContext>
        <correspAction xml:id="i-QfAantTKPHc6mAmnv1s3EB" type="signed"/>
        <correspContext corresp="i-QfAantTKPHc6mAmnv1s3EB">
          <note type="signatory" corresp="i-2ymTc21Xu4T5EN7ZiCzTEX"/>
          <note type="signatory" corresp="i-2ymTc21Xu4T5EN7ZiCzTEX"/>
        </correspContext>
        <correspAction type="referral" xml:id="i-94HH45BDq9HBMpMw3Je3zk">
          <date when="1991-03-12"/>
        </correspAction>
        <correspAction type="dismissal" xml:id="i-WUQA7jAFVsTHWRSLR9orZV">
          <date when="1991-03-11"/>
        </correspAction>
        <correspAction type="submission" xml:id="i-3MwFsVuvmXJbgEhCZAe9d4">
          <date when="1991-03-06"/>
        </correspAction>
        <correspAction type="referral" xml:id="i-5wNvjztXHSMwWTBYX4QLAS">
          <date when="1991-03-12"/>
        </correspAction>
        <correspAction type="dismissal" xml:id="i-SfGf3Yrh8qFRw4eErWjBYQ">
          <date when="1991-03-11"/>
        </correspAction>
        <correspAction type="submission" xml:id="i-FJFWtYXbE58o7wcXv4gTua">
          <date when="1991-03-06"/>
        </correspAction>
        <correspAction type="assigned" xml:id="i-ULfYuqVkv9aB8RhVsQZ5MD"/>
        <correspContext corresp="i-ULfYuqVkv9aB8RhVsQZ5MD">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199091/mot_199091_TU_15/mot_199091_TU_15-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1990/91:T15
          </p>
          <p>
            av Stina Eliasson (c)
          </p>
          <p>
            med anledning av prop. 1990/91:87 Näringspolitik för tillväxt
          </p>
          <p>
            Jämtlands län tillhör de regionalpolitiskt prioriterade områdena.
            Med bl.a. statliga stöd har därför under en lång följd av år stora
            investeringar och andra insatser gjorts i länet. Dessa ansträngningar
            att utveckla näringslivet och regionen är emellertid helt beroende
            av att länet har tillgång till ett väl fungerande kommunikationssystem.
            Kommunikationernas betydelse för den regionala utvecklingen blir
            också alltmer påtagliga. Det framgår inte minst av riksdagens
            regionalpolitiska beslut 1989. För en region som Jämtlands län
            på långt avstånd från de stora markna- derna intar flyget en särställning
            som ett snabbt och bekvämt transportme- del. Länet är därför för
            sin utveckling i mycket beroende av att flygtrafiken till och
            från länet håller mycket hög standard. Reguljär personbefordran
            med flyg etablerades, på F 4 Frösön, under se- nare delen av 50-talet.
            Flygtrafiken till/från Östersund kan delas in i förbindelser mot
            Stockholm, Interna Norrland och Mitt-Norden. Linjeflyg har sedan
            persontrafiken på- börjades ensamt haft rättigheterna på all trafik
            till/från Östersund med ett undantag och det avser den så kallade
            Mitt-Norden-trafiken.
          </p>
          <p>
            Stockholmstrafiken
          </p>
          <p>
            Den viktigaste och volymmässigt största är förbindelsen till/från
            Stockholm/ Arlanda. Passagerarmässigt har en kraftig tillväxt
            pågått sedan 1975 då c:a 55 000 passagerare reste till/från Östersund,
            att jämföras med c:a 433 000 för 1990. På motsvarande sätt har
            antalet dagliga förbindelser ökat. Dock har en påtaglig försämring
            i turutbudet inträtt fr.o.m. vintertidtabellen 90/91. Väl medvetna
            om att Linjeflyg f.n. befinner sig i en övergångssituation, då
            man byter flygplanstyp och förbereder sig på en avreglerad flygmarknad,
            har representanter för näringslivet och offentlig förvaltning
            inom flygrådet utan framgång påtalat saknaden av ytterligare en
            morgonavgång mellan klockan 07.00 och 08.00. Den andra morgonavgången,
            som f.n. sker klockan 08.20, gör det omöjligt att hålla ett sammanträde
            i Stockholms innerstad före lunch. Konsekvenserna härav har t.ex.
            blivit att handelskammaren nu re- kommenderar sina medlemsföretag
            att istället ta nattåget. Likaså har minsk- ningen av totala antalet
            dagliga förbindelser jämfört med tidigare uppmärk- sammats. Stark
            irritation över Linjeflygs okänslighet att åstadkomma för- ändringar
            i denna fråga har registrerats.
          </p>
          <p>
            11
          </p>
          <pb facs="riksdagen-motions-pdf/data/199091/mot_199091_TU_15/mot_199091_TU_15-002.pdf"/>
          <p>
            Nämnas bör också att Transwede AB har utarbetat ett förslag till
            trafik Östersund/Arlanda v.v., måndag till fredag och söndag,
            med en avgång från Östersund klockan 07.00 och en avgång från
            Arlanda med ankomst till Ös- tersund klockan 21.50. Trafiken beräknas
            kunna starta 1991-07-01.
          </p>
          <p>
            Interna Norrlandstrafiken
          </p>
          <p>
            Den Interna Norrlandstrafiken startades 1986 för att förbättra
            de interna kommunikationerna inom Norrland. Mycket viktigt i sammanhanget
            var att regionsjukvården för Jämtlands län vid den tidpunkten
            flyttades över från Uppsala till Umeå. Statsmakterna ut- lovade
            i samband därmed att kommunikationerna mellan länet och Umeå skulle
            förbättras bl.a. genom direkta flygförbindelser. Linjeflyg fick
            av statsmakterna uppdraget att starta och administrera In- terna
            Norrlandsflyget. Swedair engagerades som underentreprenör av Lin-
            jeflyg. Verksamheten kalkylerades ge ett underskott, vilket inledningsvis
            skulle kompenseras av överskott från vissa dagliga SAS-förbindelser
            mellan Luleå och Stockholm. Senare skulle underskotten täckas
            med det överskott Linjeflygs övriga verksamheter bidrog med. Fram
            till årsskiftet 90/91 fanns tre dagliga tur och returförbindelser
            mellan Östersund och Umeå efter årsskiftet endast en, klockan
            05.50. Den första avgången, enligt föregående tidtabell, har rapporterats
            ha haft låg belägg- ning, vilket med hänsyn till avgångstiden
            inte är så konstigt. Den medgav faktiskt endast resenärer bosatta
            i Östersund att nyttja förbindelsen. Man får hålla i minnet att
            flygplatsens upptagningsområde, geografiskt sett, är mycket stort,
            c:a 200 km radie, i vissa avseenden ännu större. Tidta- bellen
            före årsskiftet gav dock möjlighet att klara av ett alternativt
            två möten under dagen, i Luleå respektive Umeå och sedan möjlighet
            till hemresa. An- komsttiderna till Östersund för motsvarande
            tidtabell var klockan 11.20, 16.00 och 23.45. Avgångs- och ankomsttiderna
            vid middags- och eftermiddagsankomster- na/avgångarna var tydligen
            väl anpassade till bl.a. landstingets sjukvårds- transporter till/från
            regionsjukhuset i Umeå. Resenärer boende längre ut i upptagningsområdet
            erbjöds med den tidigare tidtabellen möjlighet till för- bindelser
            inom Norrland. Med den tidtabell, som f.n. gäller, kullkastas
            mycket av den flexibilitet den föregående erbjöd. Med anledning
            härav har antalet resenärer minskat. Som en konsekvens av tidtabellens
            utseende tvingas sjuka ofta resa till Umeå via Arlanda med tillhörande
            väntetider där. Jämtlands läns landsting har på detta reagerat
            med att aktualisera en återflyttning regionsjukvården från Umeå
            regionsjukhus till Akademiska sjukhuset i Uppsala. Till bilden
            hör också att den direkta sovvagnsförbindelsen mellan Öster- sund
            och Umeå har upphört och att det inte längre går att åka dagtåg
            mellan de båda städerna. Den enda direkta förbindelsen idag är
            en tur per dag med buss som tar c:a 6 timmar. Den utarmning som
            skett av förbindelserna med övriga inom Norrland till/från Östersund
            är inte acceptabel. Det är svårt att mot bakgrund av både nuvarande
            och tidigare avgångstider hänvisa till låga kabinfaktorer som
            skäl
          </p>
          <p>
            Mot. 1990/91 TIS
          </p>
          <p>
            12
          </p>
          <pb facs="riksdagen-motions-pdf/data/199091/mot_199091_TU_15/mot_199091_TU_15-003.pdf"/>
          <p>
            för att minska antalet avgångar. Om antalet förbindelser åter
            ökas och av- gångstiderna från Östersund förläggs till tidpunkter,
            som medger passage- rare från ett större upptagningsområde än
            enbart centrala staden att resa, och om uppehållstiderna i Umeå
            och Luleå anpassas till resenärernas behov skulle med all sannolikhet
            anslutningen till respektive avgång bli bättre. Nämnas bör att
            det med tidtabellen som kommer att gälla från april inte blir
            möjlighet att resa till eller från Östersund inom Norrland och
            sedan åter över dagen. Detta innebär att övernattning måste tillgripas
            alternativt resa via Arlanda. För fullprisbetalande medför detta
            en väsentlig merkostnad. Landstingets patientresor till regionsjukhuset
            i Umeå drabbas inte på samma sätt. Problemet med en defensiv trafikuppläggning
            av denna art är att resenä- rerna söker substitut. I detta fall
            har valen blivit: telefonkonferenser, bil, buss eller tåg. I sista
            hand resa med flyg via Arlanda. Resenärerna väljer naturligen
            andra färdsätt när det som borde vara det bästa är okänsligt för
            deras behov.
          </p>
          <p>
            Mitt-Norden -— trafiken
          </p>
          <p>
            Denna verksamhet har aldrig varit föremål för Linjeflygs ensamrätt
            vad av- ser trafiken Östersund- alternativt Sundsvall-Trondheim.
            Olika operatörer har från gång till annan upprätthållit Mitt-Norden-trafiken
            och senast 1984— 1987 Norving A/S. Därefter ligger verksamheten
            nere. Eftersom länet, för sin utveckling, är mycket beroende av
            att flygtrafiken hit och härifrån håller hög standard behövs även
            en tvärförbindelse Öster- sund-Trondheim v.v. En sådan linje skulle
            bidra till att utveckla samarbetet mellan Nord- och Sör-Tröndelagsfylken
            på den ena sidan och Jämtland/Här- jedalen och övriga Norrland
            på den andra. Som exempel på samarbete kan nämnas: - Jämtlands
            läns landsting har tecknat avtal med sjukvårdsmyndigheterna i
            Tröndelag om köp av vissa tjänster på regionsjukhuset i Trondheim.
            — Ett utvidgat samarbete mellan högskolan i Östersund, universitetet
            och den tekniska högskolan i Trondheim är under utveckling.
          </p>
          <p>
            Ett återupptagande av flygtrafiken mellan regionerna ger förbättrade
            möj- ligheter att skapa nya samarbetsprojekt. Det utgör också
            ett starkt bidrag till en väsentligt förbättrad regionalpolitik
            både på norsk och svensk sida. För att på företagsekonomiska grunder
            återuppta flygtrafiken krävs ett så brett passagerarunderlag som
            möjligt. En direktlinje Östersund-Trondheim v.v. med samordning
            mot direkttrafiken från Östersund till Stockholm och mot Umeå/Sundsvall
            är därför att förorda. En positiv effekt med detta upp- lägg blir
            då att Arlanda avlastas en direktlinje från Trondheim i en redan
            överbelastad trafiksituation.
          </p>
          <p>
            Avslutningsvis
          </p>
          <p>
            Med hänvisning till vad som sagts ovan är det av yttersta vikt
            för utveck- lingen i Jämtlands län att mycket väl fungerande flygförbindelser
            finns hit och härifrån till lägsta möjliga kostnad.
          </p>
          <p>
            Mot. 1990/91 TIS
          </p>
          <p>
            13
          </p>
          <pb facs="riksdagen-motions-pdf/data/199091/mot_199091_TU_15/mot_199091_TU_15-004.pdf"/>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motio- nen anförts om behovet
            av väl fungerande flygförbindelser till och från Jämtlands län.
          </p>
          <p>
            Stockholm den 5 mars 1991
          </p>
          <p>
            Stina Eliasson (c)
          </p>
          <p>
            Mot. 1990/91 TIS
          </p>
          <p>
            14
          </p>
          <pb facs="riksdagen-motions-pdf/data/199091/mot_199091_TU_15/mot_199091_TU_15-005.pdf"/>
          <p>
            gotab 98157, Stockholm 1991
          </p>
        </div>
      </div>
    </body>
  </text>
</TEI>
