<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KU-00338">
  <teiHeader>
    <fileDesc>
      <titleStmt>
        <title>Storebror ser dig</title>
        <author corresp="i-MVzhVeKwRGmjHjHoSrReg9">av Börje Vestlund (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Storebror ser dig</title>
          <idno type="rdwebb">GW02K338</idno>
          <rs type="number">K338</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GW02K338/text</ref>
          <ref type="dokument_url_html">http://data.riksdagen.se/dokument/GW02K338</ref>
          <ref type="dokumentstatus_url_xml">http://data.riksdagen.se/dokumentstatus/GW02K338</ref>
          <ref type="doc">http://data.riksdagen.se/fil/28FE57BA-E97F-4D30-AF2F-D5F7CB7ED31B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BLXiXMBGWgavqenwtNB8Kj" type="signed"/>
        <correspContext corresp="i-BLXiXMBGWgavqenwtNB8Kj">
          <note type="signatory" corresp="i-MVzhVeKwRGmjHjHoSrReg9"/>
        </correspContext>
        <correspAction type="numbering" xml:id="i-QSaf3MDxsHXomeWvd9GgyY">
          <date when="2008-10-08"/>
        </correspAction>
        <correspAction type="submission" xml:id="i-WyisFuUxSLXGHExQJrfVvP">
          <date when="2008-10-06"/>
        </correspAction>
        <correspAction type="transfer" xml:id="i-5KTtv3DPBA4JFwT1V9KmZt">
          <date when="2008-10-06"/>
        </correspAction>
        <correspAction type="assigned" xml:id="i-Y4ss1BRHQqQQ4GNjT7EAgb"/>
        <correspContext corresp="i-Y4ss1BRHQqQQ4GNjT7EAgb">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-98FcdytAxTqrB9v7dtVuf5">
            Förslag till riksdagsbeslut
          </head>
          <p xml:id="i-79aDsA8AfCsrKV3Ey1ZfTF">
            Riksdagen tillkännager för regeringen som sin mening vad som
            anförs i motionen om översyn av integriteten i samhället.
          </p>
        </div>
        <div type="motContent">
          <head type="h1" xml:id="i-5KdwrZGLje8d7jZvZZ5YZX">
            Motivering
          </head>
          <p xml:id="i-52JrLsoUGjfKkB6GC4Weou">
            Under de senaste åren har riksdagen beslutat om en rad åtgärder
            för att kunna kontrollera oss svenskar. Det har varit en utökad
            buggning, telefonavlyssning, trafiklagring av data m.m. och den
            senaste mycket heta debatten om FRA.
          </p>
          <p xml:id="i-3njTns5MBeoDxvG2aVsadj">
            Var för sig har dessa åtgärder varit motiverade och oftast nödvändiga
            främst för att bekämpa allvarlig brottslighet.
          </p>
          <p xml:id="i-PGf95zXs1nZJNY4faMB8wA">
            Vi har sedan tidigare lagstiftning om bl.a. kameraövervakning
            av allmän plats, som genom en ökad tillämpning t.ex. på allmän
            plats, i köpcentrum, kollektivtrafik och taxi blivit allt vanligare
            i vår vardag.
          </p>
          <p xml:id="i-MdyjmnzdW8zL2W4TRF66Z">
            I vårt allt mer digitaliserade samhälle sätter vi medborgare
            fler och fler elektroniska avtryck. Besöker jag en butik och betalar
            med kort lagras i en dator både vad jag handlat och var och när.
            Ringer jag i min mobiltelefon kan man lokalisera var jag befinner
            mig och sedan lagras var jag varit. Har man kortlås på en dörr
            kan också dessa fakta lagras det kan gälla bostaden, arbetsplatsen
            men också hotell och andra ställen där man har kortlås. Åker man
            genom en betalningsportal i Stockholmstrafiken noteras det när
            och var man passerade denna portal.
          </p>
          <p xml:id="i-RVQsudxFeH2E4WgUURiPeh">
            När det gäller de flesta lagstiftningar finns oftast tydliga
            regler på hur länge data får sparas. Motsvarande finns inte vad
            gäller hur länge man får spara uppgifter från t.ex. kontokort,
            kundkort och nyckellås. Ingen vet hur ett kontokortbolag spar
            data; några tydliga regler hur dessa uppgifter ska gallras finns
            inte.
          </p>
          <p xml:id="i-LBYxCJzLpfaAffRgCa7SvF">
            Jag är medveten om att utvecklingen gör att vi lever i en allt
            mer digitaliserad värld, men också en värld där kunskapen om tekniken
            blir allt mer utbredd. Brottslingar ligger oftast före rättsväsendet
            i kunnande om hur man ska använda ny teknik för att begå brott.
            Därför måste vi ha en lagstiftning som gör det möjligt för rättsväsendet
            att åtminstone hjälpligt inte ligga brottslingarna efter. För
            att värna integriteten har oftast regler om godkännande av domstol
            eller särskild nämnd införts.
          </p>
          <p xml:id="i-Jm8FREe4Uzc5B4aM7QA7rm">
            Problemet uppstår när man staplar alla dessa, var för sig väl
            motiverade, regler och rutiner på varandra. Så lever vi i många
            delar i ett samhälle som hela tiden kan kontrollera oss, på olika
            sätt. De flesta företeelser har ju inte som primärt syfte att
            kontrollera, utan att skapa mer behaglig vardag för oss alla,
            men innebär ändå en kontroll.
          </p>
          <p xml:id="i-LV6azNFStAkX5K3SjYfd9U">
            Någon sammantagen bedömning av hur detta kontrollsamhälle påverkar
            oss har aldrig gjorts. Det är därför viktigt att man gör en sådan
            sammantagen utredning, vad det innebär, hur det påverkar, vilken
            nytta vi har av detta och vilka nackdelar det innebär. Det behövs
            nya regler för gallring av uppgifter, för tillståndsgivning eller
            andra skyddsregler för att vi inte helt okontrollerat ska vara
            bevakade dygnet runt. Det är därför viktigt att en sådan översyn
            av reglerna kring vår integritet i samhället sker.
          </p>
        </div>
        <div type="motSignatures">
          <list>
            <item xml:id="i-Dou8S2s7yfFGqE5Mgjame7">
              Börje Vestlund (s)
            </item>
          </list>
        </div>
      </div>
    </body>
  </text>
</TEI>
