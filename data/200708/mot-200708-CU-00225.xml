<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00225">
  <teiHeader>
    <fileDesc>
      <titleStmt>
        <title>Besiktningsmannens roll vid överlåtelse av fastighet</title>
        <author corresp="i-MvtueCqXEtMA1qymmmnHWQ i-UdGnyRLxFm6LiCDBYWE7MV">av Lena Asplund och Bertil Kjellberg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Besiktningsmannens roll vid överlåtelse av fastighet</title>
          <idno type="rdwebb">GV02C225</idno>
          <rs type="number">C225</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C225/text</ref>
          <ref type="dokument_url_html">http://data.riksdagen.se/dokument/GV02C225</ref>
          <ref type="dokumentstatus_url_xml">http://data.riksdagen.se/dokumentstatus/GV02C225</ref>
          <ref type="doc">http://data.riksdagen.se/fil/1BFB0EC2-6B78-4701-B91B-85E608FFEA59</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MvtueCqXEtMA1qymmmnHWQ</idno>
            <name>Lena Asplund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UdGnyRLxFm6LiCDBYWE7MV</idno>
            <name>Bertil Kjellberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-U2RYov1QjTTeZYdZBEtZVN" type="signed"/>
        <correspContext corresp="i-U2RYov1QjTTeZYdZBEtZVN">
          <note type="signatory" corresp="i-MvtueCqXEtMA1qymmmnHWQ"/>
          <note type="signatory" corresp="i-UdGnyRLxFm6LiCDBYWE7MV"/>
        </correspContext>
        <correspAction type="referral" xml:id="i-UQjHJ9mdsaSUuBTRnDaBzc">
          <date when="2007-10-16"/>
        </correspAction>
        <correspAction type="dismissal" xml:id="i-GUTAsBy4EAr3AY5hzzDGj7">
          <date when="2007-10-16"/>
        </correspAction>
        <correspAction type="numbering" xml:id="i-4SJC244S68qhcFHPgf6jFC">
          <date when="2007-10-02"/>
        </correspAction>
        <correspAction type="submission" xml:id="i-9i3kDaFTEBBQp6yRZbf6B8">
          <date when="2007-09-28"/>
        </correspAction>
        <correspAction type="transfer" xml:id="i-P6HgKoaGJsxSgBoBGxahfm">
          <date when="2007-09-28"/>
        </correspAction>
        <correspAction type="assigned" xml:id="i-5LvCAxHwuXB2EtnYAjr2S8"/>
        <correspContext corresp="i-5LvCAxHwuXB2EtnYAjr2S8">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-TjYWTj6HfyoTjkNTKGospq">
            Förslag till riksdagsbeslut
          </head>
          <p xml:id="i-HTp83SAsebtceSTqPX4LFq">
            Riksdagen tillkännager för regeringen som sin mening vad som
            anförs i motionen om behovet av att se över besiktningsmannens
            roll och den tjänst som besiktningsmannen tillhandahåller vid
            överlåtelse av fastighet.
          </p>
        </div>
        <div type="motContent">
          <head type="h1" xml:id="i-KM41xA6UZDsHNEFTyHpFa9">
            Motivering
          </head>
          <p xml:id="i-JF37GHAo9gRAmiFyjTtuD6">
            Förhållandet mellan köpare och säljare med avseende på fel i
            fastighet vid en överlåtelse regleras i 4 kap. 19 § jordabalken.
            Här åläggs köparen en omfattande undersökningsplikt. Enligt lagstiftningen
            får inte köparen åberopa de fel som denne borde ha upptäckt vid
            en undersökning av fastigheten. Säljaren å sin sida, som är väl
            bevandrad med fastighetens fel och brister, åläggs inte motsvarande
            upplysningsplikt. Dock bär säljaren ansvaret för så kallade dolda
            fel under en tioårig period från köpet. Mäklaren utför i samband
            med en överlåtelse ingen besiktning av fastigheten och har heller
            ingen skyldighet att undersöka fastigheten närmare. Det är säljaren
            som skall lämna uppgifter om fastigheten och det är inte möjligt
            för köparen att i efterhand ställa krav på säljaren för fel som
            skulle ha kunnat upptäckas vid en noggrann besiktning. Eftersom
            många köpare saknar erforderliga kunskaper för att bedöma bostadens
            skick är det vanligt att en fackman, en så kallad besiktningsman,
            anlitas för besiktningen.
          </p>
          <p xml:id="i-TyxP8uFDC549pW564aDBMk">
            Att köpa och sälja sin bostad är förmodligen den viktigaste affären
            i en enskild människas liv. Därför är det viktigt att vi har en
            öppen, väl fungerande och stabil bostadsmarknad i Sverige. Ur
            ett samhällsperspektiv är det viktigt att människor törs och kan
            byta bostad. För den enskilde handlar bostadsköp om betydande
            ekonomiska belopp. När en fastighet inte motsvarar uppgivet värde
            kan det få långtgående konsekvenser. Till exempel kan en fastighet
            med mögel- eller fuktskador, som inte uppmärksammats vid besiktningen,
            riskera att förlora pantvärdet, vilket i sin tur kan leda till
            uppsägning av befintliga lån på fastigheten.
          </p>
          <head type="h2" xml:id="i-6oxJbukx7hLZYp9FX4nawz">
            Besiktningstjänsten
          </head>
          <p xml:id="i-3AwCVDrUELXcJom6i3qL7Z">
            Besiktningsmannens insats är för den enskilde av stor betydelse.
            Ändå kan det vara svårt för konsumenten att få en klar uppfattning
            om vad besiktningstjänsten egentligen innehåller i såväl omfattning
            som kvalitet. Många gånger tror sig konsumenten ha köpt en komplett
            besiktning trots att den i realiteten endast omfattar begränsade
            delar. Erfarenheten visar att besiktningstjänsterna som besiktningsmän
            och besiktningsföretag tillhandahåller i dag varierar stort. De
            skiftar ofta vad gäller både kvalitet och innehåll. I princip
            omfattar besiktningen bara rent byggnadstekniska konstruktioner.
            Andra viktiga delar som energiförbrukning, tomten, brunnar, avlopp,
            uthus och ventilationssystem ingår normalt inte i besiktningen,
            trots att till exempel ventilationssystemen är av stora ekonomiska
            värden.
          </p>
          <head type="h2" xml:id="i-9w8HmGU9Dube8rDmcL9rsb">
            Besiktningsregler
          </head>
          <p xml:id="i-tJ3dfGknHRV6GbVEbrfuQ">
            För att skapa en öppen, väl fungerande och stabil bostadsmarknad
            är det nödvändigt att formulera enhetliga regler för en standardiserad
            besiktning. Grunden för dessa regler måste vara att avtalsfrihet
            råder och skall råda, samtidigt som det klargörs vad konsumenten
            kan förvänta sig normalt ingå i en besiktning. De fastlagda grundreglerna
            bör sedan kompletteras med etiska regler som branschen själv tar
            fram. I grund och botten måste reglerna syfta till att kvalitetssäkra
            besiktningen så att kunden får det kunden tror sig ha köpt.
          </p>
          <p xml:id="i-Fx3DTTjENJNERc6jzHwBQv">
            Det finns starka skäl för att införa regler som stöder besiktning
            av fastighet inför överlåtelse, särskilt när man i detta sammanhang
            också beaktar det EU-direktiv där det uppställs krav på energicertifiering
            av byggnader i Sverige. Enligt direktivet skall sådana energicertifikat
            utfärdas av ackrediterade besiktningsorgan med särskilt utbildade
            energikonsulter. Ett förslag för att minska de administrativa
            kostnaderna kring certifieringen är därför att en sådan genomförs
            i samband med besiktning av fastighet då sådan överlåts.
          </p>
          <p xml:id="i-UmWdhCGbrBtAs5ZjaxBxGy">
            Utvecklingen i andra länder går mot att säljarna får ett ökat
            ansvar för att upplysa om det faktiska skicket på egendomen. Ett
            tydligt exempel på detta är det danska systemet, där säljaren
            presenterar en så kallad tillståndsrapport för köparen. Denna
            rapport skall upprättas efter en mall som beslutas av myndigheterna
            och utförs av en fackman på säljarens bekostnad. Förfarandet har
            fört med sig att spekulanterna redan från början fått ett bra
            underlag med information om fastighetens skick inför den stundande
            budgivningen och det slutliga köpet. Ansvaret för fel och brister
            i besiktningen ligger här på besiktningsmannen, som är skyldig
            att ha en ansvarsförsäkring. För de eventuella dolda felen kompletteras
            systemet med en försäkring till köparens förmån. För att stimulera
            utvecklingen på bostadsmarknaden har man i Danmark skapat en modell
            där en säljare får frihet från ansvar för fastighetens skick.
            Villkoret för denna s.k. friskrivning är att förfarandet gått
            till på rätt sätt och att säljaren medverkat till tecknandet av
            försäkringen för de eventuella dolda felen. I Storbritannien har
            man anammat ett motsvarande system, avseende ansvaret mellan säljare
            och köpare.
          </p>
          <p xml:id="i-EAXV22JJE5RYVhAsmnVHJ1">
            Genom åren har lagstiftaren förändrat reglerna för hur man kan
            säkra fastigheters kvalitet vid nybyggnation trots att den övervägande
            delen omsatta fastigheter redan är befintliga fastigheter. På
            den svenska bostadsmarknaden byter 144 120 befintliga bostäder
            ägare varje år, medan bara cirka 20 000 bostäder nyproduceras.
            Till sitt värde motsvarar den årliga omsättningen av befintliga
            bostäder 137,1 miljarder kronor. Den begagnade bostadsmarknaden
            är således av såväl stor kvantitet som stort ekonomiskt värde.
            Mot denna bakgrund är frågan om besiktningsmans roll och ansvar
            väsentlig. En översyn om besiktningsmans ansvar ur konsumentskyddsperspektiv
            bör göras.
          </p>
        </div>
        <div type="motSignatures">
          <list>
            <item xml:id="i-8d9UCfWjbf2M7ogAhqbVB8" who="i-MvtueCqXEtMA1qymmmnHWQ">
              Lena Asplund (m)
            </item>
            <item xml:id="i-QM7C7JYNEZP8ZCiTDAiAT" who="i-UdGnyRLxFm6LiCDBYWE7MV">
              Bertil Kjellberg (m)
            </item>
          </list>
        </div>
      </div>
    </body>
  </text>
</TEI>
