<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00453">
  <teiHeader>
    <fileDesc>
      <titleStmt>
        <title>om länsstyrelsernas planering av vägbyggande</title>
        <author>av Arne Andersson i Gamleby m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om länsstyrelsernas planering av vägbyggande</title>
          <idno type="rdwebb">G202453</idno>
          <rs type="number">453</rs>
          <ref type="dokument_url_text">http://data.riksdagen.se/dokument/G202453/text</ref>
          <ref type="dokument_url_html">http://data.riksdagen.se/dokument/G202453</ref>
          <ref type="dokumentstatus_url_xml">http://data.riksdagen.se/dokumentstatus/G202453</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>ARNE ANDERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-LVSrKT2aR65q25Ew8fu5dw</idno>
            <name>BERNT NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-6UrnZSyhA8En3ghbWrejVN</idno>
            <name>LENA ÖHRSVIK</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-RVMDA8NcF8YRYEU3Y4MfQL</idno>
            <name>BIRGER ROSQVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UXNdSYHfg5VYpCRbbhuLea" type="signed"/>
        <correspContext corresp="i-UXNdSYHfg5VYpCRbbhuLea">
          <note type="signatory" corresp="r-0"/>
          <note type="signatory" corresp="i-LVSrKT2aR65q25Ew8fu5dw"/>
          <note type="signatory" corresp="i-6UrnZSyhA8En3ghbWrejVN"/>
          <note type="signatory" corresp="i-RVMDA8NcF8YRYEU3Y4MfQL"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__453/mot_197879__453-001.pdf"/>
      <fw xml:id="i-NkTah72rCzkT67AwAG2BNz">
        Mot. 1978/79:453 2
      </fw>
      <div xml:id="i-BGboD9aunSvEq9LQgKhsRB" type="motHeader">
        <div xml:id="i-VtqUhLgRqhhHT6GmR1sn3Y" type="motTitle"/>
        <div xml:id="i-JyztiXHywB3LusnJwuosKR" type="motSubmissionInfo"/>
      </div>
      <div xml:id="i-ytd7yPD4S5w1kU98eC27N" type="motBody">
        <div xml:id="i-PzQccs2t1Je4GuFVZziAFV">
          <p xml:id="i-3iCj7BjxsK4s2TY4pZiPg8">
            ESS en on a ESTATE SEEN ENE AE ET
          </p>
          <p xml:id="i-3arawyaJhidNpCHHS8eB4e">
            Mot. 1978/79 |
          </p>
          <p xml:id="i-FS3JahNJszFrNp9WY6Dt1U">
            453-461 Motion
          </p>
          <p xml:id="i-JMck11L1zUU61xf89uo9z7">
            1978/79:453
          </p>
          <p xml:id="i-4DnykPMN5Qn8tLBSWESxQ2">
            av Arne Andersson i Gamleby m. fl. om länsstyrelsernas planering
            av vägbyggande
          </p>
          <p xml:id="i-EhRV6uhiQcMGWwC7MvRJp6">
            I propositionen 1977/78:10 om ändring av statens vägverks organisation
            och om vissa vägplaneringsfrågor slogs fast att, eftersom länsvägnätet
            företrädesvis betjänade de regionala och lokala transportuppgifterna,
            det är riktigt att länsstyrelsen ges bemyndigande att fastställa
            prioriteringen för åtgärder på detta vägnät. Frågans vidare behandling
            ledde till att vägkungö- relsen ändrades så att länsstyrelsen
            blev den myndighet som ägde att fastställa flerårsplaner för länsvägarna.
            De krav som i detta sammanhang ställts har enligt vår mening genom
            de vidtagna åtgärderna formellt tillgodosetts men planeringssystemets
            närmare utformning och vägverkets starka ställning på central
            nivå har dock inneburit att länsstyrelsens möjligheter att bestämma
            prioriteringen av länsvägobjekten i många fall kan bli illusorisk.
            Det finns därför enligt vår uppfattning starka skäl som talar
            för en justering av tillvägagångssättet i planeringen av insatser
            på länsvägsom- rådet för att de avsedda syftena med ändringen
            i vägkungörelsen verkligen skall uppnås. Det fanns flera tunga
            argument för decentraliseringen av ansvaret för planeringen av
            länsvägnätet till regional nivå. Vägarnas fundamentala betydelse
            för den totala infrastrukturen är oomstridd. Investeringarna i
            vägbyggnader är av högsta regionalpolitiska betydelse. Om den
            reella prioriteringen får göras av ett organ på regional nivå
            kommer på ett helt annat sätt de regionalpolitiska skälen att
            tillmätas betydelse än om avgörandet sker på central nivå. Ett
            beslutsfattande på länsplanet ger också ett betydligt större inflytande
            för de förtroendevalda. Det är därför enligt vår mening synnerligen
            angeläget att proceduren när det gäller fastställelsebeslut för
            flerårsplanerna för länsvägar får en sådan utformning att det
            reella inflytandet verkligen förbehålls företrädarna för länet.
            Handläggningsgången och tidplanen för långtidsplanearbetet för
            länsvägar under 1978 innebar således att ett förslag till långtidsplan
            översändes från länsstyrelsen till vägverkets centralförvaltning
            i mitten av februari månad. Härefter följde nu en central utvärdering
            och prioritering av inkomna planförslag, varefter vägverkets centralförvaltning
            i mitten av april 1978 fördelade definitiva ramar till länen för
            byggande av länsvägar under perioden 1979-1988. Länsstyrelsen
            skulle härefter göra en prioritering och upprätta långtidsplan
            för länsvägar för remiss till länets kommuner. Efter denna remissomgång
            kunde länsstyrelserna fastställa flerårsplanen för länsvägar.
            Fastställelsen blev definitiv om vägverket icke hade några erinringar,
            i vilket fall frågan måste överlämnas till regeringen.
          </p>
          <p xml:id="i-X4C5AzBrgSXt94EQ8jy3qs">
            1 Riksdagen 1978179. 3 saml. Nr 453-461
          </p>
          <pb facs="riksdagen-motions-pdf/data/197879/mot_197879__453/mot_197879__453-002.pdf"/>
          <p xml:id="i-BFxwoPWXWVbUBtakb1iXWK">
            Den från demokratisk synpunkt avgörande behandlingen av länsvägs-
            materialet sker dels vid länsstyrelsens slutliga prioritering
            och upprättande av förslag baserat på den definitiva länsramen,
            dels vid den kommunala remissbehandlingen av planen. Det olyckliga
            är att vägverkets centralförvalt- ning genom sitt förslag till
            definitiv ram helt låser planeringen. Vägverket har nämligen i
            sina överväganden kommit fram till att vissa vägobjekt bör komma
            till utförande och därefter summerat kostnaderna för dessa objekt
            till vad som blir den definitiva ramen för ett visst län. Vägverket
            har utarbetat detaljerade anvisningar för val av åtgärder, lämplig
            typsektion osv. och har således, när den definitiva länsramen
            presenteras, i detalj tagit ställning till erforderlig standard
            för ett visst vägobjekt. I vägverkets kommentarer till förteckningen
            över definitiva ramar anges exempelvis att ramfördelningen förutsätter
            att en viss väg upprustas i befintlig sträckning och ej blir föremål
            för ombyggnad i ny sträckning. I realiteten har därför, sedan
            de definitiva länsramarna lämnats, kommunerna eller länsstyrelsen
            inga möjligheter att göra en förutsättningslös prioritering bland
            lämpliga vägobjekt eller låta de regionala synpunkterna avgöra
            standardkravet på en viss väg. Länsstyrelsen i Kalmar län anförde
            1978-05-09 hos regeringen besvär över vägverkets definitiva ram
            för byggande av länsvägar i Kalmar län dels för att medelstilldelningen
            ansågs otillräcklig, dels för att länsstyrelsen ansåg att statens
            vägverk saknade grund för att i samband med den definitiva ramen
            göra direktivmässiga uttalanden om huruvida en väg skulle upprustas
            i befintlig sträckning eller bli föremål för nybyggnad i ny sträckning.
            I beslut 1978-06-08 fastslog regeringen att vägverkets beslut
            inte var av beskaffenhet att talan däremot kunde föras. Vi anser
            att här redovisade förhållanden inte medger den självständiga
            prövning för länsstyrelsen av flerårsplanen för länsvägar som
            var en grundtanke i förra årets riksdagsbeslut. Det torde finnas
            flera möjligheter att åstadkomma förändringar som ökar det reella
            inflytandet för länsnivån. Ett sätt vore att regeringen och icke
            vägverket fördelade ramarna på länen. Det är enligt vår uppfattning
            orimligt att ett beslut av så stor regionalpolitisk räckvidd inte
            skall fattas under politiskt ansvar. Vidare borde icke hela riksramen
            fördelas på län, utan en betydande reserv innehållas för att kunna
            användas i samband med det fortsatta arbetet med flerårsplanerna.
            Härigenom skulle den tekniska låsningen till vägverkets prioritering
            avseende såväl objekt som standard undvikas. En resursreserv skulle
            starkt öka möjligheterna för länets förtroendemän att påverka
            planeringen. Med åberopande av vad i motionen anförts hemställs
            att riksdagen hos regeringen anhåller att sådana åtgärder vidtas
            att länsstyrelserna ges reella möjligheter att vid flerårsplanearbetet
            för länsvägar genomföra en prioritering i vad avser såväl vägobjekt
            som standard på vägbyggnader.
          </p>
          <pb facs="riksdagen-motions-pdf/data/197879/mot_197879__453/mot_197879__453-003.pdf"/>
          <fw xml:id="i-7WBY9GdNMLJz9qG1gitJtM">
            Mot. 1978/79:453
          </fw>
          <p xml:id="i-PhSQL3j4caBb6D1kfakGcS" type="date">
            Stockholm den 17 januari 1979
          </p>
          <div xml:id="i-J55xiTu1ekuCZYjifvrUHa" type="signatureBlock">
            <p who="unknown" type="signature">
              ARNE ANDERSSON (s)
            </p>
            <p who="unknown" type="signature">
              i Gamleby)
            </p>
          </div>
          <p xml:id="i-5cjQ84gyHDRRQiC3R4STDB">
            BERNT NILSSON (s) LENA ÖHRSVIK (s) BIRGER ROSQVIST (s)
          </p>
          <p xml:id="i-2Q6icKpPxNtBQcUtmnNACg">
            1" Riksdagen 19781/79. 3 saml. Nr 453-461
          </p>
        </div>
      </div>
    </body>
  </text>
</TEI>
