<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SkU-03905">
  <teiHeader>
    <fileDesc>
      <titleStmt>
        <title>Utgiftsområde 3 Skatt, tull och exekution</title>
        <author corresp="i-2YMXTmw5qRAptNNy3BUrrF">av Eric Westroth m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3905 av Eric Westroth m.fl. (SD)</title>
          <idno type="rdwebb">H9023905</idno>
          <rs type="number">3905</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H9023905/text</ref>
          <ref type="dokument_url_html">http://data.riksdagen.se/dokument/H9023905</ref>
          <ref type="dokumentstatus_url_xml">http://data.riksdagen.se/dokumentstatus/H9023905</ref>
          <ref type="docx">http://data.riksdagen.se/fil/670C7D2C-FC20-49D6-AF03-AF2DC7C4CFFB</ref>
          <ref type="pdf">http://data.riksdagen.se/fil/697D0ACB-4140-4604-A940-A4674B7DC1A9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2YMXTmw5qRAptNNy3BUrrF</idno>
            <name>Eric Westroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-KG1jdyzPWSTYqMzjLvBHub</idno>
            <name>Anne Oskarsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-N3hn5dKnXPnMZHzLSjetGi" type="signed"/>
        <correspContext corresp="i-N3hn5dKnXPnMZHzLSjetGi">
          <note type="signatory" corresp="i-2YMXTmw5qRAptNNy3BUrrF"/>
          <note type="signatory" corresp="i-45Ku79yUMEXGE2zwpUReMK"/>
          <note type="signatory" corresp="i-KG1jdyzPWSTYqMzjLvBHub"/>
          <note type="signatory" corresp="i-G6h5eGLouuQFhsrn32jgsV"/>
        </correspContext>
        <correspAction type="submitted" xml:id="i-TAEnUdhDp4ttGRZgyjXrhn">
          <date when="2021-10-05"/>
          <time when="12:35:28"/>
        </correspAction>
        <correspAction type="reviewed" xml:id="i-MSsm4tK1kg2S45uYfzH3DZ">
          <date when="2021-10-05"/>
          <time when="19:58:16"/>
        </correspAction>
        <correspAction type="referred" xml:id="i-E92PjJJnmVNEPARXEALamQ">
          <date when="2021-10-14"/>
        </correspAction>
        <correspAction type="assigned" xml:id="i-PKBbT6ki6xWJfUqm9wKidJ">
          <date when="2021-12-14"/>
          <time when="13:48:00"/>
        </correspAction>
        <correspContext corresp="i-PKBbT6ki6xWJfUqm9wKidJ">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-AA6WvicX5q12rBSeBMBNBn"/>
        <correspContext corresp="i-AA6WvicX5q12rBSeBMBNBn">
          <ref type="uppgift">2021/22:SkU1</ref>
          <ref type="ref_dok_id">H901SkU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU1</ref>
          <ref type="ref_dok_titel">Utgiftsområde 3 Skatt, tull och exekution</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:3905 av Eric Westroth m.fl. (SD) Utgiftsområde 3 Skatt, tull och exekution</div>
      </div>
      <div type="motBody">
        <div type="motProposal" subtype="förslag">
          <head xml:id="i-4fTS1oYPdC5bg1QQVu9u1e">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-69BTqswgZHTsT3fQQWRHf4">
              Riksdagen anvisar anslagen för 2022 inom utgiftsområde 3 Skatt,
              tull och exekution enligt förslaget i tabell 1 i motionen.
            </item>
          </list>
        </div>
        <div type="motContent">
          <head type="h1" xml:id="i-2p7SqfN23vDP1iakr7rY6L">
            Motivering
          </head>
          <p xml:id="i-VFjffJjNAPVT62q6pwvnpm">
            Bakgrund
          </p>
          <p xml:id="i-BsDzdVySVRd3xxGtaXn8vf">
            Sverige utvecklas sedan decennier på många områden i fel riktning.
            Den senaste tidens samhällsförändring har alldeles uppenbart medfört
            ett antal praktiska, privatekonomiska och materiella förbättringar
            för många, men samtidigt har utvecklingen inneburit en dramatiskt
            ökad brottslighet och en välfärdssektor med allt mer ansträngda
            ekonomiska förutsättningar. Detta beror i huvudsak på inriktningen
            för den förda politiken när det gäller migration och kriminalitet.
          </p>
          <p xml:id="i-64DKtDqKDeJdKRVjwEntYs">
            Politikens inriktning
          </p>
          <p xml:id="i-3UU8ugouTZBXdcW1sGbCw4">
            Mot bakgrund av ogenomtänkta politiska beslut menar Sverigedemokraterna
            att kursen för Sverige behöver vändas i diametralt motsatt riktning.
            Politikens inriktning behöver på bred front verka för detta. Skatte-
            och indrivningspolitiken i sin helhet behöver därför också bidra
            till denna målsättning för att kunna motverka de aktuella och
            växande samhällsproblemen.
          </p>
          <p xml:id="i-QpK8NkhG7M1CGC63m29mq4">
            Sverigedemokraternas satsningar
          </p>
          <p xml:id="i-L9qsnayvanM8SA25WhWK2g">
            Sverigedemokraternas anslagsfördelning i statsbudgeten inom ramen
            för utgiftsområde 3 innebär en ökning av resurser till alla de
            tre myndigheterna. Vi vill både se en omprioritering av resurser
            inom anslagsposterna och skjuta till medel för viktiga områden,
            särskilt inom Skatteverket och Tullverket.
          </p>
          <p xml:id="i-AVgooHiqghz1GmR356mQmw">
            Vi anser att särskilda satsningar behöver göras som syftar till
            att motverka och förebygga kriminalitet samt att förstärka folkbokföringen
            generellt. Vi vill även göra extra satsningar på infrastrukturell
            systemförnyelse i syfte att långsiktigt säkerställa den offentliga
            finansieringen av välfärd och trygghet.
          </p>
          <p xml:id="i-5RCCMSiS7oRXxT3YHEt6P1">
            1:1 Skatteverket
          </p>
          <p xml:id="i-6JFicRsR1urfu8W11cazZc">
            Sverigedemokraternas politiska inriktning för myndigheten Skatteverket
            utgår från ett utvecklingsarbete inom följande områden:
          </p>
          <list style="ul">
            <item xml:id="i-2ygTZt1ijauPMGkCf5moHp">
              Ordning och reda i folkbokföringen
            </item>
            <item xml:id="i-QQXTSJ85Dt5wCyVvc28e59">
              Fler skattekontroller
            </item>
            <item xml:id="i-JviDQgi7eTSV3ESm4WWaXN">
              Internationella skatteavtal och bekämpning av skatteundandragande
            </item>
            <item xml:id="i-48Y5mPUVY7FryJYwqaDzZF">
              Myndighetssamverkan mot brottslighet
            </item>
          </list>
          <list style="ul">
            <item xml:id="i-9cnALvj19APoEs6vcXqoaL">
              Säkra finansieringen av välfärd och trygghet
            </item>
            <item xml:id="i-5aT16wh5igLZgNnMezQEjS">
              Förenklat myndighetsförfarande
            </item>
          </list>
          <p xml:id="i-TZw4MUmVQXxiBBKsS6v4ex">
            Ordning och reda i folkbokföringen
          </p>
          <p xml:id="i-6gPZTmcanjpuyroFQk1H8C">
            Under flera decennier har stora strömmar av migranter kommit
            till Sverige vilket tyvärr lett till att människor har ”gått under
            jorden” för att leva i parallella samhällsstrukturer utan korrekt
            folkbokförd bostadsadress. Men det svenska samhället och beskattningssystemet
            bygger fundamentalt sett på just en korrekt folkbokföring. Den
            senaste tidens stora invandring till Sverige har lett till att
            folkbokföringsfelet fortsätter att öka vilket riskerar att äventyra
            finansieringen av välfärd och trygghet på lång sikt. Alla människor
            i Sverige som ska finnas i folkbokföringsregistret finns inte
            inskrivna på rätt sätt. Dessutom har Skatteverket föråldrade IT-system
            för hanteringen av folkbokföringen. Vissa utanförskapsområden
            löper utöver detta en mycket stor risk för illegalt boende, exempelvis
            med onormalt många personer folkbokförda på en och samma adress
            eller enskilda personer som är skrivna på flera adresser med multipla
            identiteter. Kvalitetsbristerna i folkbokföringen bidrar till
            att underlätta för olika typer av brottslighet, exempelvis bidragsfusk.
            Dessutom verkar oordningen inom hanteringen av samordningsnummer
            också vara relativt stor. Vi värdesätter däremot ordning och reda
            i folkbokföringen och därför satsar vi resurser på att motverka
            det växande folkbokföringsfelet. Myndigheterna behöver ordning
            och reda i folkbokföringen även för att kunna lokalisera personer
            som saknar legala skäl att stanna i Sverige.
          </p>
          <p xml:id="i-AT3NZKpVMDytBMadhYQnDt">
            Sverigedemokraterna vill se att Skatteverket lägger mer resurser
            på att komma tillrätta med dessa problem. Vi anser att Skatteverket
            både behöver omprioritera inom befintligt anslag och erbjudas
            ett rejält tillskott av resurser för att dels utveckla både IT-infrastrukturen
            och att påbörja en omfattande folkräkning.
          </p>
          <p xml:id="i-Wh1wx8EfahSd2Xw8YZYdY">
            Fler skattekontroller
          </p>
          <p xml:id="i-XQ2tF2wj5MCtJHGbvL8Nuj">
            Under några år med skattesänkningar i Sverige har vi samtidigt
            sett ett minskat skattefusk, vilket är en naturlig utveckling.
            På det internationella området pågår ett omfattande arbete med
            att förhindra skattefusk i multinationella storbolag, vilket är
            positivt. Sverigedemokraterna menar att det är lika viktigt att
            upprätthålla en kollektiv skattemoral i Sverige. Vi vill möjliggöra
            fler skattekontroller i syfte att skattefelet minskar. Samtidigt
            är det också viktigt att skattekontrollerna träffar rätt. Ärliga
            småföretagare ska inte drabbas i onödan. Fokus behöver ligga på
            de som uppsåtligen skattefuskar. Skatteverket behöver utveckla
            fördjupade och mer sofistikerade processer för skattekontroller
            för att stävja skattebrott i Sverige. Vi anser att Skatteverket
            behöver prioritera bland de befintliga resurserna för att satsa
            på fler skattekontroller som också utförs med mer träffsäkra metoder.
          </p>
          <p xml:id="i-UrYiGbsQLjb7cmQ8dVNEpe">
            Internationella skatteavtal och bekämpning av skatteundandragande
          </p>
          <p xml:id="i-3AedHGcms4rr7KVknZJwpu">
            Skatteverket arbetar med flera internationella samarbetsprojekt
            för skatteavtal. Problemen med skatteflykt och skatteundandragande
            har enligt OECD expanderat i takt med globaliseringen. Nya möjligheter
            till aktiva arrangemang som syftar till att minimera skatteinbetalningen
            har etablerats efter hand som förutsättningarna för detta har
            utvecklats. Samtidigt förändras handeln i världen kontinuerligt
            och senaste exemplet är Storbritannien som lämnar Europeiska unionen.
            Sveriges handel med andra länder beror på många faktorer, bland
            annat vårt nät av skatteavtal. Det finns risk att en del av våra
            skatteavtal med andra länder blir utdaterade och att vi kan bli
            utkonkurrerade av andra länders export som en följd av att de
            har mer uppdaterade och bättre avtal.
          </p>
          <p xml:id="i-P5nN9U19p3KUcwuQehaGtq">
            Sverigedemokraterna vill att Skatteverket prioriterar resurser
            till arbetet med de internationella skatteavtalen i syfte att
            upprätthålla svensk exportkonkurrens, tillväxt och sysselsättning
            samt för att stärka bekämpandet av skatteundandragande.
          </p>
          <p xml:id="i-DN6QaBR63GC6tVtkii1CGu">
            Skatteverkets myndighetssamverkan emot brottslighet
          </p>
          <p xml:id="i-Q8hypzUvumLKLvZF6u9RaW">
            Den senaste tidens samhällsutveckling har inneburit att de organiserade
            kriminella i allt större utsträckning dränerar offentlig sektor
            på skattefinansierade välfärdstjänster. Detta är en oerhört farlig
            utveckling och vi ser ett stort behov av att Skatteverket inom
            ramen för projektet Myndigheter i samverkan emot den organiserade
            brottsligheten lägga ett större fokus och prioritera resurser
            på arbetet med att samkörning av register i syfte att förhindra
            olika former av skattebrott och för att kunna begränsa välfärdsbrottslighet
            och systematiskt utnyttjande av skattefinansierade trygghetssystem.
          </p>
          <p xml:id="i-V3za7sHUtFM2SNkncAvPNr">
            Ekonomisk information till rättsväsendet
          </p>
          <p xml:id="i-3Br1SA3boXhMtMQShz445n">
            Brottsligheten har vuxit stadigt under många år och har blivit
            ett av Sveriges största samhällsproblem. För att rättsväsendet
            ska ges bättre förutsättningar att lösa brottsligheten i Sverige
            ser vi ett stort behov av att myndigheterna Skatteverket, Tullverket
            och Kronofogdemyndigheten behöver ges i särskilt uppdrag se över
            hur deras rutiner, organisation, IT-processer kan utvecklas. En
            utredning behöver ta fram en strategi om hur viktig information
            gällande skatter, tullar, skulder hos hushåll och företag på ett
            mer effektivt sätt kan delas vidare till de rättsvårdande och
            sociala myndigheterna. Detta i syfte att förhindra skattebrottslighet,
            tullbrott och bedrägerier relaterat skuldsättning.
          </p>
          <p xml:id="i-KHbGsgdjUmJqp8vjwL3A71">
            Säkerställ finansieringen av trygghet och välfärd
          </p>
          <p xml:id="i-Cbttxe36UGWbKeSdcUfccy">
            Många tar för givet att trygghet och välfärd finns där när de
            behöver det, men tryggheten och välfärden finansieras av skatter
            och avgifter. Skulle underlaget för finansieringen försämras så
            kan vi inte längre ta den offentliga sektorn för given.
          </p>
          <p xml:id="i-BVrCePoXbGPo4Ah7ZDgwir">
            Skatteverkets IT-infrastruktur består i många fall av väldigt
            gamla system. Det gäller bland annat system för hantering av moms,
            punktskatter och folkbokföring men även IT-säkerhet. För att kunna
            upprätthålla den långsiktiga finansieringen av välfärd och trygghet
            anser vi att Skatteverket behöver extra resurser för att kunna
            genomföra viktiga utvecklingsprojekt inom myndighetens IT-system.
          </p>
          <p xml:id="i-4dpHtHnYMRTMg5WpFnQ1Gm">
            Förenklat myndighetsförfarande
          </p>
          <p xml:id="i-917Df2LEcVi2t7eioZvRSu">
            Sverigedemokraterna vill se ett utvecklat arbete för ett förenklat
            myndighetsförfarande avseende regelverk och rättssäkerhet. Många
            företagare upplever att vissa regelverk är komplicerade, exempelvis
            regelverken om skatt för fåmansbolag och mervärdesbeskattning.
            Därför skulle det vara till fördel att låta Skatteverket utarbeta
            förslag till hur komplicerade regelverk för beskattning avsevärt
            kan förenklas. Det är också mycket viktigt att vi har en för företagen
            enkel och rättssäker indrivning av skatter, avgifter och skulder.
            Företag ska inte på ett orimligt sätt bli drabbade av att rättsprocesserna
            inte fungerar tillfredsställande. Åtgärder som har karaktären
            av straffbeskattning, exempelvis skattetillägg, ska inte hanteras
            så att de framstår som oskäliga. Vi ser därför ett behov av att
            Skatteverket utarbetar konkreta förslag för att kunna göra en
            tydligare skatterättslig gränsdragning mellan verkligt uppsåt
            och oavsiktliga felaktigheter.
          </p>
          <p xml:id="i-BGV2a4b9oaGoto9Cu9Z1Uc">
            1:2 Tullverket
          </p>
          <p xml:id="i-Rm3wZ5juEortZuCrVE3DYR">
            Sverigedemokraternas prioriteringar för Tullverket utgörs av
            följande:
          </p>
          <list style="ul">
            <item xml:id="i-BWrKF1N1sQuu5pHXoMyVRa">
              Expanderad verksamhet med ökat antal tulltjänstemän
            </item>
            <item xml:id="i-UPQgR7MmcyTJmQ5SCmXRxf">
              Tullverkets samverkan med andra myndigheter emot brottslighet
            </item>
            <item xml:id="i-ULg3togNEjaUt8xnipULP4">
              Ökad kontroll av utgående gods
            </item>
          </list>
          <list style="ul">
            <item xml:id="i-PjUBbqWbVAgCm9kfPwXjam">
              Lokaler, fordon och teknisk utrustning för kontrollverksamheten
            </item>
            <item xml:id="i-SYdNooquFjsx4tNgSPZZNP">
              Informationssäkerhet och IT-säkerhet
            </item>
            <item xml:id="i-Bzbvhs1hiei2rgTS6SCv9P">
              Civilt försvar
            </item>
          </list>
          <p xml:id="i-NVu8WgrpWzTNVnC3Fib7GD">
            Expanderad verksamhet med ökat antal tulltjänstemän
          </p>
          <p xml:id="i-XqNKGxEpX7hkLh2LM8U4dT">
            Tullverket står inför mycket stora utmaningar och dess viktigaste
            uppgift de närmaste åren är att myndigheten byggs upp till att
            med kraft kunna hjälpa till i kampen emot den organiserade brottsligheten
            både självständigt och i samarbete med andra rättsvårdande myndigheter.
            Samtidigt som man arbetar med knappa resurser har myndigheten
            stora åtaganden. Tullverket har över tid tvingats sänka sin ambitionsnivå,
            parallellt med att samhället brottas med omfattande grov organiserad
            brottslighet, där handel med insmugglade varor som narkotika,
            vapen, tobak och alkohol utgör samhällsfarliga inslag. Dessutom
            är det känt att stöldgods av olika slag smugglas ut från Sverige,
            vilket Tullverket inte har resurser att förhindra.
          </p>
          <p xml:id="i-TWmh1C1ZnY5TzXAsV16MoH">
            För att möta utvecklingen är det bra att regeringen efter flera
            år av underfinansiering har börjat ta frågorna på allvar och skjuter
            till resurser för att kunna anställa fler tulltjänstemän. Vi ser
            så pass allvarligt på samhällsutvecklingen att vi (utöver regeringens
            satsning) skjuter till ytterligare resurser för detta ändamål.
            Därutöver anser vi att resurserna som tillkommer Tullverket inom
            detta område också behöver fokuseras på samverkan mellan Polismyndigheten
            och Trafikverket i fråga om bemanning av personal för alkobommar.
          </p>
          <p xml:id="i-3hSJiF2DTrtExjSnamF5yU">
            Tullverkets samverkan med andra myndigheter mot brottslighet
          </p>
          <p xml:id="i-HUjh5GoWJVX447fLNLiZwn">
            Tullverket och andra myndigheter bedriver en organiserad samverkan
            inom ramen för projektet Myndigheter i samverkan mot den organiserade
            brottsligheten. Detta är ett mycket framgångsrikt samarbete som
            bör intensifieras och utvecklas på olika sätt. Samverkansprojektet
            för Tullverkets räkning ska fokusera på den preventiva delen.
            Med särskild hjälp av Polismyndigheten, Kustbevakningen, Säkerhetspolisen
            och Migrationsverket behöver samverkan primärt inrikta sig på
            att förhindra smuggling av narkotika och vapen – innan det når
            Sveriges gränser. Detta skulle kunna minska resursbehoven för
            hantering inom Tullverket vilket skulle bidra till att färre brottsrelaterade
            problem uppkommer i Sverige. Det brottsbekämpande arbetet bör
            därför aktivt fokusera på vad som går att förhindra utanför Sveriges
            gränser. Tullverket bör därför lägga mer av sina resurser på att
            förstärka samverkansarbetet avseende just det preventiva arbetet
            utomlands.
          </p>
          <p xml:id="i-9wG5kSDrp3NTfABz6oNk6j">
            Ökade kontroller av utgående gods
          </p>
          <p xml:id="i-WEwAKJ7hA2wNCK3pa7Jotb">
            Under lång tid har de internationella stöldligorna verkat i Sverige
            utan större risk för upptäckt vid gränspassager. Uppskattningsvis
            90 procent av alla stölder i Sverige begås av internationella
            stöldligor. Årligen förs varor ut ur landet till ett värde av
            flera miljarder kronor, ofta stulna på landsbygden i form av båtmotorer,
            motorsågar, fyrhjulingar, gräsklippare med mera. Tullverket har
            saknat såväl befogenheter som personal för att upprätthålla en
            acceptabel kontrollnivå på den utgående trafiken. För att minska
            dessa brottsliga verksamheter behöver risken att upptäckas vid
            gränspassage höjas genom att Tullverkets personal tillåts att
            aktivt genomsöka fordon i den utgående trafiken. Därför behöver
            utförsel av stöldgods klassas som smugglingsbrott och Tullverket
            tillföras erforderliga resurser och uppdrag att utföra detta.
          </p>
          <p xml:id="i-K6hCR5qhoceU9gKCycYBM5">
            Lokaler, fordon och teknisk utrustning för kontrollverksamheten
          </p>
          <p xml:id="i-VKrE1DWi7cdjSunmwBz8xg">
            Tekniska hjälpmedel ökar effektivitet och produktivitet i Tullverkets
            verksamhet. Ett bra exempel är de datoriserade lastbilsskannrar
            som används för att snabbt leta igenom hela långtradarlaster efter
            illegalt medförda varor. Tullverket bör bygga ut denna möjlighet
            med fler enheter än de som används idag, för att ytterligare effektivisera
            och intensifiera kontrollverksamheten.
          </p>
          <p xml:id="i-NMoRnaXv4yAuhgpyx1K1jr">
            Teknikutveckling och underrättelsearbete för att öka träffsäkerheten
            i kontrollverksamheten är centrala delar av Tullverkets arbetsmetoder
            och här måste beredskap finnas för att kunna pröva och implementera
            nya effektiva tekniska hjälpmedel. Då krävs också investeringar
            i personella resurser med hög kompetens.
          </p>
          <p xml:id="i-XmPxPoSwfUb1XaZdxSH4TY">
            Det är också viktigt att Tullverket ges de tekniska och personella
            resurser som krävs för att bedriva verksamheten på de geografiska
            platser där varuflöden förekommer.
          </p>
          <p xml:id="i-S3u6YPwEAtL3y6C6BqzBzb">
            1:3 Kronofogdemyndigheten
          </p>
          <p xml:id="i-UQ9EYe2xNFiQDtgkRNwqvm">
            Sverigedemokraternas resursprioritering för Kronofogdemyndigheten
            utgår från följande huvudlinjer:
          </p>
          <list style="ul">
            <item xml:id="i-JfKwCsWtkmwTowrbdjkDip">
              Kronofogdemyndighetens samverkan med andra myndigheter mot brottslighet
            </item>
            <item xml:id="i-55f4LXSikU84MR5KfubUYC">
              Finansieringen av offentlig sektor och skatteindrivning
            </item>
            <item xml:id="i-3VCrzjyVnSkHmZQMap8Ntr">
              Stödfunktion för indrivning av giltiga fordringar
            </item>
          </list>
          <list style="ul">
            <item xml:id="i-S73RFzT5qkL3tinHBuW4d7">
              Utveckla regelverket för att motverka överskuldsättning
            </item>
            <item xml:id="i-5CDed6WqX2vgDZKqvwsKso">
              Bidra till regelförenklingar
            </item>
          </list>
          <p xml:id="i-EPuFdH8iix6qT4TKXPcM24">
            Kronofogdemyndighetens samverkan med andra myndigheter mot brottslighet
          </p>
          <p xml:id="i-8uNF1i8c5qHo71ucPotDQf">
            På området skuldsättning växer andra typer av samhällsproblem
            – brottslighet som drar nytta av kreditfinansiering av sina kriminella
            projekt. Därför tillsätter vi ytterligare medel till Kronofogdemyndigheten
            för att de ska kunna bearbeta dessa problem.
          </p>
          <p xml:id="i-5b6kLbSj916WHmJzDLERFw">
            Kronofogdemyndigheten deltar i projektet Myndigheter i samverkan
            mot den organiserade brottsligheten. Samhällsutvecklingen går
            i riktning mot en växande överskuldsättning, tyvärr ibland med
            koppling till kriminella ändamål. Vi ser därför ett behov av att
            Kronofogdemyndigheten inom ramen för samverkansprojektet prioriterar
            förstärkta resurser till arbetet med att motverka detta. Särskilt
            fokus behöver läggas på den överskuldsättning som relaterar till
            kriminella personer vilka använder sig av fordon, vapen och narkotika
            i sina ljusskygga verksamheter.
          </p>
          <p xml:id="i-M7cQc6tDj9FQdbbrcqzfBF">
            Finansieringen av offentlig sektor och skatteindrivning
          </p>
          <p xml:id="i-8wwbSfCysT2bqhSmceYk6M">
            Kronofogdemyndigheten hanterar bland annat ärenden om överskuldsättning
            och obestånd för privatpersoner och företag, där förfarandets
            angreppssätt kan ha stor betydelse för gäldenärerna. Myndigheten
            bör ges ett uppdrag att utveckla metoder och förfaranden kring
            denna typ av ärenden med målsättningen att minimera antalet konkurser,
            vräkningar och liknande åtgärder som får svåra konsekvenser för
            dem som drabbas. Samtidigt måste borgenärernas rätt också tillgodoses
            så att deras förluster minimeras.
          </p>
          <p xml:id="i-BpBY7XM1UFYT8PMwHnacjT">
            Vad gäller företagsutmätning och upprättande av avbetalningsplaner
            för företag med skatteskulder som befinner sig i en svår ekonomisk
            situation är det viktigt att dessa anpassas till varje företags
            unika förutsättningar. Sverigedemokraterna vill därför öka möjligheterna
            att utveckla förfarandena inom detta område. Det kan finnas möjligheter
            att från Kronofogdens sida på ett mer anpassat sätt bedöma företagets
            unika ekonomiska ställning till förmån för såväl företag som det
            allmänna. Det handlar om att se över regelverk så att fler möjligheter
            kan tas tillvara i det enskilda företagets tillgångar, finansiering
            och intjäningsförmåga för att försöka undvika onödiga konkurser.
          </p>
          <p xml:id="i-EL4iS4sCP9RgsqEbyhntMX">
            Sverigedemokraterna vill därför ge Kronofogdemyndigheten i uppdrag
            att utveckla metoder och föreslå lagändringar som möter denna
            ambition.
          </p>
          <p xml:id="i-BjNxPDS1EU8NKzEUrWEL2P">
            Stödfunktion för indrivning av giltiga fordringar
          </p>
          <p xml:id="i-bYY61H5zPi5rmyvjzNHRg">
            En viktig uppgift för Kronofogdemyndigheten är att stödja såväl
            privata företag som myndigheter i arbetet med att driva in förfallna
            och giltiga fordringar. Det är en central fråga att det skall
            gå att tvinga gäldenärer att betala sina skulder enligt uppgjorda
            avtal och lagstiftning. Det är lika viktigt att Kronofogden ges
            förutsättningar att utveckla sitt arbete med att identifiera falska
            indrivningsärenden, som under en lång följd av år har vuxit i
            omfattning och som ställer till stora problem för dem som drabbas.
            Så kallade bluffakturor är ett exempel på förfarande som behöver
            beivras på ett mer effektivt sätt än vad som är möjligt med nuvarande
            lagstiftning. Därför ska Kronofogdemyndigheten prioritera resurser
            till att intensifiera arbetet med att se över lagstiftningen med
            målet att utarbeta förslag till ändringar som gör det svårare
            för kriminella krafter som ägnar sig åt denna typ av bedrägerier.
          </p>
          <p xml:id="i-U5RiFYNH96uDJq8DaKqbjE">
            Utveckla regelverket för att motverka överskuldsättning
          </p>
          <p xml:id="i-7JBJbGUe9oKpbPnPVbVXks">
            De svenska hushållen har en internationellt sett stor skuldbörda
            och kreditrisken har ökat påtagligt den senaste tiden. Det innebär
            en förhöjd risk inte enbart för det enskilda hushållet utan även
            för samhället i sin helhet. Därför är det viktigt att vidareutveckla
            ett ramverk som kan bromsa en osund skuldutveckling i ekonomin
            Kronofogdemyndigheten, behöver lägga mer fokus på att hitta metoder
            för att hjälpa hushåll med stora skulder.
          </p>
          <p xml:id="i-F1PS6SG8L7TC2WWDcMR3aH">
            En mycket viktig uppgift i detta sammanhang är att öka medvetenheten
            om risken för överskuldsättning och hur man undviker att hamna
            i en sådan situation. Kronofogdemyndigheten är redan långt framme
            i denna uppgift, till exempel genom sitt arbete med projektet
            Koll på vardagsekonomin, men det finns mycket kvar att göra på
            detta område. Varje person eller företag som undviker att hamna
            på obestånd är en vinst för samhället.
          </p>
          <p xml:id="i-PjNhhzLasLC8DmjAaz4iFC">
            Vi vill se att Kronofogdemyndigheten ska prioritera inom anslagets
            resurser för arbetet med att ta fram förslag på lagändringar som
            skulle kunna bidra till att minska riskerna för överskuldsättning.
          </p>
          <p xml:id="i-MdnNi5QQvYAkZBbz4u8S7H">
            Aktivt bidra till regelförenklingar
          </p>
          <p xml:id="i-4grxRVPMStw6hiYD4EZZaw">
            En viktig fråga för alla myndigheter är att aktivt verka för
            att förenkla och effektivisera sina verksamheter, så att skattemedlen
            används på ett relevant och så effektivt sätt som möjligt. Det
            gäller även Kronofogdemyndigheten, som bör ges i uppdrag att arbeta
            aktivt med att ta fram förslag till regelförenklingar och lagändringar
            som kan bidra till enklare och effektivare rutiner. Arbetet med
            digitalisering och automatisering av myndighetens verksamhet behöver
            också intensifieras.
          </p>
          <p xml:id="i-PJFCAbhgZqVhY7R3XvYLEt">
            Budgetförslag
          </p>
          <p xml:id="i-LbkLyBKgnGystpPPKpNEzi">
            Tabell 1. Anslagsförslag 2022 för utgiftsområde 3 Skatt, tull
            och exekution
          </p>
          <p xml:id="i-JseZ6L1fw881mVCJVDBbch">
            Tusental kronor
          </p>
          <table>
            <row style="label" xml:id="i-2vBUt6KHQdtNnYVi6FVxrL">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-R1WDEoSKxxcaDT1c1DkWXq">
              <cell>
                1:1
              </cell>
              <cell>
                Skatteverket
              </cell>
              <cell>
                8 202 898
              </cell>
              <cell>
                415 000
              </cell>
            </row>
            <row xml:id="i-Rm8bwT6iHhtjX7xHaiXvNb">
              <cell>
                1:2
              </cell>
              <cell>
                Tullverket
              </cell>
              <cell>
                2 381 672
              </cell>
              <cell>
                90 000
              </cell>
            </row>
            <row xml:id="i-3YruPm3vvT1J3z1RYqtM55">
              <cell>
                1:3
              </cell>
              <cell>
                Kronofogdemyndigheten
              </cell>
              <cell>
                2 145 164
              </cell>
              <cell>
                50 000
              </cell>
            </row>
            <row xml:id="i-AzG1wDX3CKbBrD6hTwwhBX">
              <cell>
                99:1
              </cell>
              <cell>
                Folkräkning
              </cell>
              <cell>
                ±0
              </cell>
              <cell>
                500 000
              </cell>
            </row>
            <row xml:id="i-QSMnH52V5YMWeYmAMDpFcH">
              <cell>
                Summa
              </cell>
              <cell>
                12 729 734
              </cell>
              <cell>
                1 055 000
              </cell>
            </row>
            <row xml:id="i-GLikYCUvm7cwbAzapSH8yf"/>
          </table>
          <p xml:id="i-LsEzsczXjp4AMcsfUzEAN1">
            1:1 Skatteverket
          </p>
          <table>
            <row style="label" xml:id="i-DhrjSLCzNfLCPFbF8sDr6S">
              <cell>
                Förslag 2022
              </cell>
              <cell>
                Beräknat 2023
              </cell>
              <cell>
                Beräknat 2024
              </cell>
            </row>
            <row xml:id="i-3FCsUPgswXwF6PSp7ueBrr">
              <cell>
                Avvikelse från regeringen
              </cell>
              <cell>
                415 000
              </cell>
              <cell>
                350 000
              </cell>
              <cell>
                271 000
              </cell>
            </row>
          </table>
          <p xml:id="i-N3xKGkmraUqBe53En2L57Z">
            Vi ökar anslaget jämfört med regeringen genom att lägga mer medel
            på Skatteverkets arbete med IT-systemförnyelse, bekämpande av
            skattebrott samt Skatteverkets bidrag till återupptagen totalförsvarsplanering
            genom det civila försvaret.
          </p>
          <p xml:id="i-3mETToP8qs41Vjt5P5wr8W">
            Ändamål
          </p>
          <p xml:id="i-CHEZHpnXfUtyL2DYnMEX4W">
            Anslagsökningen får användas till vidareutveckling av IT-systemen
            inom beskattning. Medlen får också användas till att särskilt
            motverka brottslighet som riktar in sig på att utnyttja välfärdssystemen.
          </p>
          <p xml:id="i-XaQqn5W1ezUxVFhMXLrdX3">
            1:2 Tullverket
          </p>
          <table>
            <row style="label" xml:id="i-smpmh6MrXuJq9eVtRtWKG">
              <cell>
                Förslag 2022
              </cell>
              <cell>
                Beräknat 2023
              </cell>
              <cell>
                Beräknat 2024
              </cell>
            </row>
            <row xml:id="i-Sk63sSBdJ3pvBUXb2pc36A">
              <cell>
                Budgetäskande
              </cell>
              <cell>
                20 000
              </cell>
              <cell>
                70 000
              </cell>
              <cell>
                120 000
              </cell>
            </row>
            <row xml:id="i-GLKtYu8c9gGZ7qdZV5BFo4">
              <cell>
                Hantera smuggling av utgående gods
              </cell>
              <cell>
                50 000
              </cell>
              <cell>
                100 000
              </cell>
              <cell>
                150 000
              </cell>
            </row>
            <row xml:id="i-JZsNBVm4JAnPsgtGT3479i">
              <cell>
                IT-satsning
              </cell>
              <cell>
                20 000
              </cell>
              <cell>
                20 000
              </cell>
              <cell>
                20 000
              </cell>
            </row>
          </table>
          <p xml:id="i-XG2coNF2L4r5ocHY3RdPy5">
            Vi anslår utökade medel jämfört med regeringen på Tullverket
            för att genomföra en långsiktig förstärkning med totalt 500 tulltjänstemän
            år 2017–2024 och för att stärka kontrollerna av utgående trafik.
            Vi skjuter också till extra medel jämfört med regeringen på lokaler,
            fordon och teknisk utrustning för kontrollverksamheten, och i
            det ingår medel till underrättelseverksamhet, informationssäkerhet
            och IT-säkerhet samt Tullverkets bidrag till återupptagen totalförsvarsplanering
            genom det civila försvaret.
          </p>
          <p xml:id="i-M4RqXsBrgvR82Jd71p9vki">
            Ändamål
          </p>
          <p xml:id="i-9mea6eZzPxMyNKXnTMenhs">
            Pengarna får användas till Tullverkets rekryteringsprocesser
            vad gäller operativ kapacitet, fordonsscanners, ändamålsenliga
            lokaler och tullstationer.
          </p>
          <p xml:id="i-8UY4iEuCfEPQpec7zoiaSq">
            1:3 Kronofogdemyndigheten
          </p>
          <table>
            <row style="label" xml:id="i-9ZVhNnY4RUnN75WXY81Csv">
              <cell>
                Förslag 2022
              </cell>
              <cell>
                Beräknat 2023
              </cell>
              <cell>
                Beräknat 2024
              </cell>
            </row>
            <row xml:id="i-TuJjaiCYswYQ2L7hmcd17w">
              <cell>
                Avvikelse från regeringen
              </cell>
              <cell>
                50 000
              </cell>
              <cell>
                50 000
              </cell>
              <cell>
                50 000
              </cell>
            </row>
          </table>
          <p xml:id="i-KZ6r5nBsJuwdLPGCwV2reD">
            Vi lägger extra medel jämfört regeringen på Kronofogdens arbete
            med bekämpande av brott som relaterar till överskuldsättningen.
          </p>
          <p xml:id="i-A2F8ZMhAFLNRkFSURC2PJ5">
            99:1 Folkräkning
          </p>
          <table>
            <row style="label" xml:id="i-PticVbaBEPTn5WM4jNwrto">
              <cell>
                Förslag 2022
              </cell>
              <cell>
                Beräknat 2023
              </cell>
              <cell>
                Beräknat 2024
              </cell>
            </row>
            <row xml:id="i-Hgd5ZGBgZGRBdUcd8jrERv">
              <cell>
                Avvikelse från regeringen
              </cell>
              <cell>
                500 000
              </cell>
              <cell>
                ±0
              </cell>
              <cell>
                ±0
              </cell>
            </row>
          </table>
          <p xml:id="i-D58VM4S7WkrgHReUp4K3Ri">
            Sverigedemokraterna anslår 500 miljoner mer än regeringen för
            att kunna initiera en folkräkning.
          </p>
          <p xml:id="i-UoeDdSbpdRZF1EEBoYPddg">
            Ändamål
          </p>
          <p xml:id="i-GYQwfYAygPKmAbbC9x6LqJ">
            Medlen får användas till att bygga upp en personalstyrka som
            arbetar med projektet och för nödvändiga IT-hjälpmedel samt annan
            behövd utrustning så som läsare av biometriska data, exempelvis
            fingeravtryck.
          </p>
        </div>
        <div type="motSignatures">
          <list>
            <item xml:id="i-TxXtyGEx4kiggqUf1ZKRKY">
              Eric Westroth (SD)
            </item>
            <item xml:id="i-RmsF29A8hApGr13Qu5PCXk">
              David Lång (SD)
            </item>
            <item xml:id="i-NhoPcj2wQHdwWPrCiurQWF">
              Anne Oskarsson (SD)
            </item>
            <item xml:id="i-TQfYwFwzngzhxc5JEnAzBe">
              Johnny Skalin (SD)
            </item>
          </list>
        </div>
      </div>
    </body>
  </text>
</TEI>
