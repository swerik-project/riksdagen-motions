<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00288">
  <teiHeader>
    <fileDesc>
      <titleStmt>
        <title>Assistansersättning och FN</title>
        <author corresp="i-6NzqsXjPzSi4BTz8BKo1Rg i-nX9ipUS8FhkbQHkWWytwf">av Christer Winbäck och Ulf Nilsson (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Assistansersättning och FN</title>
          <idno type="rdwebb">GY02So288</idno>
          <rs type="number">So288</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So288/text</ref>
          <ref type="dokument_url_html">http://data.riksdagen.se/dokument/GY02So288</ref>
          <ref type="dokumentstatus_url_xml">http://data.riksdagen.se/dokumentstatus/GY02So288</ref>
          <ref type="doc">http://data.riksdagen.se/fil/A1BDC720-E11D-49B2-B3A0-95E32FFBEC00</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6NzqsXjPzSi4BTz8BKo1Rg</idno>
            <name>Christer Winbäck</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UD2sbc5V9BccgzaQEXSFNd" type="signed"/>
        <correspContext corresp="i-UD2sbc5V9BccgzaQEXSFNd">
          <note type="signatory" corresp="i-6NzqsXjPzSi4BTz8BKo1Rg"/>
          <note type="signatory" corresp="i-nX9ipUS8FhkbQHkWWytwf"/>
        </correspContext>
        <correspAction xml:id="i-5shz8ndtQWP2bScuqwd4q6" type="numbering">
          <date when="2010-10-28"/>
        </correspAction>
        <correspAction xml:id="i-3JLC4a4DBWvb5rmRnAEYfJ" type="submission">
          <date when="2010-10-25"/>
        </correspAction>
        <correspAction xml:id="i-QbUPfcwss3Lt7d1drisH2n" type="transfer">
          <date when="2010-10-25"/>
        </correspAction>
        <correspAction xml:id="i-NXAyPKuCtfx6VQkGah8L54" type="assigned"/>
        <correspContext corresp="i-NXAyPKuCtfx6VQkGah8L54">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9vaw9axd2xLBLdauBgNTQH" type="motBody">
        <div xml:id="i-FveYna8ZVYCJ2V5a164co3" type="motProposal" subtype="förslag">
          <head xml:id="i-4UQzjjoXbSpmZaxXE57rwa">
            Förslag till riksdagsbeslut
          </head>
          <p xml:id="i-BsPMwxekoKMm4PKKRpiGFG">
            Riksdagen tillkännager för regeringen som sin mening vad som
            anförs i motionen om behovet av att i lag förtydliga rätten till
            assistansersättning för att kunna leva upp till FN:s konvention
            om rättigheter för personer med funktionsnedsättning.
          </p>
        </div>
        <div xml:id="i-HpB5YCLHFi8rutEUpJc7eY" type="motContent">
          <head xml:id="i-QQKdKZUWxFE45eFmS8a2gz" type="h1">
            Motivering
          </head>
          <p xml:id="i-9Cgpaxf1bwaNnAn9dei9C9">
            Ett stort antal människor har fått en högre livskvalitet sedan
            den personliga assistansen tillkom 1994. Den har också bidragit
            till ökade möjligheter att delta i samhällslivet. Trots en kraftig
            kostnadsutveckling sedan starten framkommer i utredningen av assistansersättningens
            samhällsekonomiska effekter (Socialstyrelsen 2008-131-27) att
            personlig assistans ändå är en kostnadseffektiv åtgärd som därför
            borde utökas till fler. Förutom att ge personer med funktionsnedsättning
            ett värdigt liv som kan fyllas med mening skapar även LASS arbetstillfällen
            för unga, invandrare och andra personer som har svårt att ta sig
            in på arbetsmarknaden. Den har även bidragit till att personer
            med funktionsnedsättning kunnat inträda på den öppna arbetsmarknaden.
          </p>
          <p xml:id="i-LxjESX6zVJf8rQtBC2Tjtm">
            År 2005 övergick Försäkringskassan till en sammanhållen statlig
            myndighet med nya möjligheter att få enhetliga arbetsrutiner och
            tillämpningar. Försäkringskassan, precis som andra statliga myndigheter,
            använder sig av olika dokument för att föra ut intern och extern
            information. Det som enbart skickas ut internt är av den arten
            att det rör handläggning och administrativa rutiner.
          </p>
          <p xml:id="i-8pP77JejwipgcXfDZJF5UF">
            Hösten 2007 publicerade Försäkringskassan ett så kallat informationsmeddelande
            (IM) på det interna datanätverket, vilket fått mycket negativa
            konsekvenser för personer med funktionsnedsättning. Ett IM ska
            vara en källa till information internt till berörda handläggare
            om t ex betalningsrutiner och andra administrativa rutiner. Hösten
            2007 var det istället ett rättsligt ställningstagande. När Försäkringskassan
            vill informera allmänheten om en ny rättslig tolkning ska den
            läggas ut på Försäkringskassans officiella hemsida som ett rättsligt
            ställningstagande. Denna gång var innehållet i IM 2007:161 inte
            avsett att tjäna som hjälp i de administrativa rutinerna utan
            var en specifik tolkning av hur en lag skulle tolkas. Tillämpningen
            innebar att enskilda personer fick färre assistanstimmar eller
            att de rent av drogs in. Detta fick ske trots att inga förändringar
            skett som skulle ha föranlett en minskning eller indragning. Detta
            utgör en fara för rättssäkerheten. Kritik har framförts kring
            denna hantering.
          </p>
          <p xml:id="i-V7iJik7njdddQKhSNAE43Z">
            Denna nya tillämpning från FK har bland annat inneburit att man
            som individ inte längre har rätt att få hjälp med de grundläggande
            behoven trots att man behöver hjälp med av- och påklädning, med
            måltider m.m. Den nya handläggningen innebär i realiteten att
            man inte längre har individens behov och integritet i fokus.
          </p>
          <p xml:id="i-HPpg93b4XeGsJMPwaMtE3Q">
            Försäkringskassans linje har drivits sedan 2007. I juni 2009
            föll en dom i Regeringsrätten, mål nr 5321-07, 2009-06-17, som
            kommer att få omfattande negativa konsekvenser för många personer
            med funktionsnedsättning. I domen snävar Regeringsrätten in begreppet
            grundläggande behov till att enbart gälla sådana hjälpbehov som
            uppfattas som mycket privata och känsliga för den personliga integriteten
            och där den funktionshindrade måste anses ha ett särskilt intresse
            av att kunna bestämma vem som ska ge sådan hjälp och hur den ska
            ges. Detta innebär i praktiken att handläggaren bedömer vad som
            är privat, känsligt och när det finns ett särskilt intresse att
            själv få bestämma och inte den enskilde själv. På detta sätt fråntas
            individen rätten att fatta beslut om det som är mest privat, vilket
            i högsta grad torde kränka den personliga integriteten.
          </p>
          <p xml:id="i-WsqhPRo6iHWEDwAAh3jo11">
            Precis som Försäkringskassan har Regeringsrätten också en restriktiv
            bedömning av de grundläggande behoven i LSS. Delaktighet i samhällslivet,
            självbestämmande och jämlikhet i levnadsvillkor som var ledord
            vid tillkomsten av LSS hamnar nu helt i skymundan. En grundbult
            i LSS återfinns i 7 § där individens rätt till goda levnadsvillkor
            lagfästs. Begreppet goda levnadsvillkor innebär att en persons
            livssituation ska jämföras med en person utan funktionsnedsättning,
            man ska kunna leva som andra. I förarbetena till LSS står att
            en sammanvägning av medicinska, sociala och psykologiska faktorer
            ska göras. Detta visar på att det krävs en helhetssyn. Försäkringskassans
            och Regeringsrättens tolkning visar dock på motsatsen.
          </p>
          <p xml:id="i-3Nf4SLRxMV4hS8TLKGCkk9">
            FN:s internationella konvention om rättigheter för personer med
            funktionsnedsättning antogs av Sverige hösten 2008. I artikel
            3 i denna konvention ligger principerna om icke-diskriminering,
            fullständigt och faktiskt deltagande och inkludering i samhället,
            lika möjligheter och principen om individuellt självbestämmande
            innefattande frihet att göra egna val samt enskilda personers
            oberoende. Genom Försäkringskassans och nu senast genom Regeringsrättens
            prejudicerande dom diskrimineras personer med funktionsnedsättning
            vad avser möjligheten att bilda familj, att arbeta och att leva
            ett liv i övrigt som är jämlikt andra. Den nya tolkningen av LSS
            kring tolkning av de grundläggande behoven går stick i stäv mot
            FN-konventionen.
          </p>
          <p xml:id="i-2ozsWRD455j2g8aprBbJeC">
            För att garantera personer med funktionsnedsättning deras mänskliga
            rättigheter måste rätten till arbete, att bilda familj och i övrigt
            leva jämlikt förtydligas i LSS. Med utgångspunkt från Försäkringskassans
            alltmer restriktiva bedömningar vad beträffar grundläggande behov
            enligt 9 a § LSS finns anledning att även tydligare definiera
            vad vi menar med grundläggande behov. Detta för att lagens intentioner
            inte ska urholkas.
          </p>
          <p xml:id="i-QfpGA5BoNGBY5pUPS8qep9">
            Detta bör riksdagen ge regeringen till känna.
          </p>
        </div>
        <div xml:id="i-XrPs5Ur6BmHosLr8eREMQm" type="signatureBlock">
          <list xml:id="i-Q4NGsFReo5CQpL6ajj58m8">
            <item xml:id="i-TE9cdymoTcfwU28q9MUR8z" who="i-6NzqsXjPzSi4BTz8BKo1Rg" type="signature">
              Christer Winbäck (FP)
            </item>
            <item xml:id="i-Hh8B6XJDcpZtxtUtrHniNJ" who="i-nX9ipUS8FhkbQHkWWytwf" type="signature">
              Ulf Nilsson (FP)
            </item>
          </list>
        </div>
      </div>
    </body>
  </text>
</TEI>
