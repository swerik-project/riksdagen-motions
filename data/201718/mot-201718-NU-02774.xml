<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-02774">
  <teiHeader>
    <fileDesc>
      <titleStmt>
        <title>Moderniserad privatkopieringsersättning</title>
        <author corresp="i-M1BGVoUpAkXK7M1XiJWRAe">av Niclas Malmberg (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2774 av Niclas Malmberg (MP)</title>
          <idno type="rdwebb">H5022774</idno>
          <rs type="number">2774</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5022774/text</ref>
          <ref type="dokument_url_html">http://data.riksdagen.se/dokument/H5022774</ref>
          <ref type="dokumentstatus_url_xml">http://data.riksdagen.se/dokumentstatus/H5022774</ref>
          <ref type="docx">http://data.riksdagen.se/fil/CAEDBC58-C7A6-42DC-BE7D-9D523DA868AE</ref>
          <ref type="pdf">http://data.riksdagen.se/fil/02AC3023-C9CF-4E1A-A024-065AEBCEF8FB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M1BGVoUpAkXK7M1XiJWRAe</idno>
            <name>Niclas Malmberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JemG1fg89fztE18gSpWuHC" type="signed"/>
        <correspContext corresp="i-JemG1fg89fztE18gSpWuHC">
          <note type="signatory" corresp="i-M1BGVoUpAkXK7M1XiJWRAe"/>
        </correspContext>
        <correspAction xml:id="i-WudQxRfqEWeTb87WuqXGpC" type="submitted">
          <date when="2017-10-04"/>
          <time when="15:03:27"/>
        </correspAction>
        <correspAction xml:id="i-EZ5BZmwdkqZNzhGnWziPJT" type="reviewed">
          <date when="2017-10-04"/>
          <time when="15:59:09"/>
        </correspAction>
        <correspAction xml:id="i-QtA2KV13VUaixzvSGLwzex" type="referred">
          <date when="2017-10-13"/>
        </correspAction>
        <correspAction xml:id="i-EMaUwtiTrVWgUbYLwBUgQB" type="assigned">
          <date when="2018-10-15"/>
          <time when="15:31:59"/>
        </correspAction>
        <correspContext corresp="i-EMaUwtiTrVWgUbYLwBUgQB">
          <ref type="assignedTo">Näringsutskottet</ref>
        </correspContext>
        <correspAction xml:id="i-Apy1fKuZNBjyHZAHPzS2a3" type="behandlas_i"/>
        <correspContext corresp="i-Apy1fKuZNBjyHZAHPzS2a3">
          <ref type="uppgift">2017/18:NU14</ref>
          <ref type="ref_dok_id">H501NU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU14</ref>
          <ref type="ref_dok_titel">Förstärkt följerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JATkWKV9ALNCDhzxV9jdQV" type="motHeader">
        <div xml:id="i-XrZwRH2dgXCbEYZpgfqGuM" type="motTitle">
          Motion till riksdagen 2017/18:2774 av Niclas Malmberg (MP) Moderniserad
          privatkopieringsersättning
        </div>
      </div>
      <div xml:id="i-8JoY525x4TUMscE52dYVuv" type="motBody">
        <div xml:id="i-L1QdFXeU8Rj61qYs3TxzeM" type="motProposal" subtype="förslag">
          <head xml:id="i-BB8jCVnsta8tj5PJ8btFL3">
            Förslag till riksdagsbeslut
          </head>
          <list xml:id="i-UZdueUEYJ5gzzpTTp8VEbQ">
            <item xml:id="i-Y8fz925rQnMU7or9XQMRT7" sortKey="Yrkande 1">
              Riksdagen ställer sig bakom det som anförs i motionen om att
              se över förutsättningarna att följa det finska systemet för privatkopieringsersättning
              och tillkännager detta för regeringen.
            </item>
          </list>
        </div>
        <div xml:id="i-2nFFaraEo4mppzqpn1BcD6" type="motContent">
          <head xml:id="i-CQWceHN4hvarNPSnTG1vAV" type="h1">
            Motivering
          </head>
          <p xml:id="i-HBEMejJCNJN9UqXJ6CgKJn">
            Enligt EU:s så kallade infosocdirektiv får medlemsstaterna enbart
            tillåta kopiering för privat bruk om rättighetshavarna får en
            ”rimlig kompensation” för kopieringen. Men infosocdirektivets
            krav på rimlig kompensation är allmänt hållet och det finns ett
            betydande utrymme för nationell rätt när det gäller förutsättningarna
            för rätt till kompensation, nivån på denna och systemets utformning
            i övrigt.
          </p>
          <p xml:id="i-6aqnHV2JiubB4UikbmMK8T">
            Den modell som valts i Sverige är att en näringsidkare som i
            sin yrkesmässiga verksamhet tillverkar eller till landet inför
            anordningar, på vilka ljud eller rörliga bilder kan tas upp och
            som är särskilt ägnade för framställning av exemplar av verk för
            privat bruk, betalar en särskild ersättning som är bestämd i lagen.
            Ersättningen ska gå till de upphovspersoner vars verk har sänts
            ut i radio eller tv eller getts ut på anordningar genom vilka
            de kan återges. I Sverige administreras och fördelas ersättningen
            till upphovsrättsinnehavarna av Copyswede.
          </p>
          <p xml:id="i-ReUGMoUWoGVk5trCCijM4">
            I Finland har man valt en annan modell. Från den 1 januari 2015
            gäller att kompensationen för framställning av exemplar av verk
            för enskilt bruk betalas med anslag i statsbudgeten.
          </p>
          <head xml:id="i-6WyD9foqfEHzaePZQLJFha" type="h2">
            Privatkopieringsersättning i Sverige
          </head>
          <p xml:id="i-CBJnpeWBsdQuY7zzHLa1dX">
            Högsta domstolen har i en dom den 10 juni 2016 (mål nr T 2760-15)
            klargjort förutsättningarna för privatkopieringsersättning. Domstolen
            sammanfattade i domen EU-domstolens praxis enligt följande:
          </p>
          <p xml:id="i-UUroSNzNhwdvtjXLJ9kPHa">
            Kompensationen ska ses som en ersättning för den skada som rättighetshavarna
            kan orsakas till följd av den inskränkning i ensamrätten för privatkopiering
            som föreskrivs i medlemsstaten. Systemet behöver inte – som det
            svenska – vara knutet till vissa upptagningsanordningar utan kan
            organiseras på annat sätt. I de fall där ersättningen finansieras
            genom en avgift på upptagningsanordningar strider det mot infosocdirektivet
            att inte göra skillnad mellan olika slag av anordningar; det ska
            inte utgå någon ersättning när det är uppenbart att en anordning
            ska användas kommersiellt. Om en anordning däremot har tillhandahållits
            för privat bruk, är det inte nödvändigt att fastställa att det
            faktiskt har gjorts några privatkopior. Den omständigheten att
            det är möjligt att använda anordningen för privatkopiering är
            i sig tillräcklig. Alla jämförbara anordningar ska i princip behandlas
            lika. Vidare har det normalt inte någon betydelse att en anordning
            har fler funktioner än privatkopiering och att kopieringsfunktionen
            är underordnad de andra funktionerna. Frågan om ett visst nationellt
            system ger en rimlig kompensation åt rättighetshavarna ska bedömas
            med beaktande av samtliga omständigheter. Avgörande är om systemet
            i sin helhet ger en rimlig kompensation, varvid rättighetshavarnas
            intressen ska vägas mot användarnas. Kompensation behöver inte
            utgå till den rättighetshavare som orsakas bara en obetydlig skada
            (jfr skäl 35 i direktivet). Det är upp till medlemsstaterna att
            bestämma var gränsen ska gå. (Se bl.a. EU-domstolens dom i Padawan,
            mål C-467/08, EU:C:2010:620, och i Nokia, mål C-463/12, EU:C:2015:144.)
          </p>
          <p xml:id="i-3aV91mXA5ZRZJgtdj4ZSUN">
            Det ovan nämnda målet i Högsta domstolen gällde vissa mobiltelefoner
            som har många olika funktioner och som kan användas bl.a. för
            kopiering av film och musik. I domen slår Högsta domstolen fast
            hur man bör se på kravet att anordningarna ska vara särskilt ägnade
            för privatkopiering. Avgörande är enligt domstolen om anordningarna
            har egenskaper som gör dem i hög grad lämpade för privatkopiering.
            Dessutom måste man kunna anta att de kommer att användas för privatkopiering
            i en inte oväsentlig omfattning. Vid bedömningen kan man ta hänsyn
            till lagringskapacitet, användar­vänlighet, pris och andra egenskaper.
            Enligt domstolen var de aktuella mobiltelefonerna särskilt ägnade
            för privatkopiering. Ersättning ska därför utgå för importen.
          </p>
          <head xml:id="i-PH8xdMbwGrgMU9j5McgCaC" type="h2">
            Sveriges tillämpning otidsenlig
          </head>
          <p xml:id="i-uQJch22ixem2R5kpuFisC">
            Med Högsta domstolens dom står det klart att Sveriges syn på
            privatkopierings­ersättning är otidsenlig. När lagstiftningen
            infördes var de tekniska begränsningarna sådana att i princip
            användes en apparat för en funktion, till exempelvis en kassett­bandspelare
            för att spela kassetter. Men med de multifunktioner som finns
            med moderna mobiltelefoner är det långt ifrån självklart att en
            mobil kommer att användas för just privatkopiering bara för att
            möjligheten finns. Innehavaren kanske tvärtom har köpt telefonen
            för att kunna telefonera.
          </p>
          <p xml:id="i-RCfsMVptzmFinkNDwvEjAF">
            Det kan därför vara intressant att följa det finska exemplet,
            som ger upphovs­personerna ersättning för privatkopiering, utan
            att finansieringen sker riktad mot innehav av apparater med väldigt
            svag koppling till möjlighet att just privatkopiera. Vidare är
            dagens system utformat så att enbart ljud och rörlig bild kommer
            ifråga för privatkopieringsersättning, inte bilder. Även upphovsrättsskyddade
            bilder omfattas av betydande privatkopiering, varför det i ett
            moderniserat system är rimligt att även inkludera ersättning för
            bilder.
          </p>
          <head xml:id="i-7UZVHjv7QQP2zLfqFbmBJk" type="h2">
            Privatkopieringsersättning i Finland
          </head>
          <p xml:id="i-SF7rQKY7ctaGtYR3UnqV2W">
            I den finska regeringens proposition (RP 249/2014 rd) föreslogs
            att upphovsrättslagen ändras så att kompensationen för framställning
            av exemplar av verk för enskilt bruk betalas med anslag i statsbudgeten.
            Riksdagen remitterade den 26 november 2014 regeringens proposition
            till kulturutskottet för beredning. Utskottet föreslog i sitt
            betänkande (KuUB 14/2014 rd) den 2 december 2014 att riksdagen
            skulle godkänna lagförslaget utan ändringar, dock med ett förslag
            till uttalande (se nedan). Riksdagen godkände lagförslaget och
            uttalandet den 10 december 2014 (RSv 239/2014 rd). Lagändringarna
            trädde i kraft den 1 januari 2015.
          </p>
          <p xml:id="i-LTnMTMVvXnKsPbQd9KNHsN">
            I propositionen angavs som allmän motivering bl.a. följande:
          </p>
          <p xml:id="i-KmDtrJ3axPHXeiaEDMs4bf">
            Inflödet av kompensationsavgiften som steg till cirka 12 miljoner
            euro åren 2004–2008, med en temporär ökning med cirka 3 miljoner
            euro år 2007 på grund av digitalövergången, har sjunkit till cirka
            6,5–7 miljoner euro åren 2011–2013. Inflödet beräknas uppgå till
            cirka 5 miljoner euro år 2014. Nedgången i inflödet av kompensationsavgiften
            till denna nivå har negativa konsekvenser för verksamhetsförutsättningarna
            för aktörer inom kreativt arbete. Inflödet kan inte betraktas
            som rimlig kompensation för privatkopiering, som under 2011–2013
            inte visat tecken på att minska. Det har inte funnits förutsättningar
            för att utöka antalet anordningar som omfattas av kompensationsavgiften
            eller för att höja avgiften.
          </p>
          <p xml:id="i-QeX4W8jBVH6heCD4KUEpQe">
            Utbudet av anordningar för privatkopiering har blivit mångsidigare.
            Kopiering av verk har övergått från traditionella inspelningsunderlag
            och -medier som i stort sett endast lämpar sig för inspelning
            och kopiering till anordningar som också kan användas för andra
            ändamål än kopiering och inspelning. Direkt licensiering av material
            håller också på att utvecklas, men detta uppskattas inte åtminstone
            på kort sikt minska sådan privatkopiering som omfattas av kompensation.
            Konsekvensen av ovan beskrivna utvecklingen är att det inte ackumuleras
            kompensationsavgift för alla sådana inspelningsunderlag och -medier
            som verk spelas in på för enskilt bruk på det sätt som lagen avser.
          </p>
          <p xml:id="i-VgTw7o8feZdPoPhxkeQ8kr">
            […]
          </p>
          <p xml:id="i-GJLEe3cJ6sMhEvoGLgtTh2">
            I regeringspropositionen föreslås det att man inför ett nytt
            system, där man finansierar kompensationen för privatkopiering
            med ett ramtillägg i statsbudgeten. Kompensationen ska till sin
            storlek vara sådan att den så som avses i informationssamhällsdirektivet
            kan betraktas som en rimlig kompensation (fair compensation) för
            framställning av exemplar av verk för enskilt bruk.
          </p>
          <p xml:id="i-P9ue1VVsfV3a9GaUs1prfu">
            När staten genom lagstiftningen tillåter framställning av exemplar
            för enskilt bruk och därigenom inskränker upphovsrätten och när
            informationssamhällsdirektivet i sådana fall förutsätter att upphovsmännen
            får kompensation, men när det samtidigt inte går att samla in
            tillräckligt med avgifter som en del av försäljningspriset för
            inspelningsunderlag, är det motiverat att staten står för kompensationen
            av privatkopieringen med skattemedel.
          </p>
          <p xml:id="i-CY42xRHqsZKMGYr1pLvXUg">
            Överväganden som också uttrycktes i propositionen var bl.a. att
            en kompensation som ingår i statsbudgeten garanterar ett stabilt
            system som inte är beroende av om alla inspelningsunderlag och
            inspelningsmedier som i betydande grad används för privatkopiering
            omfattas av avgiften vid en viss tidpunkt eller inte. Propositionen
            pekade också på att de administrativa kostnader som avgiften orsakat
            för olika led inom handeln kommer att försvinna, att konsumentpriserna
            på inspelningsunderlag och inspelningsmedier kommer att sänkas,
            att det inte längre kommer att behövas någon organisation för
            att administrera kompensationsavgiften samt att övervaknings-
            och granskningsuppgifter för tullmyndigheter och regionalförvaltningsverken
            upphör. Regeringen menade också att tillförlitligheten när det
            gäller utredning av privatkopiering förbättras eftersom utredningsverksamheten
            sker via ett oberoende forskningsinstitut som godkänts av undervisnings-
            och kulturministeriet.
          </p>
          <p xml:id="i-RsLVNLPSQQc3YJJmkok6x">
            Kulturutskottet ansåg i sitt betänkande att propositionens förslag
            har klart positiva konsekvenser. Kulturutskottet föreslog dock
            följande uttalande från Riksdagen.
          </p>
          <p xml:id="i-UTMxFz8Z7w5ujmb6psHaUE">
            Riksdagen förutsätter att regeringen har beredskap att differentiera
            finansieringen av kompensationsavgiften exempelvis genom att vid
            sidan av budgetfinansiering också ta i bruk ett täckande anordningsbundet
            avgiftssystem, om det inte med statlig finansiering är möjligt
            att betala en rimlig ersättning (fair compensation) för privatkopiering
            i överensstämmelse med EU:s informationssamhällsdirektiv 2001/29/EG.
            Utskottet [sic] förutsätter att regeringen lämnar en rapport om
            saken till kulturutskottet före utgången av 2018.
          </p>
          <head xml:id="i-H5R1ui2xCfU5zwfgrvNXhS" type="h2">
            För- och nackdelar med att följa det finska exemplet
          </head>
          <head xml:id="i-GSDMbyWmk7r6GktEa37yEf" type="h1">
            Nackdelen med att följa det finska exemplet är att belastningen
            på statsbudgeten ökar.
          </head>
          <p xml:id="i-JwWKvVpNjy7xVZZYZ8i5d6">
            Fördelen är att ett mer långsiktigt stabilt system kan inrättas,
            där upphovspersoner får skäligt betalt utan att finansieringen
            sker mer eller mindre slumpmässigt/godtyckligt. En ytterligare
            fördel är att kostnaderna för administration kan minska, vilket
            ger utrymme att vidga ersättningen till upphovspersoner.
          </p>
          <p xml:id="i-WVdJr45TBWSzWw3v8nEVxF">
            Före utgången av 2018 ska en utvärdering av konsekvenserna i
            Finland stå klar. Hur det nya systemet faktiskt har fallit ut
            i Finland är förstås viktigt att veta inför en eventuell förändring
            i Sverige. Under 2018 bör därför en översyn göras för att utreda
            förutsättningarna för att följa det finska exemplet, vilket riksdagen
            bör ge regeringen till känna.
          </p>
        </div>
        <div xml:id="i-6kGusDq77bx1y5ac8PfP9p" type="motSignatures">
          <list xml:id="i-Rr415k7pjw6bDSYR9hf766">
            <item xml:id="i-WjkntJXop15eMTc6Zc2rnd">
              Niclas Malmberg (MP)
            </item>
          </list>
        </div>
      </div>
    </body>
  </text>
</TEI>
