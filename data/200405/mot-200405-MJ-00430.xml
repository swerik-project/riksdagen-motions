<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_430/mot_200405_MJ_430-0001.pdf"/>
      <pb facs="riksdagen-motions-pdf/data/200405/mot_200405_MJ_430/mot_200405_MJ_430-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ430 pnr: c707
          </p>
          <p>
            Motion till riksdagen 2004/05:MJ430
          </p>
          <p>
            av Kerstin Lundgren (c)
          </p>
          <p>
            Öppet landskap i storstadsregionen
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av en politik för öppna landskap i Stockholms-
            och Mälarregionen.
          </p>
          <p>
            Motivering
          </p>
          <p>
            Tänk Stockholms- och Mälarregionen omgivet av ett igenväxt landskap
            eller utan gröna lungor. Det skulle vara ett grundskott mot de
            värden som oerhört många ser som en självklar del av vår storstadsmiljös
            livskvalitet. Till den räknas inte bara den bebyggda staden med
            alla kvaliteter den har, utan också det omgivande landskapet.
            För många är det en källa till lugn, rekreation och ivskvalitet,
            något som har extra stor betydelse för alla oss som lever i storstadsmiljön.
            Det är därför med stor oro som jag tar del av de rapporter som
            kommer rån Jordbruksverket som talar om att så mycket som 40 96
            av åkermarken i Svealands slättbygder kommer att tas ur bruk.
            Detta beroende på att lönsamheten i det svenska jordbruket försämras
            så kraftigt. Bakom betade skogsbryn och öppna slätter finns en
            bonde som kämpar för en lönsamhet i produktionen. Det är de gröna
            näringarna som håller odlingslandskapet i hävd. Om politiken inte
            skyndsamt läggs om, riskerar många av våra jordbruksföretag att
            upphöra. För varje bonde som tvingas sluta går en del av vår odlings-
            och landsbygdskultur i graven. För varje bonde som tvingas sluta,
            tappar vi alla en aktiv miljöarbetare. Det är hög tid att se värdet
            av de gröna näringarna och inse att det både handlar om vår valfrihet
            som konsument, när det gäller livsmedelsförsörjning och vår livsmiljö
            i storstaden. Självklart handlar det om generella åtgärder för
            att lyfta av jordbrukets ryggsäck. Det gäller att inte straffa
            ut det svenska jordbruket genom straffbeskattning. Centerpartiet
            har i annat sammanhang anvisat åtgärder för att komma till rätta
            med detta. Men, det handlar också om
          </p>
          <pb facs="riksdagen-motions-pdf/data/200405/mot_200405_MJ_430/mot_200405_MJ_430-0002.pdf"/>
          <p>
            2004/05:MJ430
          </p>
          <p>
            att ta fasta på de speciella villkor som gäller för de gröna
            näringarna i storstadsmiljön med många intressekonflikter. Det
            handlar om äganderättens ställning, om intrångsersättningar, om
            kostnader som följer för det enskilda företaget av att intressekonflikterna
            är mer komplicerade. Det sistnämnda leder till att myndigheter
            kan lägga en död hand över företagsutvecklingen under långa utrednings-
            eller beslutstider. Det kan också handla om kostnader som drabbar
            den enskilde företagaren som måste forsla bort skrot som dumpas
            på ägorna. Det finns således skäl att söka utveckla politiken
            för att åtgärda dessa frågor så att också särskilda hänsyn kan
            tas till de speciella förutsättningar som gäller för de gröna
            näringarna i storstadens omland. Detta krävs för att vi ska slippa
            ett landskap i vår region som består av tistlar och lövsly.
          </p>
          <p>
            Stockholm den 3 oktober 2004
          </p>
          <p>
            Kerstin Lundgren (c)
          </p>
        </div>
      </div>
    </body>
  </text>
</TEI>
