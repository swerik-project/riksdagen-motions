<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00296">
  <teiHeader>
    <fileDesc>
      <titleStmt>
        <title>Patientstyrd rapportering av läkemedelsbiverkningar</title>
        <author corresp="i-VRHymVx7EsX48sg7b5qmpS">av Jan Lindholm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Patientstyrd rapportering av läkemedelsbiverkningar</title>
          <idno type="rdwebb">GX02So296</idno>
          <rs type="number">So296</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So296/text</ref>
          <ref type="dokument_url_html">http://data.riksdagen.se/dokument/GX02So296</ref>
          <ref type="dokumentstatus_url_xml">http://data.riksdagen.se/dokumentstatus/GX02So296</ref>
          <ref type="doc">http://data.riksdagen.se/fil/BC542F48-A16A-49D6-BC49-E3E39B5CF6C8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DTjqx7Aozm1Rj2WRYquTQU" type="signed"/>
        <correspContext corresp="i-DTjqx7Aozm1Rj2WRYquTQU">
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="numbering" xml:id="i-YbCQoD7nnyePEtYotuaVzC">
          <date when="2009-10-05"/>
        </correspAction>
        <correspAction type="submission" xml:id="i-SaS4WT3wcwmawT6f6f3NBU">
          <date when="2009-09-30"/>
        </correspAction>
        <correspAction type="transfer" xml:id="i-7u4NnSiTptQ9siCNnKRGYp">
          <date when="2009-09-30"/>
        </correspAction>
        <correspAction type="assigned" xml:id="i-Hz2gyXMMLnrW5TK22Bb6jX"/>
        <correspContext corresp="i-Hz2gyXMMLnrW5TK22Bb6jX">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-5ydxvoA4wrPvFWjFMfCWSj">
            Förslag till riksdagsbeslut
          </head>
          <p xml:id="i-6z2ieRwHhhFymXiuwfAyMn">
            Riksdagen tillkännager för regeringen som sin mening vad som
            anförs i motionen om betydelsen av patientstyrd rapportering av
            läkemedelsbiverkningar, organiserad av en oberoende konsumentorganisation
            med adekvat kompetens.
          </p>
        </div>
        <div type="motContent">
          <head type="h1" xml:id="i-ASgNWuz1tH6HQzSh6ypxSA">
            Inledning
          </head>
          <p xml:id="i-EpFigc4pJEQYr5BuV8i8gB">
            Oönskade effekter av läkemedelsanvändning är en kanske mer aktuell
            fråga i dag än någonsin tidigare. Den ena skandalen efter den
            andra rullas upp i medierna. Under- och överförskrivning, felaktig
            förskrivning och total okunskap i fråga om kombinationseffekter
            av ett stort antal olika preparat är några av problemen. Allt
            fler fall lyfts fram i medier och oron ute i samhället växer.
          </p>
          <p xml:id="i-BaxiCzQSqAe3Mys8NJJF9">
            Läkemedel gör, rätt använda, stor nytta, och många insatser i
            vården är omöjliga utan läkemedel. Nya och alltmer sofistikerade
            läkemedel ger vården ständigt nya möjligheter. Tyvärr ökar dock
            samtidigt de negativa effekterna av läkemedelsanvändningen. Den
            svenska läkarkåren har aldrig varit bra på att rapportera in biverkningar,
            särskilt inte oväntade sådana. Detta är läkarkårens egna organisationer
            väl medvetna om.
          </p>
          <p xml:id="i-YAXYAyFb2aRRv4GasJ5Gwi">
            Kunskap om biverkningar byggdes bland annat upp under åren 1992
            till 2006 genom arbete inom Konsumentinstitutet Läkemedel och
            Hälsa, Kilen. När den borgerliga regeringen vid sitt maktövertagande
            2006 valde att dra undan det ekonomiska stödet lades verksamheten
            i stort sett ned. Vi ser nu ett växande behov av kompetens på
            området. Regeringen har fram tills nu haft en annan uppfattning,
            och våra propåer har avslagits. Vår förhoppning är dock att verkligheten
            även ska bli synlig för regeringen och att vår framställan därmed
            ska leda till åtgärder.
          </p>
          <head type="h1" xml:id="i-TsD1x1XWVVCEHnucjijtNY">
            Bakgrund
          </head>
          <p xml:id="i-X9NDK1QP5QVkrcVBX4WyHe">
            Kilen, Konsumentinstitutet Läkemedel och Hälsa, grundades 1992.
            Kilens arbete har handlat om att ge råd och stöd till människor
            drabbade av läkemedelsberoende och andra läkemedelsbiverkningar
            samt att sprida sina kunskaper och erfarenheter till alla de grupper
            som berörs, vilket innebär en spridning till i stort sett hela
            samhället.
          </p>
          <p xml:id="i-1HByvfY1wNo9XKQitsQgF">
            Kilen har också anordnat föreläsnings- och utbildningsverksamhet
            och arrangerat ett flertal större nationella konferenser. År 1995
            arrangerades den första konferensen med titeln Läkemedelsberoende
            i ett nordiskt perspektiv, som sedan kom att följas av ytterligare
            tre konferenser på temat i olika nordiska länder.
          </p>
          <p xml:id="i-Q1EYKWwUPNqkhqYxr33ZMr">
            År 1997 startade Kilen en konsumentdatabas som tar emot rapporter
            från konsumenter och anhöriga om läkemedelsbiverkningar. Sammanställningar
            av rapporterna har redovisats vid nationella och internationella
            seminarier samt i publicerade rapporter.
          </p>
          <p xml:id="i-6XMjyQpw1Xhd1aXcSf9obU">
            Grunden för Kilens arbete är den dagliga kontakten med råd- och
            hjälpsökande. I dag utgörs den av ett erfarenhetsmaterial byggt
            på möten och kontakter med mer än 35 000 människor med egna läkemedelsproblem
            och därutöver lika många anhöriga och professionella.
          </p>
          <p xml:id="i-CTC5XNPX9PoPLiWChMrCnb">
            I november 2001 arrangerade Kilen, tillsammans med Sveriges konsumentråd
            och med stöd av samtliga riksdagspartier, en konsumenthearing
            med rubriken Läkemedelsskador och Ansvar.
          </p>
          <p xml:id="i-FWS5Sa8PpLHf5kSqJwbm5S">
            Under senare år har Kilen också arrangerat ett flertal konsumenthearingar
            om läkemedelshantering, biverkning och beroendeproblematik, ofta
            i samverkan med alla riksdagspartierna.
          </p>
          <p xml:id="i-66oojv2mMPx5sDxUpA91q8">
            I dag har Kilen, trots uteblivet statligt stöd, fortfarande ett
            omfattande internationellt nätverk bestående av både myndigheter
            och konsumentorganisationer som alla verkar för att utveckla arbetet
            med biverkningsrapportering, ökad läkemedelssäkerhet och rationell
            läkemedelshantering.
          </p>
          <p xml:id="i-3Ub1WLwxvGDne9BghLGxcv">
            Internationellt har Kilens arbete, inte minst från WHO:s sida,
            rönt stor uppmärksamhet och uppskattning. Konsumentrapportering
            har visat sig komplettera professionens rapportering av läkemedelsbiverkningar
            och därmed bidragit till nytta och riskvärdering av de läkemedel
            som finns på marknaden.
          </p>
          <p xml:id="i-3A6KcmctzCKorjoYWVyMgc">
            Kilen har fått ekonomiskt stöd från bland annat EU, Apoteket
            AB, Sida, Folkhälsoinstitutet och staten i form av Dagmarpengar
            samt genom regeringsbeslut åren 20012006. Finansieringen har dock
            inte varit långsiktig utan avsett kortare perioder, 13 år.
          </p>
          <p xml:id="i-Dbz8YYQyE8csouGavam1p7">
            År 2006 stoppade regeringen det statliga stödet till Kilen, och
            institutet inledde en avveckling av verksamheten. I februari 2007
            beslutade regeringen att ge 1 miljon kronor i avvecklingsbidrag,
            detta till trots tvingades institutet Kilen i konkurs en månad
            senare.
          </p>
          <p xml:id="i-LtBEmEiAJHeW4WpgcBTodw">
            Konsumentföreningen Kilen fortsätter sitt arbete med små resurser
            och är beredd att åter uppta arbetet och rollen som en oberoende
            konsumentorganisation inom läkemedelsområdet.
          </p>
          <p xml:id="i-McbvbhzNws1SYGW6QeDSrs">
            Genom att den nya regeringen tog bort anslagen till Kilen förlorade
            Sverige en ledande position vad gäller konsumentrapportering av
            läkemedelsberoende och läkemedelssäkerhet i ett konsumentperspektiv.
          </p>
          <head type="h1" xml:id="i-JubFYtmp4wdmkCUNAmNetR">
            Rapportering av biverkningar av läkemedel
          </head>
          <p xml:id="i-HsU7gUcByGVquYrqZYL3f6">
            Socialministern angav två motiv för att efter valet 2006 avsluta
            det ekonomiska stödet till konsumentrapportering av läkemedelsbiverkningar
            hos Kilen. Dels att Läkemedelsverket får i uppdrag att sköta konsumentrapporteringen
            som en ny verksamhet, dels att socialministern hade fullt förtroende
            för att läkarna på vårdcentralerna kan hantera patienter med beroende
            och andra biverkningar.
          </p>
          <p xml:id="i-Ga8FWyS1ohd4rQChJnRfyw">
            Läkemedelsverkets arbete med att utveckla en funktion för allmänheten
            att rapportera in biverkningar har nu pågått i cirka två år. Fram
            till september 2008 har Läkemedelsverket fått in 67 rapporter.
            Till volymen motsvarar det ungefär en tjugondel av den rapporteringsvolym
            som under samma tidsrymd registrerades av Kilen under de år man
            fick offentligt stöd.
          </p>
          <p xml:id="i-AN6myU5jrTvnM2pzH9r1s4">
            Läkemedelsverkets system kallas för en interaktiv rapportering
            vilket innebär att man kan rapportera direkt på Läkemedelsverkets
            hemsida. Rapporteringen till Kilen skedde i huvudsak genom telefonsamtal
            där följdfrågor kunde ställas varför det materialet är mer användbart
            för analyser.
          </p>
          <p xml:id="i-9aa5HpHzHCNH5FnKtTtAKy">
            Enligt en tjänsteman på Läkemedelsverket som arbetar med konsumentrapportering
            saknar LMV den möjlighet som Kilen hade, nämligen att samtala
            med brukarna, ge feedback och besvara frågor. Enligt samma tjänsteman
            borde det finnas stora vinster med att utveckla ett samarbete
            mellan Kilen och Läkemedelsverket.
          </p>
          <p xml:id="i-2im9u4JcdCZ2Mn3zGd7HSG">
            Sedan regeringen beslutade att dra in stödet till Kilen, som
            tvingades säga upp personalen med resultat att arbetet sköts på
            frivillig basis, har den inrapportering som trots allt skett till
            Kilen legat på en något högre nivå än som den Läkemedelsverket
            lyckats uppnå. Det är dock en alldeles för låg nivå för att ge
            underlag för analys.
          </p>
          <p xml:id="i-W4GcTDtUdD33eJ22LqV2WB">
            Man kan sammanfatta resultatet av regeringens beslut så att det
            numera nästan helst saknas en konsumentrapportering av biverkningar
            från läkemedel i Sverige.
          </p>
          <p xml:id="i-WebN28nCX5KR2X88z3Mt4h">
            När det gäller socialministerns stora förtroende för att läkarna
            på vårdcentralerna har tillräckligt med kunskaper för att hantera
            problemen med beroende och biverkningar har vi inte hittat något
            underlag för den ståndpunkten. Tvärtom uttalar läkarkåren ibland
            det motsatta, dvs. man anser sig ha bristfällig utbildning på
            området.
          </p>
          <head type="h1" xml:id="i-LqzZiEXJFSkdPkiLrdemGF">
            Andra aktiviteter kring beroendefrågor och läkemedel
          </head>
          <p xml:id="i-MGVxQSeqsZXTzBmPuGibQY">
            Inom ramen för Kilen utvecklades flera olika verksamheter som
            alla syftade till att öka och sprida kunskapen beroendeproblem
            och biverkningar kring läkemedel. Här är några exempel.
          </p>
          <head type="h2" xml:id="i-HtXaLctvju6o3YKpQRcMof">
            Ungdom och läkemedel
          </head>
          <p xml:id="i-2XmSBFysv5kMaD7VtYDFeZ">
            Ungdomar är om möjligt ännu mera utsatta i dag för en marknadsföring
            av läkemedel både i medierna och på Internet. Ett arbete med att
            stärka ungdomar som konsumenter inom området läkemedel är nödvändigt.
            Kilen var på god väg, bl.a. finns detta dokumenterat i samband
            med den internationella konferensen Youth and Medicines och genom
            det konsensusdokument som togs fram i samband med denna (2005).
          </p>
          <head type="h2" xml:id="i-8efdYCNPEbY5QXCSesLUPE">
            Antibiotika en konsumentfråga
          </head>
          <p xml:id="i-Bm18d3SuJEiKTaGZsyJeAd">
            Kilen har inlett ett arbete med att öka kunskapen bland allmänheten
            om rationell användning av antibiotika och antibiotikaresistens
            bl.a. genom att fråga konsumenter om vilken information de erhåller
            hos läkare vid infektioner och antibiotikaförskrivning samt hur
            de tycker att allmänheten ska involveras och upplysas. Kilen har
            arrangerat seminarier och debatter i frågan.
          </p>
          <head type="h2" xml:id="i-WisZKnR5WjTHUJVNhntHsP">
            Falska läkemedel en konsumentfråga
          </head>
          <p xml:id="i-74Agd5GwRHXb2FF6AGEakM">
            Kilen har varit aktiv i arbetet mot falska läkemedel och Internetförsäljning
            framför allt inom det internationella konsumentsamarbetet, i Östeuropa
            etc. Arbetet med falska läkemedel och den allt större Internetförsäljningen
            kan inte bedrivas framgångsrikt utan att involvera konsumenter!
          </p>
          <head type="h1" xml:id="i-4V8BCLRR21yLZU2a5gfq3Z">
            Förslag till åtgärd
          </head>
          <p xml:id="i-34KV8Ahqc2wJ94nVfJNPBk">
            Det var ett stort misstag att avveckla det statliga stödet till
            Kilen. Det finns mycket starka ekonomiska intressen inom läkemedelsområdet,
            och därför är det viktigt att värna om ett starkt konsument- och
            brukarperspektiv och se till att konsumenternas erfarenheter tas
            till vara på ett så fristående och opartiskt sätt som möjligt.
          </p>
          <p xml:id="i-DXguNmjNY9i9dJqkUHEW2v">
            Den brukarrapportering som Läkemedelsverket bedriver på regeringens
            uppdrag sedan snart tre år tillbaka och som var ett tungt vägande
            motiv för regeringen att avsluta stödet till Kilen har visat sig
            ha stora svårigheter. Både vad gäller volym och kvalitet kan den
            inte på något sätt jämföras med den produkt som Kilen presterade.
          </p>
          <p xml:id="i-NRz2j6qQxfSqsbjunJwKHV">
            Att Kilen används i motionen som ett exempel på en väl fungerande
            fristående konsumentorganisation ska inte ses som annat än just
            en beskrivning och inte som en argumentation för att återuppväcka
            det som varit. Samtidigt är det otvivelaktigt slöseri att inte
            ta till vara befintlig kunskap.
          </p>
          <p xml:id="i-HTadW3HtJWUbuyeK7mbwMi">
            Vi från Miljöpartiet har dock än en gång i vårt budgetförslag
            anslagit 9 miljoner kronor för arbete med patientstyrd rapportering
            av läkemedelsbiverkningar, i någon lämplig form. Utformningar
            kan naturligtvis diskuteras, men att inte ta till vara den kunskap
            som finns i föreningen Kilen vore naturligtvis dumdristigt.
          </p>
          <p xml:id="i-kf4REaDGNQ2xstusEVNSm">
            Det ovanstående visar att Läkemedelsverket inte ensamt har förutsättningar
            att samla in den kunskap som krävs för att bättre kunna hantera
            problem med biverkningar och beroende. Många års erfarenhet visar
            att inte heller läkarkåren mäktar med detta. En fristående och
            patientstyrd verksamhet har, på grund av den utsatthet patienten
            befinner sig i, större möjligheter att klara uppgiften. Kilen
            bevisade att så är fallet.
          </p>
          <p xml:id="i-sceknmMHkHnAHrxXCtwcW">
            Ett rimligt agerande från regeringens sida i denna situation
            är att förutsättningslöst öppna för initiativ och samarbete utan
            bindningar till det som förra regeringen stöttade. Kunskap och
            erfarenhet kan kläs i nya former för att rädda det som räddas
            kan. Den ovan nämnda summan kan ses som en ram för en nystart
            men behöver självfallet inte heller det vara en låsning.
          </p>
          <p xml:id="i-K5RDn8SE6VoUxb9oevspHQ">
            Samhället måste värna om alla de som drabbas av biverkningar
            och alla de som har fastnat i ett beroende till läkemedel och
            på alla sätt medverka till att frågan får en bra hantering. Riksdagen
            har tidigare avslagit snarlika motioner i detta ämne, men med
            tanke på alla nya exempel på detta problem som tidningar, radio
            och tv lyfter fram blir det i längden allt mer ohållbart att regering
            och riksdag fortsätter att vara passiva.
          </p>
          <p xml:id="i-28K5ryR4tkLYxTvpMjTLWr">
            Riksdagen bör mot bakgrund av detta ge regeringen till känna
            som sin uppfattning vad som ovan anförts om vikten av att samhället
            bidrar med finansiering av en oberoende patientstyrd organisation
            för inrapportering av läkemedelsbiverkningar och kunskap kring
            beroendefrågor av läkemedel.
          </p>
        </div>
        <div type="motSignatures">
          <list>
            <item xml:id="i-77vEXQXuSQb7ewgxGFnANi">
              Jan Lindholm (mp)
            </item>
            <item xml:id="i-Ahw2xrCsiao5z89VhPEELP">
              Thomas Nihlén (mp)
            </item>
            <item xml:id="i-L1zcwuu1Q5ijbdqRwYZwXo">
              Peter Rådberg (mp)
            </item>
          </list>
        </div>
      </div>
    </body>
  </text>
</TEI>
