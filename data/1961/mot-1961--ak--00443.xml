<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00443">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__443/mot_1961__ak__443-001.pdf"/>
      <fw xml:id="i-37CRvnT7M1L48huFWXNcPA">
        Motioner i Andra kammaren, nr 443 år 1961 3
      </fw>
      <div xml:id="i-BcH3dxnZu6jjMNahgNDLKy" type="motHeader">
        <div xml:id="i-QAy6tBZ36qJxNLDWMAJXuq" type="motTitle"/>
        <div xml:id="i-MDym4XANLT2ALUnThXVaYk" type="motSubmissionInfo"/>
      </div>
      <div xml:id="i-QcA7bKuhCq5wJQGSrPCtZH" type="motBody">
        <div xml:id="i-F1Gpeda5SZEaL8gwqnrEji">
          <p xml:id="i-L61JCqX9WD1u4s8CUBnYQT">
            Nr 443
          </p>
          <p xml:id="i-PhsxxQzr2n6pfBzPoZk9Hj">
            Av herr Lundberg, om utredning angående förvärv åt kronan av
            vissa markområden, m. m.
          </p>
          <p xml:id="i-14MUjLjboaUVrDUbuAs38g">
            Järnhanteringen och bruksrörelsen har gamla anor i Uppland. Gustav
            Vasa var den förste svenske kung, som systematiskt sökte utveckla
            vår järnhantering. Kronan ägde i Uppland stora domäner, och Gustav
            Vasa nyttjade malmtillgångarna för att bygga upp en bruksrörelse,
            som för sin kolfångst m.m. nyttjade de stora markområden kronan
            ägde. Under Johan III:s, Gustav Adolfs, Axel Oxenstiernas och
            drottning Kristinas tidevarv med de olyckliga krigen och med den
            ansvarslösa stats- förvaltningen, som hänsynslöst nyttjade kronans
            egendomar för att klara skulder, samt adelns och de s.k. herremännens
            omåttliga makt och penning- begär skövlades inte bara kronans
            stora domäner, utan adeln gjorde även djupgående rättskränkningar
            på allmogens egendom. De vid kronoegen- domar anlagda bruken överfördes
            till enskilda, och eftersom förfalskningar- na av handlingar,
            kartor m.m. under dessa år hade högkonjunktur i vårt land kunde
            de maktägande utan svårighet med maktmedel lägga beslag på den
            egendom de behövde för järnhanteringen och för att stilla makt-
            och penningbegär. För att allmogen inte skulle uppmärksamma den
            olagliga hanteringen var de maktägande försiktiga med att göra
            inskränkningar i de urgamla all- mogerätterna att få nyttja vattendrag
            till fiske och skogen till husbehovs- bränsle. En inskränkning
            på dessa rättigheter skulle omedelbart gjort byg- debefolkningen
            uppmärksam på de transaktioner de makthavande hade för sig. Skogsförvärv
            och nyttjande av vissa skogsområden var direkt knutna till att
            bruksrörelsen upprätthölls; detta gällde även uppdämningsrätten.
            Markområdena var upplåtna för att åt länet säkra en råvarubas
            för järn- hanteringen. Under denna tid hände inom de domäner som
            Louis De Geer förfogade över övergrepp mot både enskild och samhällelig
            egendom. Be- folkningen saknade läs- och skrivkunnighet, den var
            för sin utkomst bero- ende av bruket, och om den ändock var uppstudsig
            kunde piskan och all- mänhetens rättslöshet tvinga fram det överheten
            ville. Under De Geers släktdynasti fanns det dock en regel om
            ömsesidig respekt för vissa gamla rättigheter, och så länge dessa
            respekterades kunde bygde- befolkningen fördra även övergreppen.
            Däremot har gränsdragningen mel- lan olika fastigheter varit föremål
            för ständiga tvister, speciellt då det gällt bygränserna. Att
            bygdens befolkning fick sin utkomst till viss del på bru- ken
            medförde även en viss intressegemenskap under de tider av nöd,
            elände och död som följde i de evinnerliga krigens spår.
          </p>
          <pb facs="riksdagen-motions-pdf/data/1961/mot_1961__ak__443/mot_1961__ak__443-002.pdf"/>
          <fw xml:id="i-7D9D4vPxqnBZrd7bmYZH34">
            4 Motioner i Andra kammaren, nr 443 år 1961
          </fw>
          <p xml:id="i-QXGqE9Dxj67sEHZ21YxJ6b">
            Upplandsbruken fick uppleva skiftande öden. År 1917 såldes Lövsta
            bruk med underlydande från fideikommissegendomen för att ingå
            i det nybildade Gimo-Österby bruks aktiebolag. Detta bolag startade
            i högkonjunktur un- der en ledning som saknade både ansvar och
            kunnighet. Därmed började en mörk tid för bruken och dess befolkning.
            Bit för bit har de gamla banden och förutsättningarna för bruksrörelsen
            brutits sönder. Bolagsväldet gjor- de sitt intåg med att ta vara
            på alla förmåner och s.k. rättigheter utan att på ett liknande
            sätt uppmärksamma de skyldigheter som följde med för- värvet.
            Järnbruk och sågverk nedlades, men de stora råvarutillgångarna
            behölls och nyttjades för industri som låg utanför länet. Andra
            företag har fått överta ansvaret för befolkningens existens och
            trygghet, men bolaget tog trots detta hand om de stora råvaruområdena.
            Gimo-Österby AB har senare underställts Korsnäsbolaget, och därmed
            bortföll all respekt för den befolkning som bodde och levde sitt
            liv inom den stora koncernens landom- råden. Vid sågverksdriftens
            baggböleri i Norrland gavs många prov på an- Svars- och hänsynslöshet,
            och tyvärr kan man säga att de gamla bruksom- rådenas befolkning
            har fått pröva på vad en ansvarslös bolagsledning kan skapa i
            fråga om vantrivsel i en hel bygd. Korsnäsbolaget äger en total
            areal i Uppland av 90 000 hektar. Inom detta område ligger en
            hel del sjöar och vägar som sedan urminnes tid brukats gemensamt
            och varit allmän egendom. Bolaget äger stora strandområden vid
            havet, och under senare tid har det även börjat att ockupera holmar
            och skär som aldrig ingått i dess ägande. Då det inte finns någon
            myndighet som har tillsynen eller ansvaret för att skydda allmogens
            urgamla rättigheter till viss mark, är det en tidsfråga när de
            stora folkgrupperna från tätorter m.m. är utestängda från svensk
            natur. Den s.k. ekonomiska kartan tilläm- par linjalmetoden, där
            de raka linjerna satts i system och godtyckliga grän- ser har
            dragits på land men framför allt i de gamla och nya vattenområdena.
            Vattenområden som ingick i priset för s.k. intrång i fiskerätt,
            men som redan vid köpet på grund av landhöjning m.m. till stor
            del var torrlagda, är visst för närvarande föremål för lantmäteriförrättning.
            Huruvida kronan kan återkräva ersättning för betalt ”vattenområde”
            eller ej torde framtiden utvisa. I det 90 000 hektar stora markområdet
            torde ingå stora områden som ockuperats framför allt från kronan
            men även från bondejordbruk. Hur ut- vecklingen varit kan belysas
            genom ett exempel från en marktvist som är aktuell. I Hållnäs
            socken ägde en finne Per Hindersson fram till 24 april 1663 ett
            svedjetorp, några kilometer från Leufstabruk. Den dagen ordnades
            en köpehandling som utan hörande av eller hänsyn till ägaren Hindersson
            över- lät finntorpet till befallningmannen på Leufstabruk Anders
            Larsson Höök. För att detta skulle få sken av sannolikhetsförfarande
            infördes en del bonde-
          </p>
          <pb facs="riksdagen-motions-pdf/data/1961/mot_1961__ak__443/mot_1961__ak__443-003.pdf"/>
          <fw xml:id="i-RNKfiCcw4kQqhXAiVKoSoM">
            Motioner i Andra kammaren, nr 443 år 1961 5
          </fw>
          <p xml:id="i-9ozn9rtfHf9oPG3aYR1cby">
            namn representerade av sina bomärken, trots att äganderätten
            låg hos Hindersson som svedjat och brukat torpet. Rättsförfarandet,
            uppsättandet av köpehandlingar ordnades genom sonen häradshövdingen
            Anders Anders- son Höök; både far och son var representanter för
            ägaren till Leufstabruk. Callnäs torp och omgivande markområden
            tillhörde kronan, som upplåtit marken till svedjebruket samt visst
            skogsfångst för husbehovsvirke. I detta fall ordnade häradshövdingen
            rättshandlingar där han agera- de både med namn, hovrättsförfarande
            samt kartbeskrivningar, trots att man med till visshet gränsande
            sannolikhet kan antaga att allt klarades av de tre intressenterna
            fadern, sonen häradshövdingen samt ägaren till Leufstabruk. Gränstvister
            har senare vid olika tillfällen varit aktuella, men i samtliga
            dessa tvister har det gällt bygränsens dragning, men gränsen för
            finntorpet Callnäs har inte vid dessa förrättningar diskuterats
            och preci- serats. Vid De Geers försäljning av fideikommisset
            till Gimo-Österby AB och senare förvärv av detta bolag till Korsnäs
            aktiebolag har enligt foto- statisk uppgift lagfart erhållits
            av bolaget på finntorpet Callnäs, och då har arealen växt till
            442 tunnland markområde. Hur denna otroliga kromo- somväxt av
            markområdet kunnat ske är icke känt, men den torde vara rätt typisk
            för hur markförvärv ibland kunnat ske. Det anförda exemplet torde
            icke vara det enda fallet. Sedan bolaget förvärvat markområdena
            och nedlagt industrierna har det övergått till tomtjobberi vid
            bruken och förbudsskyltverksamhet vid både sjöar och vägar. De
            stora markområdena har ökats genom förvärv av fastig- heter inom
            områdena, och därmed har de praktiskt taget blivit monopol- ägare,
            och ”Uppland vår hembygd” har blivit bolagets hembygdssång. Då
            länets lantbruksnämnd existerar bara till namnet och andra samhälleliga
            myndigheter icke visat vilja till att skydda allmogens olika gemensamma
            värden har det nämnda bolaget fått uppträda både godtyckligt och
            störande i en bygd där det praktiskt taget inte hör hemma. Eftersom
            ett bolag kan hålla sig med juridisk expertis då samhället genom
            ägarnas skatteavdrag får betala kostnaderna därför, finns det
            inga möjlig- heter för mindre bemedlade att hävda sin rätt. Bolaget
            kan också genom stämning eller hot om stämning åsamka den mindre
            och ekonomiskt svaga grannen skada och bördor som kan skövla både
            hem och egendom för honom. Korsnäsbolaget har under senaste åren
            övergått till att söka göra livet så odrägligt som möjligt för
            bonde- och arbetarbefolkningen både i gles- bygder och i bruks-
            och andra tätortssamhällen. Förbudsannonser och pla- kat har blivit
            vanliga vid fiskevatten som allmogen brukat för fiske och båthållning
            sedan urminnestid; båtuppläggning på brukets mark är för- bjuden,
            och då bolaget rår om milsvida skogs- och markområden runt om
            tätorterna finns ingen plats för bygdebefolkningen. Vägar som
            brukats i
          </p>
          <pb facs="riksdagen-motions-pdf/data/1961/mot_1961__ak__443/mot_1961__ak__443-004.pdf"/>
          <fw xml:id="i-K32vshX81DspxP3xkvUomA">
            6 Motioner i Andra ka mmaren, nr 443 år 1961
          </fw>
          <p xml:id="i-R7egjSsZnYNsiLL1EDQWWn">
            alla tider är numera spärrade genom förbudsskyltar och hot om
            rättsliga följder, trots att huvuddelen av vägarna byggts genom
            anslag eller genom att de ingått i bolagskostnaderna och blivit
            avdragsgilla från skatt. Huru- vida befolkningen utan rättslig
            påföljd skulle få bruka de avstängda vägar- na vid eventuell skogseld
            är väl ovisst. Denna utveckling är anmärkningsvärd därför att
            den längre semestern och kortare arbetstiden ställer allt större
            krav på tillgång både till vatten- områden och till svensk natur
            i övrigt. Korsnäs AB har blivit ett irritations- moment och en
            direkt fara för allmogens urgamla rättigheter och torde i sina
            yttringar vara bland de få bolag som inte kunnat bära det ansvar
            som följer med stora markinnehav. Då markinnehaven icke är knutna
            till in- dustri inom Uppland, som de vid tillkomsten under De
            Geer ändock förut- sattes skola vara, och åtkomstförfarandet till
            en del markområden synes vara ganska tvivelaktigt, förefaller
            det vara både rätt och rationellt att samhället återbördar bolagets
            markområden inom Uppland till stat och samhälle. De skogsindustrier
            som finns inom länet har behov av skogspro- dukterna; markområdenas
            läge inom en stor tätbygdszon, vari ingår stora samhällen, städer
            m.m. som har rätt att ställa krav på tillgång till svensk natur
            för rekreation och trivsel, kräver även tillgång till stora och
            disponibla fritidsområden; de växande samhällena behöver tillgång
            på tomt- och industrimark etc. Köpesumman vid förvärvet av fideikommiss-
            marken borde kunna ligga till grund vid ett köp då bolaget genom
            uttag av råvara etc. mer än väl fått kompensation för penningvärdeförsämringen.
            Expropriationspriset torde genom särskild lagstiftning kunna bestämmas
            till det pris som betalades vid förvärvet. Detta skulle innebära
            att expropria- tion skulle kunna ske till för staten rimliga kostnader.
            Att det krävs en sär- lagstiftning för att återtaga de gamla kronoegendomarna
            som riktar sig mot ett bolag kan bl.a. motiveras med bolagets
            sätt att uppträda mot all- mänheten sedan det nedlagt den industriella
            verksamheten och att De Geers försäljning av fideikommisset 1917
            erfordrade en särlagstiftning för att skydda de kommunala intressena.
            Nu behöver länets befolkning och andra intressen ett skydd mot
            ett bolag som inte har det ansvar och den vilja till hänsyn som
            stora markinnehav måste förutsätta. För att kostnaden och sättet
            för expropriation skall kunna fastställas bör frågan utredas och
            prövas av Kungl. Maj:t, som har att därefter före- lägga riksdagen
            proposition i frågan. I detta sammanhang är det angeläget att
            frågan om vilka markområden som tagits från kronan, från bönder
            samt från de för allmänheten enligt gammal hävd upplåtna och disponibla
            områdena blir utredd så att ifrågavarande områden blir kartlagda
            och åter- krävda. Likaså bör sättet för att erhålla exempelvis
            lagfart på ett litet svedjetorp och hur landarealen i det angivna
            fallet kommit att omfatta 442 tunnland utredas. Det är givet att
            vid utredningen av dessa frågor även
          </p>
          <pb facs="riksdagen-motions-pdf/data/1961/mot_1961__ak__443/mot_1961__ak__443-005.pdf"/>
          <fw xml:id="i-DCqFqDcc1h9xQX9qZiKy1T">
            Motioner i Andra kammaren, nr 443 år 1961 7
          </fw>
          <p xml:id="i-45KeJ7Lw9zah6ifNGcupnJ">
            andra för samhället viktiga fakta som kommer i dagen blir beaktade.
            Spe- ciellt då fritids- och naturintressena. Med hänvisning till
            det anförda får jag hemställa, att riksdagen måtte besluta att
            hos Kungl. Maj:t begära en skyndsam utredning av de frågor som
            ovan anförts samt framläggande för riksdagen av en proposition
            om att de markområden som Korsnäs AB — Gimo-Österby AB — har i
            Uppland genom expropriation återföres i statens ägo, att ägo-
            och gränsdragningen mellan olika gran- nar till det gamla fideikommissområdet
            blir föremål för en ingående granskning och att Kungl. Maj:t genom
            ett spe- ciellt organ får uppsikt över och en bevakning av de
            mark- områden som skall stå till allmänhetens fria förfogande
            för rekreation och fritidsändamål.
          </p>
          <p xml:id="i-2QD962yEaszEK8BaMcxNzw" type="date">
            Stockholm den 26 januari 1961
          </p>
          <p xml:id="i-DBy6N66u1fakdHJpMRAHzv" type="signatureBlock">
            John Lundberg
          </p>
        </div>
      </div>
    </body>
  </text>
</TEI>
