<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00422">
  <teiHeader>
    <fileDesc>
      <titleStmt>
        <title>Svensk rymdverksamhet</title>
        <author corresp="i-EFJ93MgPh6dJrzDB1Tt657">av Yvonne Andersson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svensk rymdverksamhet</title>
          <idno type="rdwebb">GZ02Ub422</idno>
          <rs type="number">Ub422</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub422/text</ref>
          <ref type="dokument_url_html">http://data.riksdagen.se/dokument/GZ02Ub422</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub422</ref>
          <ref type="doc">http://data.riksdagen.se/fil/0588BE86-888B-4DB1-B748-CB118AEB2588</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9rj3PkDgFT11pHAp1J6AyQ" type="signed"/>
        <correspContext corresp="i-9rj3PkDgFT11pHAp1J6AyQ">
          <note type="signatory" corresp="i-EFJ93MgPh6dJrzDB1Tt657"/>
        </correspContext>
        <correspAction type="numbering" xml:id="i-AnoUHMGqX6zU5rMVfWtqZ">
          <date when="2011-10-10"/>
        </correspAction>
        <correspAction type="submission" xml:id="i-7DiqdRoMczSSR2WJFav4eJ">
          <date when="2011-10-05"/>
        </correspAction>
        <correspAction type="transfer" xml:id="i-Y5qa8qhZPsQAaRwTuHDnM8">
          <date when="2011-10-04"/>
        </correspAction>
        <correspAction type="assigned" xml:id="i-BsCwK7MkAQQtN4jwc3i96J"/>
        <correspContext corresp="i-BsCwK7MkAQQtN4jwc3i96J">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5K8YSHb72YEiCM1We4JZv9">
            Förslag till riksdagsbeslut
          </head>
          <p xml:id="i-FcdpGgfccwvvFDQQv5rvTN">
            Riksdagen tillkännager för regeringen som sin mening vad som
            anförs i motionen om betydelsen av svensk rymdverksamhet.
          </p>
        </div>
        <div type="motContent">
          <head type="h1" xml:id="i-JJqZKdCWh1Cuqmjmf8ehfU">
            Motivering
          </head>
          <p xml:id="i-9CYQ7XTtsPeRHBU4Y4ow8j">
            Rymdfärjan Discovery landade som planerat på Edwards Air Force
            Base i Kalifornien den 12 september 2009. Efter två veckor i tyngdlöshet
            avslutade Christer Fuglesang en andra rymdresa.
          </p>
          <p xml:id="i-TW5kQndNuPBBzQmJkmLK2k">
            Han har under två uppdrag fått vara med om att bygga upp Internationella
            rymdstationen, ISS, och gjort flera experiment ombord. Han har
            med sin andra resa blivit Europas mest erfarne astronaut, mätt
            i antalet rymdpromenader, med fem stycken i bagaget.
          </p>
          <p xml:id="i-CdVDoHNHmvov2YpSw8oTm1">
            Sverige har, för sin storlek, en omfattande rymdverksamhet, dvs.
            forskning i och om rymden, rymdteknisk utveckling och en kommersiell
            rymdindustri. Vi är också medlemmar i det europeiska rymdsamarbetet
            genom European Space Agency, ESA. Sverige satsar drygt 700 miljoner
            kronor per år i offentliga medel på rymdverksamheten och bidragen
            till det europeiska samarbetet dominerar dessa utgifter.
          </p>
          <p xml:id="i-8uHUurVBEV4iSRqzmCYbfb">
            Att Sverige har en relativt aktiv rymdverksamhet har naturligtvis
            sina rötter i den vetenskapliga, tekniska och industriella traditionen
            i Sverige på dessa områden. Redan Anders Celsius intresserade
            sig t.ex. för norrskenet, ett fenomen i rymden. Svensk avancerad
            teknik, uppbyggd under efterkrigstiden, är en annan källa till
            excellens.
          </p>
          <p xml:id="i-X3N2BFAvjbmanPF2BeJewu">
            Svenska rymdföretag och rymdforskare äger därför stor internationell
            respekt inom sina områden. Orsaken till det står inte bara att
            finna i historien utan är ett resultat av innovativa satsningar
            på djärva forsknings- och teknikprojekt. Forskningssatelliterna
            Viking (för rymdplasmafysik) och Odin (astronomi och klimatforskning)
            som sändes upp 1986 respektive 2001 brukar t.ex. framhållas som
            extremt kostnadseffektiva i internationell jämförelse, dvs. de
            tillhandahåller mycket forskning per spenderad krona. Dessutom
            har de varit banbrytande på sina respektive områden. Sverige var
            också en pionjär inom satellitdistribuerad tv med satelliten Tele-X,
            som sändes upp 1989.
          </p>
          <p xml:id="i-UyPUsSoKsPXthiaBeZF8Pe">
            Den ställning som svensk rymdverksamhet på så sätt uppnått hotas
            om vi inte tydligt återknyter till de verktyg som gjort den möjlig,
            dvs. svenskledda utvecklingsprojekt som positionerar oss i Europa
            och världen och en stark samverkan mellan rymdforskning och rymdteknik.
            De svenskledda projekten behövs som komplement till arbete i ESA:s
            projekt och för att man ska få full effekt av dessa. Svenska initiativ
            är en förutsättning för att vi ska kunna ta del av andra länders
            framsteg inom forskning och teknik, eller skämtsamt uttryckt man
            får inte dansa om man inte ibland själv bjuder upp.
          </p>
          <p xml:id="i-4SS4jA5Eda6C8ENse6vv8o">
            Sveriges rymdobservatorium, Odin, som varit i drift sedan 2001,
            kommer i februari 2011 att ha varit i drift i tio år. Planerna
            är att det ska fungera i ytterligare ett år så det kan tillhandahålla
            en unik mätserie över en hel solcykel (11 år) av förhållanden
            i atmosfären kring ozonets kemi och fenomen i stratosfären av
            betydelse för klimatet. Satelliten kommer troligen att återinträda
            i atmosfären på naturlig väg inom några år, men det är viktigt
            att satelliten kan fortsätta sina unika mätningar under hela den
            perioden. Odinprojektet har hittills resulterat i ett femtiotal
            avhandlingar, dvs. motsvarande en varannan månad från de fyra
            partnerländerna Sverige, Frankrike, Kanada och Finland. Odins
            resultat är internationellt uppmärksammade och det europeiska
            rymdorganet, ESA, bidrar sedan ett par år till delar av driften
            av Odin.
          </p>
          <head type="h2" xml:id="i-8sH8zqfo1ZVYyw7Pi3tuQg">
            Satsa på en svensk klimatsatellit en fortsättning på Odinprojektet
          </head>
          <p xml:id="i-CsRVRBagoVwdrU3rDRJ21m">
            Ett rymdforskningsprojekt kring vattenångans betydelse för klimatet
            som använder samma observationsteknik som Odin har formulerats.
            Projektet kallas Steam och kan ge vitala data till de klimatmodeller
            som ska förutsäga vår framtid. Data från Steam kan ge viktiga
            bidrag till att förbättra modellernas noggrannhet och minska osäkerheten
            i prognoserna för temperaturökningen. Utvecklingen av själva instrumentet
            till Steam pågår, men det är ovisst om det får chansen att sändas
            upp i rymden inom rimlig tid. Detta projekt innehåller också mycket
            avancerad rymdteknik som bidrar till svenska rymdföretags kommersiella
            möjligheter. Steam kan genomföras i samarbete med andra länder
            i Europa och t.ex. Kanada. Om Sverige intar den ledande rollen
            i projektet skulle det kunna bli en manifestation av vårt lands
            beslutsamhet att bidra till lösningen av klimatfrågan, som regeringen
            visat stort intresse för.
          </p>
          <p xml:id="i-4ERFZhzRyghCKgUFSfDJN7">
            I projektet Steam kan Sverige visa sin förmåga och inta viktiga
            vetenskapliga, tekniska och kommersiella positioner i det internationella
            rymdsamarbetet. Den som inte har ett område med spjutspetsförmåga
            och som dessutom tar djärva initiativ riskerar att förvisas till
            att bli en underleverantör långt ned i näringskedjan både forskningsmässigt
            och industriellt. I internationellt samarbete, och även i det
            europeiska rymdsamarbetet, är det därför viktigt att ha nationella
            utvecklingsaktiviteter som ett komplement till och en förstärkning
            av medverkan i internationella samarbetsprojekt. De stora länderna
            i det europeiska rymdsamarbetet har ungefär hälften av sin rymdbudget
            i nationella aktiviteter.
          </p>
          <head type="h2" xml:id="i-HDhuJ8V71xveBU6SVpNSH7">
            Satsa på samverkan mellan rymdforskare och rymdtekniker
          </head>
          <p xml:id="i-3b26R4zrgTN5AA981kY3oE">
            Projektet Steam visar också att rymdforskare och rymdföretag
            kan samverka i projekt som stärker de båda grenarna i rymdverksamheten
            dvs. ger oss ny kunskap om vår jord och dess plats i universum
            och bidrar till att skapa nya och växande företag inom detta och
            närliggande områden. Svåra forskningsproblem ställer rymdteknikerna
            inför utmaningar som för rymdtekniken och dess kommersiella tillämpningar
            framåt. I det europeiska samarbetet är denna typ av samverkan,
            som vi i Sverige är bra på, svår att genomföra. Synergi mellan
            forskning och teknik var en av de ursprungliga drivkrafterna bakom
            den svenska rymdsatsningen när den inleddes för trettiofem år
            sedan och har därefter visat på betydelsen av svensk rymdverksamhet
            som varit en framgångsfaktor också i ett internationellt perspektiv.
            Denna princip för den offentliga satsningen på rymdverksamhet
            är viktig. Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-JMiiQDVK2Dim3r5gFa1QSu" who="i-EFJ93MgPh6dJrzDB1Tt657">
              Yvonne Andersson (KD)
            </item>
          </list>
        </div>
      </div>
    </body>
  </text>
</TEI>
