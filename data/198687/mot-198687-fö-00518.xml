<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_518/mot_198687_fö_518-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1986/87:Fö518
          </p>
          <p>
            Evert Svensson m. fl. (s) Översyn av vapenfrilagen
          </p>
          <p>
            Nu gällande vapenfrilag beslöts av riksdagen 1978. Den hade föregåtts
            av ett betänkande av 1973 års vapenfriutredning. Betänkandet var
            ett ambitiöst försök att finna en rimlig avvägning mellan å ena
            sidan samhällets deklare- rade behov av allmän värnplikt och å
            andra sidan enskilda människors moraliska övertygelse om det felaktiga
            i militära sätt att avvärja och lösa konflikter och därmed förknippad
            (beredskap till) användning av vapen mot andra människor. Utredningens
            förslag i detta syfte innehöll bl. a. följande element:
          </p>
          <p>
            O Generösare och tydligare formulerade förutsättningar för tillstånd
            till va- penfri tjänst. 0 Betydande förenkling av prövningsförfarandet.
            O Tjänstgöringsalternativ för vapenfria även utanför totalförsvaret.
            O Samhällstjänst ådömd av domstol som alternativ till fängelsestraff
            vid totalvägran.
          </p>
          <p>
            Då propositionen lades fram 1978 visade det sig att den borgerliga
            regeringen slopat samhällstjänsten och knutit tjänstgöringsalternativen
            till krigssamhäl- lets behov. Utdragna förhandlingar mellan koalitionspartierna
            om förutsätt- ningarna för tillstånd samt om prövningsförfarandet
            ledde till en ordning som enligt försvarsutskottet skulle innebära
            att ”prövningsförfarandet förenklas så långt det är möjligt utan
            att man avstår från ett underlag för vapenfrinämn- dens prövning”.
            Det underströks samtidigt att ”sökandens bevisbörda för styrkande
            av den övertygelse han hävdar inte bör vara tung”. Och försvarsmi-
            nister Krönmark (m) sade sig, trots de vidtagna förändringarna
            i utrednings- förslaget, räkna med att den nya lagen skulle medföra
            ”ett jämförelsevis litet antal avslag av ansökningar hos vapenfrinämnden”.
            När vapenfrilagen trädde i kraft den 1 juli 1978, så resulterade
            den också i en påtaglig sänkning av avslagsfrekvensen: från 35,896
            1977 till 15,4960 1979. Under ett par år låg avslagsfrekvensen
            kvar på denna nivå med mellan 500 och 700 avslag per år. Sedan
            1982 har avslagsfrekvensen på nytt stadigt ökat, från 19,190 till
            29,396 1986, vilket innebär 1055 avslagna ansökningar sist- nämnda
            år. Skiftande förklaringar har givits för denna ökning av antalet
            avslag. Från vapenfrinämndens sida har man hänvisat till att en
            viss förändring av sökan- degruppens sammansättning skulle ha
            ägt rum. Enskilda ledamöter i nämn- den har samtidigt påtalat
            vad man anser vara en viss skärpning i nämndens
          </p>
          <p>
            praxis.
          </p>
          <pb facs="riksdagen-motions-pdf/data/198687/mot_198687_fö_518/mot_198687_fö_518-002.pdf"/>
          <p>
            Ett prövningsförfarande innebär alltid att det kan finnas en
            kategori som efter avslag på sin ansökan fullföljer sin värnpliktsvägran.
            Med nuvarande lag riskerar de därmed bötes- eller fängelsestraff.
            Oavsett orsaken till den ökade avslagsfrekvensen, så har den inneburit
            att antalet sådana totalvägrare på nytt har ökat. Under åren 1980-1986
            uppgår det till sammanlagt 909 i snitt per år. För att få en korrekt
            bild av problemets omfattning bör man också ta hänsyn till dem
            som värnpliktsvägrar utan ansökan om vapenfri tjänst. Moti- vet
            härför kan vara att den värnpliktige inte vill godta att de vapenfria
            tjänstgöringsalternativen är knutna till krigssamhällets behov.
            Om denna förutsättning vore annorlunda, skulle sannolikt i vart
            fall en del av denna kategori totalvägrare fullgöra vapenfri tjänst.
            Antalet sådana vägrare kan inte exakt anges, men uppgår erfarenhetsmässigt
            till flera hundra per år. Totalvägrare döms första gången regelmässigt
            till böter, andra gången till fyra månaders fängelse och inkallas
            därefter icke vidare. En betydande del av dem som döms till böter
            framhärdar och döms därmed även till frihetsstraff. Att samhället
            på detta sätt och i denna omfattning tillgriper straffsanktio-
            ner mot den handlande som ofta är uttryck för en djupt känd etisk
            övertygelse måste ses som något mycket allvarligt, i synnerhet
            mot bakgrund av de intentioner med lagstiftningen som citerats
            här ovan. Utvecklingen på detta område i de övriga nordiska länderna
            har inneburit en klar liberalisering. Danmark har avskaffat den
            allmänna värnplikten och infört den ordningen på vapenfriområdet
            att det räcker med att anföra giltiga motiv i en skriftlig ansökan
            för att denna skall beviljas. Av det förhållandevis ringa antal
            som efter inkallelse ansökte om vapenfri tjänst bifölls 1984 över
            90960 av ansökningarna. Det norska systemet liknar det svenska,
            men man har inte lika stränga krav på de sökande. Även här beviljades
            mer än 9096 av ansökningarna 1984. Den finländska vapenfrilagen
            har hittills haft en inriktning liknande den svenska och norska.
            Fr. o. m. i år har dock en ny ordning införts, så att det nu skall
            räcka med en skriftlig ansökan för att få tillstånd till vapenfri
            tjänst. Av dessa skäl finns det enligt vår uppfattning anledning
            att nu vidta en översyn av vapenfrilagen utifrån de erfarenheter
            som vunnits efter 1978. En sådan översyn bör utgå från de i förarbetena
            uttalade intentionerna med lagstiftningen. Inom ramen för den
            föreslagna översynen är det några aspekter som enligt vår uppfattning
            särskilt bör behandlas.
          </p>
          <p>
            Förutsättningar för vapenfri tjänst
          </p>
          <p>
            För tillstånd till vapenfri tjänst krävs enligt utskottsbetänkandet
            att sökanden har en respekt för människolivet som är ännu starkare
            än vad som är fallet med det stora flertalet medborgare, vilka
            måste antas känna obehag vid tanken på att bruka vapen mot annan
            och — om detta ändå blev nödvändigt — göra så efter viss självövertygelse.
            Den som får tillstånd till vapenfri tjänst måste enligt utskottet
            ha en respekt för människolivet som är så villkorslös att den
            inte kan förenas med den medborgerliga skyldigheten att försvara
            vårt samhälle med vapen.
          </p>
          <p>
            Mot. 1986/87 Fö518
          </p>
          <p>
            2
          </p>
          <pb facs="riksdagen-motions-pdf/data/198687/mot_198687_fö_518/mot_198687_fö_518-003.pdf"/>
          <p>
            I propositionen hade försvarsministern därutöver, i likhet med
            utred- ningen, föreslagit att de som vunnit en på klart ideella
            skäl grundad överty- gelse om krigets och våldets meningslöshet,
            orättvisa och inhumanitet som social företeelse, men hos vilka
            tanken på det enskilda människolivet och dess okränkbarhet framträder
            mindre starkt, bör ha möjlighet att få vapenfri tjänst. Försvarsutskottet
            invände att vare sig den sökande anförde religiösa eller andra
            skäl för ansökan, så måste inställningen vara klart knuten till
            en stark respekt för det enskilda människolivet och dess okränkbarhet:
            ”Enbart en övertygelse om krigets och våldets meningslöshet, orättvisa
            och inhumanitet som social företeelse kan inte antas vara tillräckligt
            hållfast inför det sociala tryck att delta i försvaret, som ett
            väpnat angrepp på vårt samhälle kan väntas medföra.” I betänkande
            1984/85:4 har utskottet vidhållit denna ståndpunkt. Det finns,
            enligt vår uppfattning, skäl att anta att en del av dem som nu
            får avslag på sin ansökan hänför sig till nyssnämnda kategori.
            Allteftersom kapp- rustningen fortsatt och världsläget försämrats
            har denna inställning utan tvekan vunnit ökad spridning. Det finns
            därför skäl att vid en översyn av vapenfrilagen pröva frågan,
            om det går att finna en lösning som kan rädda exempelvis denna
            kategori undan frihetsstraff för att ha handlat i enlighet med
            sin övertygelse. Krav på en generösare lagstiftning har gång efter
            annan uttalats av olika folkrörelser, exempelvis av det kristna
            riksmötet i Jönköping 1983. Den föreslagna översynen bör ha detta
            önskemål till utgångspunkt.
          </p>
          <p>
            Prövningsförfarandet
          </p>
          <p>
            Ett antal remissinstanser, inte minst från kyrkligt håll, förordade
            1977 ett avskaffande av prövningsförfarandet. Värnpliktsvägran
            av bekvämlighets- skäl skulle enligt detta synsätt kunna motverkas
            genom en viss förlängning av tjänstgöringstiden för de vapenfria.
            Detta synes också vara den väg som Finlands riksdag förordat,
            när man i samband med ovannämnda beslut om prövningsförfarandet
            inkluderat en förlängning av tjänstgöringstiden från 12 till 16
            månader. Förslaget om prövningsförfarandets avskaffande har i
            allmänhet motive- rats med att erfarenheterna av prövningen kan
            anses understryka svårighe- terna att utforma ett någorlunda objektivt
            och från rättssäkerhetssynpunkt godtagbart förfarande. Enligt
            vår uppfattning inträffade en påtaglig förbättring härvidlag när
            nuvarande lag började gälla. Mot denna bakgrund framstår de senaste
            årens avslagsfrekvens som oroande. Alltjämt reses också krav på
            prövningsförfa- randets avskaffande, bl. a. i det brev som svenska
            kyrkans biskopar 1984 avlät ifredsfrågan. Det kristna riksmötet
            i Jönköping 1983 krävde en utredning om ett nytt prövningsförfarande.
            Vid en översyn bör såväl frågan om att helt avskaffa prövningsförfarandet
            som en ytterligare förenkling av prövningen övervägas.
          </p>
          <p>
            Mot. 1986/87 Fö518
          </p>
          <pb facs="riksdagen-motions-pdf/data/198687/mot_198687_fö_518/mot_198687_fö_518-004.pdf"/>
          <p>
            Tjänstgöringsalternativ
          </p>
          <p>
            Såsom ovan nämnts innebar 1978 års proposition att de vapenfria
            tjänstgö- ringsalternativen knöts till krigssamhällets behov.
            Likafullt har den nya lagen isin tillämpning inneburit en betydande
            breddning av den vapenfria tjänstens innehåll. Det hindrar inte
            att den starka anknytningen till de civila totalför- svarsmyndigheterna
            kan tänkas provocera värnpliktiga som skulle vara be- rättigade
            till vapenfri tjänst att i stället totalvägra. 1983 års värnpliktskommitté
            har i februari 1986 avlämnat betänkandet Vapenfriutbildningen
            i framtiden. I betänkandet föreslås en ännu närmare anknytning
            till totalförsvaret. I remissyttranden över betänkandet har bl.
            a. Svenska Ekumeniska Nämn- den, Sveriges Frikyrkoråd och Sveriges
            Kristna Socialdemokraters Förbund varnat för att om förslagen
            genomförs kan detta leda till att antalet total- vägrare ökar.
          </p>
          <p>
            Alternativ till fängelsestraff vid totalvägran
          </p>
          <p>
            1973 års vapenfriutredning hävdade att ingen skall behöva dömas
            till fängelse enbart av skälet att han vägrar bära vapen och föreslog
            att samhällstjänst utdömd av domstol kunde vara ett sätt att lösa
            problemet. En rad praktiska och principiella invändningar framfördes
            emellertid mot förslaget, som inte följdes upp i propositionen.
            Som ovan redovisats kvarstår problemet, låt vara att det är av
            mindre omfattning än det var före nuvarande vapenfrilag. Utredningens
            nyss refererade ståndpunkt bör enligt vår uppfattning aktua- liseras.
            En huvuduppgift för den föreslagna översynen bör vara att utarbeta
            förslag i syfte att så långt möjligt undanröja det problem som
            fängelsestraff vid vapen- och värnpliktsvägran utgör, och måste
            utgöra, i ett samhälle med respekt för människors samvetsbestämda
            övertygelser.
          </p>
          <p>
            Hemställan
          </p>
          <p>
            Med hänvisning till vad som ovan anförts hemställer vi att riksdagen
            som sin mening ger regeringen till känna vad som i motionen anförts
            om behovet av en översyn av vapenfrilagen.
          </p>
          <p>
            Stockholm den 27 januari 1987
          </p>
          <p>
            Evert Svensson (s) Inga-Britt Johansson (s) Viola Furubjelke
            (s) Oskar Lindkvist (s) Berndt Ekholm (s) Torgny Larsson (s)
          </p>
          <p>
            Mot. 1986/87 Fö518
          </p>
          <pb facs="riksdagen-motions-pdf/data/198687/mot_198687_fö_518/mot_198687_fö_518-005.pdf"/>
          <p>
            Graphic Systems AB, Göteborg 1987
          </p>
        </div>
      </div>
    </body>
  </text>
</TEI>
