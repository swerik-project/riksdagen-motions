<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00446">
  <teiHeader>
    <fileDesc>
      <titleStmt>
        <title>Ungdomars rätt till egen bostad</title>
        <author corresp="i-SQtBtzxQLj4TaXXq9jLy7r">av Pia Nilsson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ungdomars rätt till egen bostad</title>
          <idno type="rdwebb">GW02C446</idno>
          <rs type="number">C446</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C446/text</ref>
          <ref type="dokument_url_html">http://data.riksdagen.se/dokument/GW02C446</ref>
          <ref type="dokumentstatus_url_xml">http://data.riksdagen.se/dokumentstatus/GW02C446</ref>
          <ref type="doc">http://data.riksdagen.se/fil/662E6209-77C1-452C-BB1F-CD395ED925C8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SQtBtzxQLj4TaXXq9jLy7r</idno>
            <name>Pia Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GQzX6vWx4U9VMh4ci9D9yF</idno>
            <name>Margareta Israelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <name>Sven-Erik Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PL7c7DM4r1KZXsTZEyMsiA" type="signed"/>
        <correspContext corresp="i-PL7c7DM4r1KZXsTZEyMsiA">
          <note type="signatory" corresp="i-SQtBtzxQLj4TaXXq9jLy7r"/>
          <note type="signatory" corresp="i-GQzX6vWx4U9VMh4ci9D9yF"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-9fdWbFK67588CD12XaNZBq"/>
        </correspContext>
        <correspAction type="numbering" xml:id="i-FQsBtBTcDbD4AWVtJ2s5iT">
          <date when="2008-10-08"/>
        </correspAction>
        <correspAction type="submission" xml:id="i-MPxNMmNwYqBV7cC3qQf8BS">
          <date when="2008-10-07"/>
        </correspAction>
        <correspAction type="transfer" xml:id="i-Gw7EcvJkEHrSRU8w8W6zpP">
          <date when="2008-10-01"/>
        </correspAction>
        <correspAction type="assigned" xml:id="i-FVnRFbAmb1sRppWwgoTyp"/>
        <correspContext corresp="i-FVnRFbAmb1sRppWwgoTyp">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-PY1wEfCy87i6wWsW7aKQu6">
            Förslag till riksdagsbeslut
          </head>
          <p xml:id="i-MmUd4TK8VWptitHNKjGS25">
            Riksdagen tillkännager för regeringen som sin mening vad som
            anförs i motionen om bättre möjligheter för ungdomar att få tillgång
            till egen bostad.
          </p>
        </div>
        <div type="motContent">
          <head type="h1" xml:id="i-GDYBXh7s88UNkubr4FMPJ4">
            Motivering
          </head>
          <p xml:id="i-TzLkupuN4jxdbvL5aES2eZ">
            De allmännyttiga och kommunala bostadsföretagen har haft en helt
            avgörande betydelse för utvecklingen på den svenska bostadsmarknaden
            alltsedan 1940-talet. Under flera generationer har ett bostadsbestånd
            byggts upp som kan erbjuda goda och attraktiva bostäder för breda
            grupper, oavsett inkomst och bakgrund. Satsningen på ett allmännyttigt
            bostadsbestånd som vänder sig till alla var också ett ideologiskt
            vägval. Genom den självkostnadsprincip som präglat förvaltningen
            av allmännyttan har boendekostnaderna kunnat hållas nere, inte
            bara i allmännyttans egna bostäder utan på hela hyresmarknaden.
          </p>
          <p xml:id="i-TW9R5j6ekjL4usC7Gbh42L">
            Det är mot denna bakgrund som planerna i vissa kommuner på en
            storskalig utförsäljning av kommunala bostäder måste ses. Beslut
            om utförsäljningar från kommunernas bostadsbestånd kan komma att
            få långsiktiga och allvarliga konsekvenser för hela bostadsmarknaden.
            När de attraktiva delarna av beståndet i de allmännyttiga bostäderna
            säljs ut frånhänder sig samhället möjligheten att bedriva en social
            bostadspolitik. Det finns också risk för att samhället på detta
            sätt förlorar stora upparbetade värden. Till detta kan läggas
            att det som en följd av den moderatledda regeringens bostadspolitik
            produceras allt färre hyresrätter i vårt samhälle idag. När regeringen
            tog bort de av den socialdemokratiska regeringens införda nyproduktionsbidragen
            bromsades nyinvesteringarna i hyresrätter hastigt upp. I vårt
            eget län kunde vi på plats i Västerås konstatera att ett planerat
            bygge av ett kvarter med hyresrätter ställdes in som en följd
            av regeringens politik. På plats kunde vi träffa ett antal yngre
            människor som var tilltänkta nya hyresgäster, men som nu var fortsatt
            utan eget boende. För dem var bostadsrätten inget alternativ.
            Tillfälligt jobb under några månader, praktikplatser som ett led
            i utbildningen, vikarie inom äldreomsorgen, jobb på McDonalds
            i väntan på ett fast jobb på annan ort eller heltidsstuderande
            med litet barn är alla situationer i livet som i princip utesluter
            alla möjligheter till att bli bostadsrättsinnehavare. Ekonomin
            är naturligtvis det största hindret, men också rent praktiska
            orsaker, där framtida flytt till nytt jobb eller utbildning gör
            boendet i hyresrätt mer praktiskt och lämpat för den individuella
            livssituationen.
          </p>
          <p xml:id="i-GbPqpDRPee9jv5gE1oXeba">
            Ungdomars situation på bostadsmarknaden är svår i dagens svenska
            samhälle. Den har inte blivit mindre svår genom den politik som
            den borgerliga regeringen för.
          </p>
          <p xml:id="i-8eiHPH81L4KevFvqSbqCtU">
            Som socialdemokrater anser vi att rätten till en egen bostad
            till ett rimligt pris är en av grundbultarna i ett samhälle som
            säger sig ta ansvar för hela sin befolkning. Att det finns olika
            boendeformer tycker vi är bra, och detta är också en väl medveten
            politik som under många år förts av socialdemokratiska regeringar.
            En bra blandning av hyresrätter, bostadsrätter och egnahem gör
            valfriheten större för alla, samtidigt som det också gagnar och
            möter olika behov av bostäder som efterfrågas. Att därför göra
            som den borgerliga regeringen gör just nu, att se till att nyproduktion
            av hyresrätter minskar samtidigt som utförsäljning av desamma
            sker i borgerliga kommuner, gör att balansen på bostadsmarknaden
            kraftigt försämras med stora konsekvenser för enskilda som följd.
            Ganska raskt kommer detta att medföra en alltmer segregerad bostadsmarknad.
            De stora förlorarna är våra ungdomar.
          </p>
          <p xml:id="i-DqNqmZEj2J1orFfKHE3xVR">
            Vad som behövs för att rätta till situationen är en kraftfull
            bostadspolitik som ser möjligheter i ett samhälle som har en bra
            balans mellan olika boendeformer, en politik som anser att hyresrätten
            är en viktig pusselbit i denna balans.
          </p>
          <p xml:id="i-3xhcaQxKVwv8kvEphMfnZW">
            Det är en politik som strävar efter att hålla nere kostnaderna
            i nyproduktionen av bostäder i allmänhet, och i hyresrätten i
            synnerhet, en politik som ser till att dessa låga produktionskostnader
            även kommer hyresgästen till del och inte stannar på vägen i olika
            aktörers vinstfickor. Vi kräver inte omedelbara bostadssubventioner
            för nyproduktion, även om sådana i givna situationer måste kunna
            övervägas. Det handlar framförallt om att regeringen på olika
            sätt, som forskning på byggområdet, värnande om en effektiv konkurrens
            på byggmarknaden, genomlysning av tomtkostnader, anläggningskostnader
            och anslutningsavgifter, ser till att bostäder kan produceras
            till acceptabla kostnadsnivåer och på så sätt ger bostadsbehövande
            ungdomar rätten till en egen bostad.
          </p>
        </div>
        <div type="motSignatures">
          <list>
            <item xml:id="i-TzGVqVX8BbzzstHZdwnocF" who="i-SQtBtzxQLj4TaXXq9jLy7r">
              Pia Nilsson (s)
            </item>
            <item xml:id="i-5wNPmSYc92LkqY77T4CRZs" who="i-GQzX6vWx4U9VMh4ci9D9yF">
              Margareta Israelsson (s)
            </item>
            <item xml:id="i-87RWGZ2TAv2oMLUbY5rG9S" who="i-3YAEMbZXswzuyekFnSxXSF">
              Olle Thorell (s)
            </item>
            <item xml:id="i-WApH5dJUYBnp8971yBqdnh" who="i-9fdWbFK67588CD12XaNZBq">
              Sven-Erik Österberg (s)
            </item>
          </list>
        </div>
      </div>
    </body>
  </text>
</TEI>
