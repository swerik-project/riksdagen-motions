<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200001-SfU-00297">
  <teiHeader>
    <fileDesc>
      <titleStmt>
        <title>Medborgarlön</title>
        <author corresp="i-VGuxFg9SBivesgRyVWVWkd i-VGuxFg9SBivesgRyVWVWkd">av Kerstin-Maria Stalin (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Medborgarlön</title>
          <idno type="rdwebb">GO02Sf297</idno>
          <rs type="number">Sf297</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GO02Sf297/text</ref>
          <ref type="dokument_url_html">http://data.riksdagen.se/dokument/GO02Sf297</ref>
          <ref type="dokumentstatus_url_xml">http://data.riksdagen.se/dokumentstatus/GO02Sf297</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VGuxFg9SBivesgRyVWVWkd</idno>
            <name>Kerstin-Maria Stalin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-VGuxFg9SBivesgRyVWVWkd</idno>
            <name>Kerstin-Maria Stalin</name>
            <state type="partyAffiliation" ref="Q213451">
              <desc>mp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4svxQ14nYeYVJzk1qrZrZ9" type="signed"/>
        <correspContext corresp="i-4svxQ14nYeYVJzk1qrZrZ9">
          <note type="signatory" corresp="i-VGuxFg9SBivesgRyVWVWkd"/>
          <note type="signatory" corresp="i-VGuxFg9SBivesgRyVWVWkd"/>
        </correspContext>
        <correspAction type="reviewing" xml:id="i-NVxUVXTwDmqFLpnjxNQFu">
          <date when="2000-10-11"/>
        </correspAction>
        <correspAction type="referral" xml:id="i-3cH4ZU3eSSaPZD1bTZ4M19">
          <date when="2000-10-11"/>
        </correspAction>
        <correspAction type="dismissal" xml:id="i-LaN2o9FqmKgDEeH9JqeARF">
          <date when="2000-10-11"/>
        </correspAction>
        <correspAction type="submission" xml:id="i-NW684HkjJ9fDQE3iuygyuQ">
          <date when="2000-10-05"/>
        </correspAction>
        <correspAction type="referral" xml:id="i-3vkf5kRHSzaWCe6BgrcegK">
          <date when="2000-10-11"/>
        </correspAction>
        <correspAction type="dismissal" xml:id="i-7s58BUryfQWPWoqZLyGPbs">
          <date when="2000-10-11"/>
        </correspAction>
        <correspAction type="submission" xml:id="i-664j36btnhTv4FSBNKxRn1">
          <date when="2000-10-05"/>
        </correspAction>
        <correspAction type="assigned" xml:id="i-JhquZHjvjedtZxvwgegmFz"/>
        <correspContext corresp="i-JhquZHjvjedtZxvwgegmFz">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_Sf_0297/mot_200001_Sf_0297-0001.pdf"/>
      <div type="motHeader" xml:id="i-7M9Py15H71aTbzto9eW7t2">
        <div type="motTitle" xml:id="i-VYxxU3PKDFbAjXmSDRcAZN"/>
        <div type="motSubmissionInfo" xml:id="i-Qb9AGkmiDs3yEDSLtUqGre"/>
      </div>
      <div type="motBody" xml:id="i-GLNqnkBEgaC8rkMNXkfHM1">
        <div xml:id="i-68gthyVB4uAAHg8LPbgqgp">
          <p xml:id="i-w67VTkLXbBgZiUPRLxSaC">
            24
          </p>
          <p xml:id="i-8mTczz2cL7m4RczNUUVmdP">
            2000/01 mnr: Sf297 pnr: mp837
          </p>
          <p xml:id="i-S7MCmueeFvsj4cbjp9PVow">
            Motion till riksdagen 2000/01:Sf297
          </p>
          <p xml:id="i-JayxubBvdQqdpdeJBao6w2">
            av Kerstin-Maria Stalin (mp)
          </p>
          <p xml:id="i-JE3eyQYMnW9Yxmzkzuex1H">
            Medborgarlön
          </p>
          <p xml:id="i-3cDabtZAEsUQDd17NLPg3X">
            Förslag till riksdagsbeslut
          </p>
          <p xml:id="i-BrzFuL5ry1SJJEfpsCfx8j">
            Riksdagen begär att regeringen tillsätter en utredning om införandet
            av medborgarlön enligt vad som anförs i motionen.
          </p>
          <p xml:id="i-YMH4Mv7q7RCCcnNC1AS3pc">
            Trygghet eller tvång?
          </p>
          <p xml:id="i-3na2J9veUKSbEmqmFFynWY">
            En av de centrala ekonomiska debatterna gäller om det är tvång
            eller trygghet som bäst frigör människors potential. Hur samhällets
            transfereringssystem är uppbyggda vilar delvis på denna frågeställning.
            Ska människor stå med mössan i hand och tigga om hjälp, eller
            ska den grundläggande försörjningen för alla vara en självklarhet?
            Vi måste fråga oss: Vad är det som får människor att våga språnget?
            Att våga studera, att våga skaffa barn, att våga byta jobb, att
            våga starta eget? Dynamiken i ekonomin hålls uppe av en ändlös
            rad av små och vardagliga men ändå modiga beslut. Hur ges impulsen
            till dessa beslut? Är det med kniven på strupen människor ska
            ta steget ut i det okända, eller är det för att de känner att
            vingarna bär? För oss är svaret självklart. Politik handlar inte
            om att ge människor order om hur de ska leva sina liv, utan om
            att ge dem modet och tryggheten att våga följa sina drömmar. Godheten
            hos staten är inget skäl för politiska reformer, men potentialen
            hos människorna är skäl att ge dem frihet. Ekonomisk politik har
            länge handlat om en enda sak: Att sätta så många människor i arbete
            som möjligt. Det har inte varit fråga om att stimulera människor
            att utvecklas, utan helt enkelt att ge alla möjlighet att hugga
            i. Barnen på dagis och mamma och pappa på jobbet. Trygghetssystemen
            har blivit som en inkastare utanför arbetslivet, alla skall bara
            snabbast möjliga väg in till lämplig sysselsättning. Men så ser
            inte världen ut längre.
          </p>
          <pb facs="riksdagen-motions-pdf/data/200001/mot_200001_Sf_0297/mot_200001_Sf_0297-0002.pdf"/>
          <p xml:id="i-NSa2zof7mfwRFLFRS7Zj5Z">
            2000/01:Sf297
          </p>
          <p xml:id="i-Jfnz3ZAB1c7xguL5m1bA6u">
            25
          </p>
          <p xml:id="i-8vN6KzbtLkPLusMbPcaXvS">
            Det går inte att tvinga människor till fabriken, för där finns
            inte längre jobben. Problemen är inte för liten produktion eller
            brist på tekniska möjligheter. Utbrändhet, miljöförstöring och
            kompetensbrist är vad vi måste finna lösningen på idag, inte att
            det görs för få TV-apparater. Vi måste fråga oss vad som är meningen
            med att ha en utveckling i ekonomin; är det att vi ska jobba mer
            och mer eller att vi ska nå en punkt där vi kan börja jobba mindre?
            Vi skapade väl oss en civilisation för att få det bättre, inte
            för att få det sämre? Teknikutvecklingen var väl till för att
            ge oss mer tid, inte för att ta tid ifrån oss? Vill vi bygga oss
            stress och miljöförstöring så har vi tekniken för att göra det.
            Frågan är om vi har intelligensen att låta bli. Om vi klarar att
            bygga något annat. Om vi klarar att begränsa vår arbetstid och
            ge varandra frihet. Det är mot den bakgrunden idén om medborgarlön
            ska ses, idén om ett heltäckande transfereringssystem som ger
            de enskilda människorna mer att säga till om. För kanske är det
            dags att ersätta trygghetssystemen med frihetssystem. Kanske kan
            vi slå flera flugor i en smäll om vi lättar lite på lönearbetets
            järnridå och ger människor möjligheten att ta ett lugnt andetag
            när de blir arbetslösa eller är färdiga med en utbildning och
            fråga sig vad det är de vill göra med sina liv. Vad de vill göra
            för sig själv och sina medmänniskor. Kanske är det dags att ersätta
            tvång med trygghet.
          </p>
          <p xml:id="i-KptnXwZx2JwvXW3un9RGeb">
            Ett transfereringssystem för morgondagens samhälle
          </p>
          <p xml:id="i-6cJhzMLSLrNpFBhVu2fK5w">
            I dagens läge har vi ett lapptäcke av transfereringar som utgör
            en femtedel av BNP, ca 400 miljarder kronor. Det är allt från
            socialbidrag via a-kassa till pensionssystem. Det är ett lapptäcke
            som det tagit decennier av politiskt arbete och komplicerade förhandlingar
            att bygga upp, men som i slutändan bara har till syfte att bevara
            den enskilda människans värdighet och möjlighet att försörja sig
            och leva ett drägligt liv. I vilken ände av systemet än människan
            kommer in så är syftet med systemet ungefär detsamma: Hon ska
            ha någonstans att bo, kläder och något att äta. Spelar det då
            någon roll hur systemet ser ut? Ja, vi tror det, och de flesta
            verkar tycka så, även om de slutsatser de drar är skilda eller
            rent av motsatta. Vad Miljöpartiets grundläggande kritik av det
            nuvarande systemet gäller är två saker.
          </p>
          <p xml:id="i-GvZ1QXv5CGKmgvuq5xZq9n">
            1) Det är stort, komplicerat och krångligt.
          </p>
          <pb facs="riksdagen-motions-pdf/data/200001/mot_200001_Sf_0297/mot_200001_Sf_0297-0003.pdf"/>
          <p xml:id="i-Rp3fVWCZUD1NZFmbfaoV2z">
            2) Det bygger på idén om att ekonomiskt tvång eller ekonomiska
            belöningar är nödvändiga för att människor ska vilja arbeta, starta
            eget eller engagera sig i samhället. Den andra delen av kritiken
            är den viktigaste. Människor som bryts ner av ekonomisk otrygghet
            berövas sin initiativkraft och sitt självförtroende. Att många
            människor hamnar i tröstlösa cirklar av overksamhet beror inte
            på att de har för stor ekonomisk trygghet utan för liten. Detta
            är viktigt. Vi måste bryta med myten om att rika människor arbetar
            för lite för att de tjänar för lite medan fattiga människor arbetar
            för lite för att de tjänar för mycket. Vi är alla människor. Det
            är inte så att vissa av oss arbetar bäst om de har fallskärmar
            medan andra arbetar bäst om de är otrygga eller svälter. Detta
            är ett märkligt feodalt sätt att tänka som måste bort. Idén med
            medborgarlön som den har diskuterats inom den gröna rörelsen är
            att ersätta de flesta av de nuvarande transfereringssystemen med
            ett enda som utbetalas utan krav på motprestation till dem som
            saknar inkomst eller vars inkomst understiger en viss summa. Den
            utbetalade medborgarlönen skall sedan trappas ner med stigande
            inkomster. Det är inte meningen att samhällets insatser för utsatta
            människor ska minska som en konsekvens av att medborgarlön införs.
            Vissa grupper har ju speciella behov som går utöver själva försörjningsfrågan.
            Medborgarlön är givetvis inte en reform som kan genomföras över
            en natt. Just på grund av att transfereringssystemen är omfattande
            måste effekterna av en medborgarlön för olika grupper först utredas.
            När medborgarlönen sedan införs kan man tänka sig ett stegvis
            förfarande där man exempelvis börjar med införandet av studielön.
            I detta första skede vill vi dock bara föreslå riksdagen att frågan
            utreds.
          </p>
          <p xml:id="i-PWDJXGxmmzpun5tx7NMqZS">
            Stockholm den 4 oktober 2000
          </p>
          <p xml:id="i-LaEzdY4DDJKcBVRmfXDH2P">
            Kerstin-Maria Stalin (mp)
          </p>
          <p xml:id="i-7mMRWUkZtfzthDHwbzUvJi">
            2000/01:Sf297
          </p>
          <p xml:id="i-Bau9GfQjGFsEwgvVyHYTZt">
            26
          </p>
        </div>
      </div>
    </body>
  </text>
</TEI>
