<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0532/mot_200001_MJ_0532-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ532 pnr: m758
          </p>
          <p>
            Motion till riksdagen 2000/01:MJ532
          </p>
          <p>
            av Ola Sundell och Anders Sjölund (m)
          </p>
          <p>
            Destruktion av självdöda djur
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om ett permanent undantag för norra Sverige från EG-direktivet
            om självdöda djur.
          </p>
          <p>
            Motiv för vårt förslag
          </p>
          <p>
            Enligt EG-direktiv får självdöda djur inte grävas ner. Föreskrifter
            om hantering av djurkadaver och annat animaliskt avfall regleras
            i SJVFS 1998:34. Materialet skall hanteras i en steriliseringsanläggning,
            där upphettning sker till en temperatur av minst 133 grader. Fram
            till den 1 december 1998 fanns en generell dispens från insamlingskravet
            i norra Sverige. I 37 kommuner i nordligaste och västra Sverige,
            från Värmland och norrut finns en generell dispens som inte är
            tidsbestämd, medan hela kustområdet från Haparanda i norr omfattas
            av den dispens som gick ut den 1 december 1998. Materialet indelas
            i två grupper: högriskavfall och lågriskavfall. Till högriskavfallet
            räknas bl.a. självdöda djur och till lågriskavfallet hör bl.a.
            rester från slakterier. När kravet på insamling kom planerades
            en anläggning i Örnsköldsvik och därefter i Nordmaling. För en
            anläggning i Nordmaling har miljötillstånd erhållits.
          </p>
          <p>
            Utvecklingen på senare tid
          </p>
          <p>
            Det har nyligen beslutats om gemensamma EG-bestämmelser beträffande
            s.k. specificerat riskmaterial, som träder i kraft den 1 oktober
            2000. Bestämmelserna återfinns i kommissionens beslut 2000/418/EG
            av den 29 juni 2000 om användning av material som utgör risk när
            det gäller transmissibel spongiform encefalopati och om ändring
            av beslut 94/474/EG.
          </p>
          <pb facs="riksdagen-motions-pdf/data/200001/mot_200001_MJ_0532/mot_200001_MJ_0532-0002.pdf"/>
          <p>
            2000/01:MJ532
          </p>
          <p>
            10
          </p>
          <p>
            Bestämmelserna har tillkommit i syfte att förhindra spridning
            av BSE-smitta. Enligt beslutet, som inte gäller t.ex. kosmetiska
            och medicinska produkter eller produkter som inte är avsedda att
            användas i livsmedel, djurfoder eller gödselmedel, ska sådant
            riskmaterial destrueras genom företrädesvis förbränning. Beslutet
            kan på begäran från medlemsstat ändras för att tillåta export
            av specificerat riskmaterial för förbränning i länder utanför
            EU och då i enlighet med av kommissionen fastställda villkor.
            Problemet med omhändertagandet av kadaver är välkänt på Jordbruksdepartementet,
            och jordbruksministern har sjäv sagt bland annat följande i frågan:
            Avsaknaden av möjligheter i landet att för närvarande kunna bearbeta
            hela den volym högriskavfall som genereras, innebär att överskjutande
            volymer måste exporteras till våra grannländer. I interpellationssvaret
            konstaterade jag att detta är en otillfredsställande lösning som
            endast på kort sikt är acceptabel. Jag vill återigen understryka
            att vi själva måste ha möjligheter att ta hand om det animaliska
            avfallet som genereras i landet.
          </p>
          <p>
            De nyligen beslutade EG-bestämmelserna beträffande specificerat
            riskavfall aktualiserar frågan ytterligare.
          </p>
          <p>
            (Svar på fråga 1999/2000:1235)
          </p>
          <p>
            Tillfällig lösning
          </p>
          <p>
            För att lösa kadaverhanteringen till dess det finns en anläggning,
            har högrisk- avfallet transporterats till en anläggning i Norge,
            36 km söder om Trondheim, och lågriskavfallet transporterats till
            en anläggning i Finland, 37 mil söder om Haparanda. Entreprenören
            kör från gård till gård med container och samlar in avfall till
            en uppsamlingsplats. Från och med 1 oktober 2000 är det dock inte
            längre tillåtet att transportera kadaver till tredje land, vilket
            ytterligare understryker vikten av att något konkret görs i denna
            fråga.
          </p>
          <p>
            Kostnader
          </p>
          <p>
            Kostnaden för att hämta ett storboskap ligger på 1.950 kr. För
            mindre djur, 300 kg totalt, ligger kostnaden på 1.450 kr. Kostnaden
            för en enskild lantbrukare kan bli betydande. På en integrerad
            svingård kan kostnaden bli 40 öre/producerat kg. Beräkningen bygger
            på en normal dödlighet på 2 procent bland slaktsvinen och 30 procent
            rekrytering.
          </p>
          <pb facs="riksdagen-motions-pdf/data/200001/mot_200001_MJ_0532/mot_200001_MJ_0532-0003.pdf"/>
          <p>
            Miljömässigt tveksamt
          </p>
          <p>
            Miljömässigt är hanteringen av självdöda djur i dag mycket tveksam
            eftersom ett självdött djur i Pajala församling tidigare körts
            till Trondheim för destruktion, vilket innebär en transport på
            120 mil, och nu skall transporteras till en överbelastad anläggning
            i södra Sverige. Detta är helt oacceptabelt. De långa transportavstånden
            i dag — och till en tänkt framtida anläggning — medför att all
            obduktionsverksamhet av självdöda djur inte kan upprätthållas.
            Om ett djur dör så körs det enbart till en destruktionsanläggning
            och någon kontakt med veterinär sker inte. Detta är inte heller
            acceptabelt. Systemet med långa miljömässigt tveksamma transporter
            inger inte förtroende hos lantbrukarna, vilket medför att det
            finns en stor risk för höga mörkertal. Insamlingen av självdöda
            djur bygger på ett EG-direktiv, som inte kan vara relevant i norra
            Sverige och på intet sätt tar hänsyn till de långa avstånden och
            den låga djurtätheten.
          </p>
          <p>
            Framtiden
          </p>
          <p>
            Om det kommer att byggas en anläggning i Nordmaling eller på
            någon annan plats i Norrland är osäkert — avgörande blir kostnaden
            för bygget jämfört med vad det kommer att kosta att transportera
            avfallet till södra Sverige. Är det så att det blir högre kostnader
            med att bygga en anläggning, torde det vara tveksamt om det kommer
            att byggas någon. Ett stort osäkerhetsmoment är vad som händer
            om mängden avfall minskar eller blir betydligt mindre än beräknat.
            Hur stort är mörkertalet med djur som aldrig kommer att tas om
            hand? Statistik från södra Sverige visar att det torde vara mycket
            stort. Hur kommer då den beräknade kostnaden att hålla och vad
            händer med en anläggning som får mycket mindre råvara än vad som
            beräknats?
          </p>
          <p>
            Hur lösa frågan?
          </p>
          <p>
            Det är inte rimligt att hålla på och transportera döda djur närmare
            100 mil för att de skall tas om hand i en destruktionsanläggning.
            Smittriskerna måste nästan vara lika stora, om inte större, om
            de döda djuren skall transporteras så lång väg. Miljömässigt är
            det också tveksamt. En insamling över en så stor yta och med så
            få gårdar innebär att de fordon som används måste färdas en mycket
            lång väg, vilket medför en stor energiförbrukning. Samtidigt innebär
            gårdsbesöken alltid en risk för att smitta kan spridas. Det borde
            gå att finna enighet om konkreta åtgärder i denna fråga, särskilt
            som jordbruksministern själv konstaterat att problemet är akut.
            I detta sammanhang sa jordbruksministern följande:
          </p>
          <p>
            2000/01:MJ532
          </p>
          <p>
            21
          </p>
          <pb facs="riksdagen-motions-pdf/data/200001/mot_200001_MJ_0532/mot_200001_MJ_0532-0004.pdf"/>
          <p>
            2000/01:MJ532
          </p>
          <p>
            12
          </p>
          <p>
            Jag håller med frågeställaren som konstaterar att problemet är
            akut och jag anser således att det är viktigt att det fortast
            möjligt utarbetas en helhetslösning i fråga om omhändertagandet
            av det animaliska avfallet, som tar hänsyn till såväl smitt- som
            miljöskyddsaspekterna. Jag utgår också ifrån att näringen med
            stöd av berörda myndigheter ska klara av detta.
          </p>
          <p>
            (Svar på fråga 1999/2000: 1235)
          </p>
          <p>
            Självklart bör näringen ta det övergripande ansvaret för en lösning,
            men det är trots allt regeringen som lägger fram lagförslag och
            förhandlar fram lösningar inom EU. Det går inte att jämföra situationen
            i norra Sverige med södra Sverige och med övriga Europa, mot bakgrund
            av att vi har en lägre djurtäthet. För att få ett mått på djurtätheten
            i området kan man jämföra antalet djur i de fem nordligaste länen,
            det vill säga Gävleborg, Västernorrland, Jämtland, Västerbotten
            och Norrbotten, med Skåne. En sådan jämförelse visar att djurtätheten
            är enormt mycket lägre. Till exempel finns bara elva procent av
            svinen i norra Sverige jämfört med antalet i Skåne, och 13 procent
            av höns och kycklingar. Vad gäller nötkreatur finns 73 procent
            av djuren i de norra länen jämfört med antalet djur i Skåne. Även
            med en väldigt god djurhållning kommer djur alltid att dö. De
            flesta fall där djur dör är ganska odramatiska. Det rör sig bland
            annat om dödfödda djur och liknande. I dessa fall borde det vara
            självklart att man får gräva ner dem. I vissa fall kan det vara
            mer osäkert vad dödsorsaken är. I de flesta fall har då en veterinär
            blivit kontaktad och försökt hitta orsaken till djurets sjukdom.
            Mot den bakgrunden borde det gå att genom veterinärerna ha en
            bra kontroll om det dyker upp någon smitta. Företrädare för lantbruket
            och länsveterinären i Norrbotten har också i en skrivelse till
            Jordbruksverket aktualiserat en handlingslinje som innebär en
            generell dispens för nedgrävning. Men i varje läge då djurets
            dödsorsak är oklar skall en veterinär tillkallas efter djurets
            död. Har veterinären varit på besök under djurets sjukdomstid
            så är man säkert ganska klar över dödsorsaken. Har djuret dött
            på ett sätt som det inte finns någon naturlig förklaring till
            utan att någon veterinär har varit på besök bör lantbrukaren åläggas
            att tillkalla veterinär efter djurets död för att en undersökning
            av dödsorsaken skall göras. Då kan man också ta beslut om djuret
            kan grävas ner eller om det måste destrueras på ett annat sätt.
            Den låga djurtätheten, de stora avstånden, det goda djurhälsoläget
            samt de höga kostnaderna gör att det finns motiv för Sverige att
            driva frågan, så att vi i norra Sverige får ett permanent undantag
            från EG-direktivet. Det handlar i hög grad om att Sveriges regering
            driver frågan mot EU och argumenterar för undantaget.
          </p>
          <p>
            Stockholm den 4 oktober 2000
          </p>
          <p>
            Ola Sundell (m) Anders Sjölund (m)
          </p>
        </div>
      </div>
    </body>
  </text>
</TEI>
