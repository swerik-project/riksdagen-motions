<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UU-02389">
  <teiHeader>
    <fileDesc>
      <titleStmt>
        <title>Mänskliga fri- och rättigheter i Kina</title>
        <author corresp="i-YSKeLiTp6e1eVBrTwK4cRX">av Aron Modig (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2389 av Aron Modig (KD)</title>
          <idno type="rdwebb">H2022389</idno>
          <rs type="number">2389</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H2022389/text</ref>
          <ref type="dokument_url_html">http://data.riksdagen.se/dokument/H2022389</ref>
          <ref type="dokumentstatus_url_xml">http://data.riksdagen.se/dokumentstatus/H2022389</ref>
          <ref type="docx">http://data.riksdagen.se/fil/83B096BD-EBBD-4C46-A002-3B6CFDE899A2</ref>
          <ref type="pdf">http://data.riksdagen.se/fil/B65C105D-6978-4F79-9FDC-C7F447E06211</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YSKeLiTp6e1eVBrTwK4cRX</idno>
            <name>Aron Modig</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YDxNDug8b1Soz2XEy3ivBG" type="signed"/>
        <correspContext corresp="i-YDxNDug8b1Soz2XEy3ivBG">
          <note type="signatory" corresp="i-YSKeLiTp6e1eVBrTwK4cRX"/>
        </correspContext>
        <correspAction type="submitted" xml:id="i-Ecr5AaoNf3tyrjacnQzYhA">
          <date when="2014-11-10"/>
          <time when="15:31:22"/>
        </correspAction>
        <correspAction type="referred" xml:id="i-SwKB5nkNVjKi4N3nSWY4AX">
          <date when="2014-11-12"/>
        </correspAction>
        <correspAction type="assigned" xml:id="i-9v5uqs8cvf3US5UQvRWWu9">
          <date when="2016-09-08"/>
          <time when="12:26:14"/>
        </correspAction>
        <correspContext corresp="i-9v5uqs8cvf3US5UQvRWWu9">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-BH4e5eHLpjjctruYU3pbXJ"/>
        <correspContext corresp="i-BH4e5eHLpjjctruYU3pbXJ">
          <ref type="uppgift">2015/16:UU15</ref>
          <ref type="ref_dok_id">H301UU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:2389 av Aron Modig (KD) Mänskliga fri- och rättigheter i Kina</div>
      </div>
      <div type="motBody">
        <div type="motProposal" subtype="förslag">
          <head xml:id="i-8cyTurSD2CEypWu519Db9C">
            Förslag till riksdagsbeslut
          </head>
          <list style="ol">
            <item xml:id="i-CjsHYshzwh9d9kQoMxbGbK">
              Riksdagen tillkännager för regeringen som sin mening vad som
              anförs i motionen om att Sverige fortsättningsvis i dialogen med
              Kina bör verka för att de mänskliga fri- och rättigheterna respekteras
              fullt ut i den autonoma regionen Xinjiang i Kina.
            </item>
            <item xml:id="i-9rHrhDk71pZiHA7r5Pkg8z">
              Riksdagen tillkännager för regeringen som sin mening vad som
              anförs i motionen om att Sverige i sina utrikespolitiska kontakter
              bör verka för att Kinas troende får möjlighet till verklig religions-
              och mötesfrihet.
            </item>
          </list>
        </div>
        <div type="motContent">
          <head type="h1" xml:id="i-NeKcKzQNnuaANfECDCuyKh">
            Motivering
          </head>
          <p xml:id="i-DXyiDc7wDFUjEwTGBorS7U">
            Förtrycket av uigurerna i västra Kina har ökat avsevärt sedan
            den 11 september 2001, och likaså har spänningen mellan folkgrupperna
            i Xinjiangområdet ökat. Inför OS 2008 förekom oroligheter och
            i juli 2009 hölls stora demonstrationer i Urumqi, Kashgar och
            andra städer i Xinjiang. Många uigurer fängslades och närmare
            200 dödades enligt officiella uppgifter. Väldigt få rapporter
            har nått omvärlden på grund av Kinas effektiva cyberaktiviteter
            för att tysta eventuella vittnesmål. Internet blockerades i nordvästra
            Xinjiang under hela tio månader under 2009 och 2010.
            <ref target="i-ECG64yzPYkPTK8B2i6gt9J">
              [1]
            </ref>
            Tre uiguriska webbmasters fick också fleråriga fängelsestraff
            för att ha ”äventyrat statshemligheter” tiden efter kravallerna
            i Urumqi.
            <ref target="i-QLrbeoU12egiTSPj7vQQx7">
              [2]
            </ref>
          </p>
          <p xml:id="i-Xup94m1NLK9b6FJM6bCmG5">
            Under de i stort nedtystade händelserna blev det tydligt att
            regimen i Beijing underblåser etniska spänningar och skyddar han-kinesiska
            intressen i Xinjiang. Han-kineser är i dag i majoritet i delar
            av Xinjiang till följd av en mångårig kinesisk politik av folkförflyttning.
            Kina har på senare år utökat sin militära närvaro i området och
            människorättsgrupper rapporterar om allvarliga kränkningar av
            civilbefolkningen och lokala autonomiförespråkare.
          </p>
          <p xml:id="i-Nf9VUGDNCsB3ZHHLzSujaP">
            Den framgångsrika kvinnliga företagaren Rebiya Kadeer var fängslad
            i över sex år för sin kamp för mänskliga rättigheter för sitt
            folk uigurerna. En av hennes söner, Ablikim Abdureyim, avtjänar
            fortfarande fängelsestraff, vilket sannolikt är en förevändning
            för att trakassera familjen.
            <ref target="i-D4uTzGf8s5F67UiFc8WJoR">
              [3]
            </ref>
          </p>
          <p xml:id="i-7hFRT1CBY1xfSWUzWCXMtm">
            Den 23 september 2014 skapade de kinesiska myndigheterna en uigurisk
            Nelson Mandela när de dömde Ilham Tohti, professor i ekonomi vid
            Minzu Universitet i Beijing, till livstids fängelse.
            <ref target="i-W79ZPYLBZmb4BBMbCcwBXk">
              [4]
            </ref>
            Under rättegången citerades hans föreläsningar, och klipp visades
            från de kameror som funnits installerade i föreläsningssalarna
            på universitetet där han jobbar. Det hela är absurt. En moderat
            röst som Ilham Tohti döms till livstid och anklagas för att ha
            fört sina studenter bakom ljuset och tvingat dem att bli aktivister.
            Liu Xiaoyuan, en advokat för Ilham Tohti, berättade för BBC att
            flera utländska ambassader inte tilläts komma in till domstolen
            och närvara.
            <ref target="i-HZpDtmm93pAtRMP4tuPMz3">
              [5]
            </ref>
          </p>
          <p xml:id="i-Cn6o81qdJNE4qdMZqyE3Df">
            Den kristne uiguren Alimjan Yimit (Alimujiang Yimiti) från Kashgar
            ställdes under sommaren 2009 inför rätta för ”brott mot statens
            säkerhet”, trots att den ursprungliga anklagelsen och grunden
            för att Alimjan häktades 2007 var hans kristna verksamhet. I Xinjiang
            finns en särskild förordning utfärdad av ett regionalt partiorgan
            med förbud mot spridande av den kristna läran ”i områden där det
            bor muslimer eller lamaister och i gränsområden”. Förordningen
            är unik för Xinjiang och strider mot den kinesiska grundlagen.
            Inga fakta som kommit fram i målet mot Alimjan visar på någon
            grund för anklagelsen om ”brott mot statens säkerhet”. Den kristna
            uiguren Alimjan dömdes till 15 års fängelse.
          </p>
          <p xml:id="i-WxECCQTmV3CnWn9GY7TFwT">
            Intressant att notera är den akademiska studien om antalet religiöst
            troende i Kina som presenterades 2007 vid East China Normal University
            i Shanghai. Rapporten hävdar att det finns över 300 miljoner troende
            kineser, varav ca 40 miljoner är protestanter och 14–15 miljoner
            katoliker. Många bekänner sig till olika folktro.
          </p>
          <p xml:id="i-UhnqBXm5wgKnWW3k6CppkV">
            Många muslimska skolor i Xinjiang har stängts och imamer fängslats,
            omskolas ideologiskt och fråntas sina positioner. Kinesisk lag
            förbjuder studier av koranen, religiös utövning och firande av
            religiösa högtider för alla under 18 år. Detta har lett till våldsamma
            räder mot underjordiska skolor där barn undervisas i islam. En
            räd mot en religiös skola i Hotan resulterade i att 12 uiguriska
            barn, flera lärare och tre poliser skadades efter att polisen
            använt tårgas. En elvaårig uigurisk pojke i staden Korla påstås
            ha begått självmord i arresten efter att ha infångats under en
            räd mot en religiös studiegrupp. Pojkens kropp bar spår av tortyr.
            Den religiösa ofriheten i Xinjiang gäller både uigurer, han-kineser
            och andra etniska grupper.
          </p>
          <p xml:id="i-DCEWEYVGvATv4mCe37UMud">
            Den kinesiska regeringen vägrar att göra skillnad på våldsam
            kamp för självständighet och passivt motstånd mot förtrycket.
            Massarresteringar sker löpande och flera anklagade har avrättats.
            Amnesty International hävdar att uigurer är den enda folkgrupp
            som kontinuerligt avrättats på grund av politiska ”brott” de senaste
            åren. Alla autonomiförespråkare klassificeras som terrorister.
            Den svenska regeringen bör i sina kontakter med de kinesiska myndigheterna
            skyndsamt verka för att dödsstraffen blir upphävda, att namnen
            på de uigurer som sitter fängslade blir offentliga och att Kina
            omedelbart garanterar fångarnas säkerhet. Myndigheterna bör kontrollera
            rättegångar, frige fångarna eller ställa dem inför rätta i överensstämmelse
            med internationell standard. Sverige bör även verka för att Kina
            avskaffar dödsstraffet.
          </p>
          <p xml:id="i-Acqv4d5aQrHq4aBnf4Sz7X">
            Förföljelserna och restriktionerna på grund av religiös tro har
            ökat generellt i Kina. Kristna både inom och utanför den registrerade
            protestantiska kyrkan ”tre-själv-rörelsen” får ofta kämpa mot
            myndigheternas godtycke och bestraffningar. Muslimer förvägras
            ha skägg eller bära religiösa kläder. Firandet av Ramadan kontrolleras
            och motarbetas. FN:s kommitté för eliminerande av rasdiskriminering
            utkom i augusti 2009 med en rapport om förhållandena i Kina där
            man betonar vikten av att religiösa grupper fritt kan utöva sin
            religion och att etniska grupper fritt kan utvecklas med sitt
            eget språk och sin kultur. Sverige bör agera både unilateralt
            och inom ramen för EU för att Kina tar till sig kritiken och gör
            genomgripande förändringar i både lagsystem och praxis. Sverige
            bör i sina utrikespolitiska kontakter verka för att Kinas hundratals
            miljoner religiöst troende får möjlighet till verklig religionsfrihet
            och mötesfrihet.
          </p>
          <p xml:id="i-B6WXibMHC74an9wm444zjM">
            Under Folkrepubliken Kinas 60-årsjubileum i oktober 2009 skedde
            en våg av trakasserier och arresteringar mot religiösa grupper,
            särskilt kristna. Ofta tvingades ledande personligheter lämna
            sin hemort och hölls under någon form av husarrest på annan ort.
            Samma taktik har använts mot politiskt oliktänkande sedan länge
            och situationen återkommer varje år vid tillfällen som bedöms
            som politiskt känsliga. Det finns inte någon rättssäkerhet och
            även i detta fall går agerandet i konflikt med gällande lagar
            och förordningar. Regimen utnyttjar det juridiska systemet och
            anklagar och dömer systematiskt religiöst troende på andra grunder
            än för deras tro. Detta för att kunna hävda att Kina fortfarande
            tillämpar religionsfrihet. Sedan 1990-talet driver regimen också
            en kampanj där man vill att ”religionen ska anpassa sig till det
            socialistiska samhället”. Detta tar sig uttryck i att de registrerade
            religiösa grupperna uppmanas omtolka sitt religiösa budskap och
            tona ner det som regimen anser vara kontroversiellt och konfliktskapande.
            Regimen försöker alltså även teologiskt att kontrollera den registrerade
            religionens uttryck och alltså inte enbart genom fysiska ingripanden.
          </p>
          <p xml:id="i-gf2XBPFFGecmCbeM6DAa8">
            Sedan i våras driver myndigheterna i Zhejiang-provinsen i östra
            Kina en kampanj mot religiösa, framför allt kristna, byggnader.
            Sannolikt sker detta med centralmyndigheternas goda minne. Ett
            antal kyrkor har rivits och framför allt har man tvingat kyrkor
            att ta ner sina kors. Till och med den statligt godkända protestantiska
            kyrkan, i form av Kinas kristna råd (CCC) och Kinas kristna patriotiska
            tre-själv-rörelse (TSPM), har reagerat mot detta och uttalade
            sig i maj om korset som en viktig symbol för alla kristna. Även
            av staten godkända kyrkor har drabbats i Zhejiang-provinsen, vilket
            annars är relativt ovanligt. Just Zhejiang-provinsen har tidigare
            genomfört liknande kampanjer för drygt tio år sen.
            <ref target="i-J7AtciAZWSEvBB3NDGcEa2">
              [6]
            </ref><ref target="i-WQNLAnsno1UxWGQsC8211D">
              [7]
            </ref>
          </p>
          <p xml:id="i-4wpETmLweN7fKtgK62BfaE">
            Den svenska regeringen är bekant med det faktum att de svenska
            folkrörelserna spelade en fundamental roll när Sverige gick från
            fattigdom till välstånd och demokrati. Bland andra var den svenska
            frikyrkan en tongivande aktör under denna tid och en viktig gräsrotsrörelse
            som mobiliserade det svenska civila samhället till en positiv
            förändring. Verklig religionsfrihet och mötesfrihet är således
            av fundamental vikt för att det kinesiska civila samhället också
            skall kunna utvecklas och bidra till en positiv samhällsutveckling.
          </p>
          <head type="h1" xml:id="i-M4Too8qcUamhhnfBkDxTgJ">
            Detta bör ges regeringen tillkänna.
          </head>
        </div>
        <div type="motSignatures">
          <list>
            <item xml:id="i-RrbGFJPnBkiKCkQdMSAX6L">
              Aron Modig (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-ECG64yzPYkPTK8B2i6gt9J">
              [1] http://www.guardian.co.uk/world/2010/may/14/china-restores-internet-access-xinjiang
            </note>
            <note xml:id="i-QLrbeoU12egiTSPj7vQQx7">
              [2] http://www.rfa.org/english/news/uyghur/webmasters-07282010170425.html
            </note>
            <note xml:id="i-D4uTzGf8s5F67UiFc8WJoR">
              [3] http://www.aigroup30.org/Actions/G30_Kadeer_family_background.php
            </note>
            <note xml:id="i-W79ZPYLBZmb4BBMbCcwBXk">
              [4] http://www.theguardian.com/world/2014/sep/23/xinjiang-china-court-ilham-tohti-muslim-uighur-life-in-prison
            </note>
            <note xml:id="i-HZpDtmm93pAtRMP4tuPMz3">
              [5] http://www.bbc.com/news/world-asia-29321701
            </note>
            <note xml:id="i-J7AtciAZWSEvBB3NDGcEa2">
              [6] http://www.chinaaid.org/2014/05/chinas-chinese-christian-council-three.html
            </note>
            <note xml:id="i-WQNLAnsno1UxWGQsC8211D">
              [7] http://sinosphere.blogs.nytimes.com//2014/09/02/national-goals-still-murky-after-zhejiang-church-razings/?_r=0
            </note>
          </noteGrp>
        </div>
      </div>
    </body>
  </text>
</TEI>
