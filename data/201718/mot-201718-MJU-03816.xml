<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-03816">
  <teiHeader>
    <fileDesc>
      <titleStmt>
        <title>Utgiftsområde 20 Allmän miljö- och naturvård</title>
        <author corresp="i-RDeqY3mXLBtUS9bixjvHS">av Lars Tysklind m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3816 av Lars Tysklind m.fl. (L)</title>
          <idno type="rdwebb">H5023816</idno>
          <rs type="number">3816</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5023816/text</ref>
          <ref type="dokument_url_html">http://data.riksdagen.se/dokument/H5023816</ref>
          <ref type="dokumentstatus_url_xml">http://data.riksdagen.se/dokumentstatus/H5023816</ref>
          <ref type="docx">http://data.riksdagen.se/fil/2BC5632D-887A-421F-91A6-09560B1644A6</ref>
          <ref type="pdf">http://data.riksdagen.se/fil/1E50149A-C088-4B06-81BB-98F829A5D68C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-jLww868d2DDRaPHk1fpQg" type="signed"/>
        <correspContext corresp="i-jLww868d2DDRaPHk1fpQg">
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-BDrtHThUPSHCqksdUTKAxt" type="submitted">
          <date when="2017-10-05"/>
          <time when="16:13:56"/>
        </correspAction>
        <correspAction xml:id="i-5qWM9etVSq2gegt3DfdDmX" type="reviewed">
          <date when="2017-10-05"/>
          <time when="21:21:22"/>
        </correspAction>
        <correspAction xml:id="i-2gYaBYKRKXytN63Uu7dZgD" type="referred">
          <date when="2017-10-13"/>
        </correspAction>
        <correspAction xml:id="i-K1HBCbVqA9cX8k8SmbDRuW" type="assigned">
          <date when="2018-09-20"/>
          <time when="14:52:52"/>
        </correspAction>
        <correspContext corresp="i-K1HBCbVqA9cX8k8SmbDRuW">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-AKUA6ZrMHyzzSLxXaFrjQj" type="behandlas_i"/>
        <correspContext corresp="i-AKUA6ZrMHyzzSLxXaFrjQj">
          <ref type="uppgift">2017/18:MJU1</ref>
          <ref type="ref_dok_id">H501MJU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU1</ref>
          <ref type="ref_dok_titel">Utgiftsområde 20 Allmän miljö- och naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MuQWmFhmYTgty3s9n582WS" type="motHeader">
        <div xml:id="i-U5UtrC7PmnUowSBQ7EETHF" type="motTitle">
          Motion till riksdagen 2017/18:3816 av Lars Tysklind m.fl. (L)
          Utgiftsområde 20 Allmän miljö- och naturvård
        </div>
      </div>
      <div xml:id="i-M3yk2AXAso1oMwEs52oPse" type="motBody">
        <div xml:id="i-TPrtNMKThygvqBjE2CpQfa" type="motProposal" subtype="förslag">
          <head xml:id="i-PfRhactXfj7ynTSNHqZ9bX">
            Förslag till riksdagsbeslut
          </head>
          <list xml:id="i-JFxoEsMAmdtbunJXCQ1HyC">
            <item xml:id="i-TTGHqaxfMyg883MW3hfT76" sortKey="Yrkande 1">
              Riksdagen anvisar anslagen för 2018 inom utgiftsområde 20 Allmän
              miljö- och naturvård enligt förslaget i tabell 1 i motionen.
            </item>
          </list>
        </div>
        <div xml:id="i-LFCURb3sFG4pDa6ibfzAti" type="motContent">
          <head xml:id="i-7byHXaz9aD3e7FVh2vztKM" type="h1">
            Motivering
          </head>
          <p xml:id="i-T3KGN2e2DH3W3DkR1v2hbM">
            Klimathotet är en av vår tids stora ödesfrågor. Klimatförändringar,
            miljöproblem, utarmning av den biologiska mångfalden, brist på
            rent vatten och spridning av kemikalier hänger ihop och påverkar
            förutsättningarna för allt liv på jorden. Det är globala problem
            som inte stannar vid nationsgränser.
          </p>
          <p xml:id="i-V6oFyqawX1ZfMeGBoMcMyk">
            Vi ska ta oss an klimat- och miljöutmaningarna med en blandning
            av krisinsikt, framtidstro och realism. Vetenskap, fakta och teknikutveckling
            finner lösningarna. Marknadsekonomin och frihandel, inte politiker
            eller förbudspolitik, driver fram smarta hållbara lösningar. Digitalisering
            och delningsekonomin banar väg för nya och klimatsmarta konsumtionsmönster.
            Elbilens frammarsch förändrar hela bilindustrin. Energibranschen
            ställer om, investeringar i fossil energi lönar sig inte. Fler
            människor på jorden får tillgång till klimatsmart energi i stället
            för hälsofarlig öppen eld och fossila bränslen. Nya jobb och marknader
            växer fram.
          </p>
          <p xml:id="i-4dMuNG8DjFLRLbbqqkQgvB">
            Liberalerna står för en smart, grön politik som utgår från marknadsekonomi,
            teknik och utveckling. Vår politik syns framförallt i skattetabellerna
            där den som smutsar ner får betala mer. I motsats till regeringen
            menar vi att den bästa miljö- och klimatpolitiken inte handlar
            om den som har högst budgetanslag och högst subventioner.
          </p>
          <p xml:id="i-2MbxoixfmbBxaxDBftbH4E">
            Liberalerna vill inte slösa skattepengar på privata inköp av
            bilar och cyklar. I stället för subventioner vill vi driva på
            klimatomställningen genom smarta klimatinvesteringar och genom
            att öka trycket på skattesidan. Det behövs generella och teknikneutrala
            ekonomiska styrmedel som koldioxidskatt på fossila bränslen och
            ett utvecklat och reformerat utsläppshandelssystem inom EU. Systemet
            med utsläppsrätter måste stärkas eftersom det i dag inte fungerar
            tillräckligt effektivt. Vi utgår från försiktighetsprincipen och
            principen om att förorenaren ska betala.
          </p>
          <p xml:id="i-MaTrf2JTF85r3nSnpDVfZf">
            Vi vill se mer av grön skatteväxling – på riktigt. Vår gröna
            skatteväxling finns närmare beskriven i denna motions skatteavsnitt.
          </p>
          <p xml:id="i-Rmvpt7dxf2PfZ42McRAx4s">
            Vi ser behovet av en lång rad insatser framförallt inom områden
            där klimat- och miljöanpassningar gör som mest nytta som transport,
            energi, industri samt jord- och skogsbruket. Vägen mot ett klimatsmart
            samhälle kräver också långsiktiga investeringar som det offentliga
            ska finansiera. Det handlar om strukturella investeringar som
            till exempel är kopplat till infrastruktur och där det offentliga
            är avgörande för att investeringarna ska bli av.
          </p>
          <p xml:id="i-EB4K8UF75LQW6dbFLohtvG">
            Fokus ska vara på att få ner utsläppen och stöd ska inriktas
            mot insatser där investerade medel har störst klimateffekt. Det
            handlar om åtgärder som kommer många till del och som bidrar till
            omställningen mot ett klimatsmartare samhälle. Det kan handla
            om biogasanläggningar och metangasreducering inom jordbruket.
            På lokal och regional nivå finns behov av att till exempel utveckla
            cykelinfrastrukturen för att underlätta för cykelpendling. I utvecklingen
            av hållbara städer kan eldrivna stadsbussar vara en del av lösningen.
            Och för att främja elektrifieringen av transportsektorn behövs
            en utbyggd laddinfrastruktur runt om i vårt land.
          </p>
          <p xml:id="i-KcBB3aK556nLR4hAFuSZsK">
            Vidare behövs forskning och utveckling som bidrar till att industrin
            minskar sina utsläpp. Regeringen spenderar mycket skattemedel
            på det så kallade klimatklivet. Vi anser att det finns delar av
            detta som är positiva men ifrågasätter effektiviteten i regeringens
            satsning eftersom det innebär en stor byråkrati och mycket skattepengar
            i förhållande till uppnådda resultat. Vi avsätter i stället en
            klimatmiljard i denna budget för långsiktiga klimatsmarta större
            strukturella projekt. Därmed avvisas anslagen 1:16, 1:17 och 1:18
            i sin helhet. På detta utgiftsområde och för 2018 innebär det
            att 1 000 miljoner kronor tillförs ett nytt anslag 1:21 Nationella
            klimatinvesteringar.
          </p>
          <p xml:id="i-J1zbrM6sLZaJDJyBHfRJFe">
            När det gäller skydd och bevarande av natur, hav och biologisk
            mångfald behövs offentligt finansierade satsningar då marknadsekonomin
            inte är lösningen. Liberalerna anser att det är särskilt viktigt
            att fokusera på insatser för renare hav, biologisk mångfald och
            naturskog vilket presenteras närmare nedan.
          </p>
          <p xml:id="i-KzBNDS7Rbcv2RbQxFZYSSH">
            Utsläppen från transporter måste sänkas radikalt. En ökad elektrifiering
            av transportsektorn är centralt och här krävs mer forskning och
            utveckling. Klimatavtalet från Paris underströk vikten av att
            avskaffa olika former av subventioner och stöd till fossila bränslen.
            Därför föreslår Liberalerna ett slopande av nedsättningen av energi-
            och koldioxidskatt för diesel inom gruvindustriell verksamhet.
            Vi anser också att dieselsubventionerna inom jordbruket successivt
            avskaffas. Sammantaget innebär Liberalernas förslag inom området
            dieselbeskattning att statens finanser stärks med 1 080 miljoner
            kronor för 2018, vilket beskrivs närmare i denna motions skatteavsnitt.
          </p>
          <p xml:id="i-5mHnwFjDPk64yF5hecYhf8">
            Biodrivmedel bör användas där det gör mest nytta, till exempel
            inom flyg och tyngre transporter. Vi är positiva till ett reduktionspliktsystem
            med krav på drivmedelsleverantörer att leverera en viss andel
            biodrivmedel och viss klimatprestanda per år men vi anser att
            det på sikt bör ha en tydligare styrning mot just tung trafik.
          </p>
          <p xml:id="i-6cjA6ZAHFdeLYdd2VJ38kY">
            Fler bör uppmuntras att välja miljöbil vid köp av ny bil. Det
            behövs tydlig och bra konsumentinformation om till exempel bilens
            utsläpp. Liberalerna vill införa en omvänd miljöbilsbonus, vilket
            betyder att bilar som inte är miljöbilar får en förhöjd fordonsskatt
            under de första fem åren.
          </p>
          <p xml:id="i-7MDT3qQpMX66LoQafJWakY">
            Som liberaler kan vi inte stå bakom förslaget till så kallad
            bonus–malus. Varför ska man få pengar från staten för köp av ny
            bil? Pengar som hamnar i bilbranschens fickor och som inte driver
            på för lägre priser. Vi ser gärna mer elbilar, men det är betydligt
            mer liberalt och klimateffektivt att göra det dyrare att köpa
            en miljömässigt sämre bil än att slösa skattepengar på den som
            har råd att köpa en Tesla. Även regeringens förlängning av supermiljöbilspremien
            är vi av ovanstående skäl emot. Därmed avslås 2018 under detta
            utgiftsområde 250 miljoner kronor på anslag 1:8. Vidare bedöms
            vår omvända miljöbilsbonus som presenteras under denna motions
            skatteavsnitt stärka statens finanser med ca 190 miljoner kronor
            år 2018.
          </p>
          <p xml:id="i-Rss83V8t2XSMfReATRBuiW">
            Miljöbilar ska gynnas i förhållande till fossila bilar och det
            behövs skärpta krav på vilka bilar som ska anses vara miljöbilar.
            Bilar som drivs med fossilt bränsle ska inte klassas som miljöbilar.
            Miljözoner bör införas i fler städer där endast miljöbilar får
            köra. Bilpooler och smart kortidshyra av miljöbilar främjas till
            exempel genom enklare parkeringsregler och eldrivna lätta lastbilar,
            taxi och personbilar kan främjas genom slopande av trängselskatt.
            En dubbdäcksavgift bör införas för att minska det utsläpp av partiklar
            som användningen av dubbdäck medför vilket skulle förbättra luftkvaliteten
            i storstäderna. Vi bedömer att detta förslag kommer att stärka
            statens finanser med 130 miljoner kronor, vilket förklaras närmare
            under denna motions skatteavsnitt.
          </p>
          <p xml:id="i-8M9J2UVh3M7nqEPJXBNVRK">
            En annan viktig del i vårt bilpaket är att höja förmånsvärdet
            för bilar som inte är miljöbilar. Höjt förmånsvärde innebär att
            individens beskattningsbara inkomst ökar. Regeringen vill förlänga
            nedsättningen av förmånsvärdet för vissa miljöanpassade bilar.
            Liberalerna vill göra mer. Vi föreslår att förmånsvärdet av bilar
            som inte är miljöbilar höjs med 20 procent eller maximalt 16 000
            kronor per år. Sammantaget bedöms förslaget stärka statens finanser
            med 1 200 miljoner kronor år 2018, vilket förklaras närmare under
            denna motions skatteavsnitt. Samtidigt avvisas regeringens förslag
            till nedsatt förmånsvärde för vissa bilar.
          </p>
          <p xml:id="i-H147SqPVRK1oXqbouQyfKG">
            Vidare måste bilåkandet minska framförallt där kollektivtrafiken
            är väl utbyggd. Regeringen aviserar i budgetpropositionen att
            man avser se över det nuvarande systemet för reseavdrag, vilket
            Liberalerna välkomnar. Liberalerna vill dock gå fram med ett skarpt
            förslag om ett nytt reseavdrag redan i höst, vilket förklaras
            närmare under denna motions skatteavsnitt. Sammantaget stärker
            förslaget statens finanser med 1 400 miljoner kronor för 2018.
          </p>
          <p xml:id="i-7eFUARp35tKD8Ebmkax81o">
            Regeringen lägger skattepengar på privata inköp av elfordon,
            till exempel elcyklar. Vi ifrågasätter varför man ska få pengar
            från staten för köp av ny cykel. Pengar som hamnar i företags
            fickor och som inte driver på för lägre priser. På detta utgiftsområde
            och för 2018 avslår vi därmed 350 miljoner kronor på anslag 1:19.
          </p>
          <p xml:id="i-SgdorciPBAXBLV4BbjCwkp">
            Det offentliga ska i stället långsiktigt investera i cykelinfrastruktur
            för att underlätta cykelpendling, och Liberalerna avsätter därför
            pengar för detta inom ramen för vår särskilda satsning för nationella
            klimatinvesteringar. Därtill vill vi se över vissa skatteregler
            kopplade till cykelpendling. Om en arbetsgivare köper en cykel
            till en anställd för cykelpendling ska cykeln förmånsbeskattas.
            Om samma anställd i stället cyklar på gymmet kan avdrag göras.
            Här vore det rimligt att se över reglerna så att incitamenten
            för cykelpendling ökar. Att fler cyklar i stället för att ta bilen
            till jobbet är bra för klimatet och för folkhälsan.
          </p>
          <p xml:id="i-YwHArCPgByM856pRRxhir">
            Liberalerna gör en särskild satsning på att rusta upp ledsystemet
            för skotrar på 10 miljoner kronor för 2018 under anslag 1:1.
          </p>
          <p xml:id="i-JaLJwavdnuxMnrghrzKY8V">
            Längre och tyngre fordon kan frakta mer gods per lastbil och
            måste tillåtas för att minska utsläppen samtidigt som effektiviteten
            och lönsamheten ökar. Tunga transporter måste allt mer flyttas
            över till sjöfart och järnväg. Under transportavsnittet beskrivs
            Liberalernas politik på dessa områden. Regeringen föreslår en
            del insatser under anslag 1:1 som Liberalerna till viss del stödjer
            och till viss del anser är fel prioriteringar. Vi anser till exempel
            inte att en Eco-bonus ska införas utan vill använda andra styrmedel
            för att styra över godstransporter från väg till sjöfart. På detta
            utgiftsområde och för 2018 avslår vi därmed 50 respektive 7 miljoner
            kronor på anslag 1:1. Liberalerna anser också att anslagsnivån
            för anslag 1:1 ska återställas till utfallet för 2015.
          </p>
          <p xml:id="i-QMJEGtLLoqFnZEMnbiVsNt">
            Svenskarna reser allt mer vilket är positivt i en globaliserad
            värld. Liberalerna vill inte förhindra resandet i sig utan fokusera
            på att minska utsläppen. Flyget liksom andra transportslag ska
            stå för sina klimatkostnader genom ekonomiska styrmedel som riktas
            mot utsläppen. Samtidigt måste högre kostnader för flygtrafiken
            också beakta den roll som flyget har att hålla Sverige, ett land
            med långa avstånd, samman. Det är utsläppen – inte flygtrafiken
            i sig som är problemet. Därmed motsätter vi oss det förslag till
            flygskatt som regeringen tagit fram.
          </p>
          <p xml:id="i-Gfp71jVCCZzyr9yo7J8JXN">
            Sverige ska driva på för en europeisk flygskatt och att flyget
            internationellt ska betala för sina klimatkostnader. På nationell
            nivå vill vi pröva ett system med differentierade landningsavgifter
            utifrån hur mycket biobränsle som används vid flygningar tillsammans
            med ett reduktionspliktsystem och klimatdeklarationer. En framtida
            europeisk flygskatt bör vara utformad på ett sätt så att den inte
            träffar all flygtrafik lika utan att den i stället främjar flyg
            med lägre klimat- och miljöpåverkan, till exempel genom att vara
            differentierad med avseende på bränsle, flygplansvikt och bullernivåer.
          </p>
          <p xml:id="i-CLVMKRxwaVaSboLFK3BHrx">
            Genom en mix av kärnkraft, vattenkraft och annan förnybar el
            är Sveriges elproduktion i princip helt utsläppsfri. En ökad elektrifiering
            av samhället till exempel inom transportsektorn gör att behovet
            av fossilfri el ökar. Vi vill ha väl fungerande el- och energimarknader
            som driver på teknisk utveckling och kostnadseffektiva lösningar.
            Vi vill ge likvärdiga villkor för koldioxidfria kraftslag. Det
            är därför som Liberalerna vill avskaffa elcertifikatsystemet.
            Riksdagens utredningstjänst har räknat ut att kostnaden för en
            ökad ambitionsnivå i elcertifikatsystemet från 2021 till 2045
            sammanlagt kan hamna på runt 100 miljarder kronor beroende på
            priserna på elcertifikatmarknaden.
          </p>
          <p xml:id="i-QnZpx4rwWHNerbDVwP9WvS">
            Det finns betydligt större klimatvinster att göra genom att värna
            vårt klimatsmarta energisystem och satsa på åtgärder inom de sektorer
            som har höga klimatutsläpp, som transportsektorn, processindustrin
            och jordbruket. Samhällsekonomiskt är det betydligt billigare
            att bestraffa det som ska bort snarare än att subventionera det
            som ska in.
          </p>
          <p xml:id="i-F8MwZyD2tzvy12S5r8Y3sj">
            Vi konstaterar dessvärre att ökade subventioner till förnybar
            el i Sverige och andra EU-länder leder till att priset på utsläppsrätter
            sjunker och att lönsamheten för kolkraft därmed ökar. Subventioner
            kan alltså få konsekvensen att omställningen bort från fossil
            elproduktion försvåras och försenas. Det behövs en mer likvärdig
            beskattning inom energisektorn och en liberalisering av energipolitiken
            som sätter klimathänsyn, långsiktiga spelregler, och konkurrensneutrala
            villkor i första rummet. Under utgiftsområde 21 finns Liberalernas
            politik för ett klimatsmart energisystem.
          </p>
          <p xml:id="i-A4QN3SePfFjDgWAUS1bty">
            Sveriges välfärd och tillväxt är beroende av en konkurrenskraftig
            industri. Samtidigt står delar av industrin för en stor del av
            våra koldioxidutsläpp och alla insatser för att minska utsläppen
            är viktiga. Ekonomiska styrmedel spelar en viktig roll. Det behövs
            också forskning och utveckling för att tillsammans med industrin
            få fram klimatsmarta lösningar. Till exempel pågår intressanta
            projekt för att på sikt kunna tillverka järn från järnmalm i Sverige
            utan utsläpp av koldioxid till atmosfären, något som bland annat
            kräver tillgång till mycket el. Liberalerna anser att denna typ
            av forskning och projekt på olika sätt bör främjas. Inom ramen
            för vår särskilda satsning för nationella klimatinvesteringar
            avsätter vi 350 miljoner kronor för klimatsmarta lösningar som
            minskar industrins utsläpp. På detta utgiftsområde och för 2018
            avslås därmed 300 miljoner kronor på anslag 1:20.
          </p>
          <p xml:id="i-RqZ8LSaFifucVALe1126s8">
            Ett Sverige fritt från gifter är centralt när det gäller miljö-
            och klimatpolitiken. Det krävs en effektiv lagstiftning, ekonomiska
            styrmedel och förbättrad marknadstillsyn. Kemikalielagstiftningen
            ska utgå från försiktighetsprincipen. Den europeiska kemikalielagstiftningen
            behöver skärpas, och särskild hänsyn tas till barn och ungas känslighet
            samt till den samlade effekten då flera olika kemikalier samverkar.
            Liberalerna välkomnar att en kemikalieskatt införts på elektronik
            och anser att även andra produkter kan bli aktuella. Farliga kemikalier
            i konsumentprodukter, till exempel leksaker och kläder, ska bort
            från marknaden och det behövs ett långsiktigt arbete för att öka
            marknadstillsynen. Liberalerna föreslår en satsning på ökad marknadstillsyn
            som bör utföras av Kemikalieinspektionen. På detta utgiftsområde
            och för 2018 innebär det att 10 miljoner kronor tillförs anslag
            1:6. Liberalerna anser också att anslagsnivån för anslag 1:6 ska
            återställas till utfallet för 2015.
          </p>
          <p xml:id="i-VPucwWhfVtKni4AyM7ig2b">
            Många av de miljöproblem som jordbruksproduktionen leder till,
            till exempel övergödning och minskad biologisk mångfald, beror
            på tillförseln av näringsämnen via gödslingen. Användningen av
            handelsgödsel bidrar till övergödning av vattenområden. Även förekomsten
            av kadmium i handelsgödsel är ett oroande miljöproblem. Vi noterar
            att regeringen pekar på problemet men anser att insatserna är
            otillräckliga. Liberalerna vill därför att en ny läckageskatt
            för jordbruket införs från och med den 1 januari 2018. Förändringen,
            som redovisas i skatteavsnittet, beräknas stärka de offentliga
            finanserna år 2018 med 300 miljoner kronor.
          </p>
          <p xml:id="i-3wuowFUfSMSxQ1GVfqh19M">
            Avfallets miljöpåverkan ska minskas genom fungerande återanvändning
            och återbruk. Avfallspolitiken måste förebygga och förhindra att
            tungmetaller, läkemedelsrester och andra farliga ämnen sprids
            i naturen. Vi välkomnar regeringens satsning på sanering av miljögifter
            i Östersjön. Miljöföroreningar i marker är en miljörisk och förhindrar
            en effektiv markanvändning. Dessa områden måste saneras och återställas
            i allt högre utsträckning framförallt när det gäller områden som
            kan användas till bostäder. Liberalerna föreslår en ökad sanering
            av områden som kan användas till bostadsbyggande samt av områden
            som är särskilt angelägna ur risksynpunkt men noterar dessvärre
            att regeringen gör det motsatta. På detta utgiftsområde och för
            2018 innebär det att 25 miljoner kronor tillförs anslag 1:4.
          </p>
          <p xml:id="i-QSyhw7o5aJHZqjqv8Pzsdc">
            Allemansrätten ska värnas. Fjäll-, skogs- och kustområden samt
            sjöar och vattendrag med höga naturvärden ska ha ett starkt skydd.
            Alliansregeringen genomförde vissa förändringar av strandskyddsreglerna
            för att möjliggöra en mer flexibel tillämpning mellan områden
            med lågt och högt exploateringstryck, men mycket tyder på att
            dessa reformer inte har fått det avsedda genomslaget. Vår syn
            på strandskyddet redovisas närmare under utgiftsområde 18.
          </p>
          <p xml:id="i-3FnsjiQ3q7cCAcWc1nVGHA">
            Allt fler arter hotas av utrotning. Hotade växter och djur ska
            skyddas genom fridlysning, information och biotopskydd. Artdatabankens
            arbete ska främjas. Liberalerna föreslår restaureringsinsatser
            i syfte att bevara och utveckla den biologiska mångfalden i form
            av olika naturtyper och arter. För att bevara den biologiska mångfalden
            behövs också satsningar på att bekämpa så kallade invasiva främmande
            arter. Det handlar till exempel om lupiner, jättebjörnloka, mårdhund,
            amerikansk hummer och signalkräfta. Vi ser positivt på regeringens
            särskilda satsning på våtmarker. Däremot motsätter vi oss regeringens
            förslag till gröna jobb eftersom vi har andra mer effektiva förslag
            som innebär att det blir billigare och enklare att anställa även
            inom naturvården. På detta utgiftsområde och för 2018 avslås 50
            miljoner kronor på anslag 1:3. Vidare anser Liberalerna att den
            tidigare anslagsnivån för 2016 för anslag 1:3 ska återställas.
            Samtidigt tillförs 2018 anslag 1:3 50 miljoner kronor för restaureringsinsatser
            samt 20 miljoner kronor för att bekämpa invasiva arter.
          </p>
          <p xml:id="i-3detYvdLRevZY4Wgay44gv">
            Den svenska skogspolitiken ska vila på två jämställda mål, produktionsmålet
            och miljömålet. Skogens potential inom förnybara material, kemiska
            produkter, textilier och energiproduktion ska tillvaratas. Miljöhänsynen
            inom skogsbruket måste öka genom att t.ex. avverkningsmetoder
            kan variera. Både staten och skogsnäringen har ett långtgående
            ansvar att skydda skogens ekosystemtjänster, bevara den biologiska
            mångfalden och slå vakt om naturvård och miljöhänsyn.
          </p>
          <p xml:id="i-Pnfs7gkXYwncB6pB3M2h1H">
            Liberalerna anser att befintliga modeller för att skydda värdefull
            natur bör kunna användas i större utsträckning. Till exempel ska
            statligt ägd skog även fortsättningsvis kunna användas som inbyte
            för privatägd skyddsvärd skog.
          </p>
          <p xml:id="i-3obpHRBFpp8breYUQwaDWn">
            Den mest värdefulla naturen måste skyddas och här spelar naturreservat
            och nationalparker en viktig roll. Liberalerna välkomnar regeringens
            satsning på värdefulla skogar och nyckelbiotoper men vill också
            se särskilda insatser för att skydda värdefulla naturskogar, så
            kallade gammelskogar. Liberalerna anser att anslagsnivån för anslag
            1:14 bör ligga runt en miljard och återgår därför till utfallet
            för år 2015. Samtidigt som vi ser positivt på regeringens satsning
            på skydd av nyckelbiotoper på anslag 1:14 år vill Liberalerna
            tillföra samma anslag 25 miljoner kronor ytterligare år 2018 för
            att skydda gammelskogarna.
          </p>
          <p xml:id="i-AjRVBu8Sttn7wqBr2xrtXF">
            Miljösituationen i våra hav och vattendrag är kritisk. Fisket
            måste bedrivas på ett långsiktigt hållbart sätt och hålla sig
            inom ramen för vetenskapliga bedömningar av vad bestånden tål.
            Dricksvattenförsörjningen måste säkras och fler yt- och grundvattentäkter
            ges skydd. Det krävs insatser för att minska utsläpp och miljöpåverkan
            i våra hav och vattendrag. Liberalerna välkomnar en rad av regeringens
            satsningar på olika anslag som handlar om rent hav till exempel
            åtgärder mot plast och läkemedel. Vi anser däremot inte att inrättandet
            av en delegation för cirkulär ekonomi är rätt prioritering. På
            detta utgiftsområde och för 2018 avslås 5 miljoner kronor på anslag
            1:2. Anslagsnivån för anslag 1:2 bör ligga på utfallet för år
            2015. Samtidigt tillförs på detta utgiftsområde 25 miljoner kronor
            på anslag 1:2 för havs- och vattenrelaterad miljöövervakning.
          </p>
          <p xml:id="i-Dmc8ZXRXQBK5J2iQrYXtS">
            Stranderosion är ett stort problem framförallt i delar av Skåne.
            Det behövs mer forskning kring detta och det behövs nu konkreta
            åtgärder. Liberalerna anser därför att Länsstyrelsen i Skåne ska
            få i uppdrag att särskilt arbeta med frågor och insatser för att
            motverka stranderosionen av Skånes stränder. På detta utgiftsområde
            och för 2018 tillför vi 20 miljoner kronor på anslag 1:11 för
            åtgärder mot stranderosion.
          </p>
          <p xml:id="i-XgfwoFMum1rbSduovtrgZv">
            Nedskräpningen av våra hav är ett av vår tids största miljöproblem.
            Haven håller på att förvandlas till stora soptippar. Det marina
            skräpet är skadligt på olika sätt. Fiskeredskap och fartyg skadas
            men framförallt vållar skräpet stor skada på fåglar, fiskar och
            däggdjur. Även konstgräsplaner är i dag en väsentlig källa till
            mikroplaster bland annat i havet. Plasten bryts ned till mikroplast
            som tar sig in i näringskedjan vilket är skadligt för människor,
            djur och natur. Liberalerna föreslår en satsning där Havs- och
            vattenmyndigheten ska få i uppdrag att till kommuner fördela medel
            för bland annat städning av stränder, vilket bör leda till renare
            stränder men också jobb. Liberalerna står bakom regeringens satsningar
            för 2018 på anslag 1:11 när det gäller renare hav. Samtidigt anser
            vi att en rimlig anslagsnivå för anslagen 1:7, 1:11 och 1:13 bör
            vara utfallet för år 2016. Vidare tillförs 2018 anslag 1:11 50
            miljoner kronor för renare stränder.
          </p>
          <p xml:id="i-XPzyGMC5uSZN8RWxFiSSsB">
            Plast som sprids i naturen måste bort. Vi välkomnar att många
            företag inom handeln redan tagit initiativ som leder till att
            användningen av plastpåsar minskar. För att ytterligare styra
            konsumtionen mot mer återvinning och förnyelsebara råvaror vill
            vi införa en plastpåseavgift. Genom att göra det dyrare att köpa
            bärkassar av fossilplast hoppas vi minska användningen av plastbärkassar
            vid vardagsinköp, vilket skulle vara till nytta för miljön. Under
            skatteavsnittet beskrivs avgiften närmare.
          </p>
          <p xml:id="i-BTn1TQpVwcveusPkzT5LuA">
            När det gäller insatser för internationella klimatinvesteringar
            står vi självklart bakom insatser som innebär att arbetet med
            Parisavtalet drivs på. Vi anser dock att detta bör kunna göras
            inom ramen för befintliga resurser. Därmed avvisas på detta utgiftsområde
            30 miljoner kronor på anslag 1:12. Vidare anser vi att en rimlig
            anslagsnivå för anslag 1:12 bör vara utfallet för år 2016.
          </p>
          <p xml:id="i-GueJLJNF9oDKGZpbr9iEnB">
            Forskning och utveckling är centralt och Liberalerna står bakom
            ökade anslag till Formas, till exempel för Klimatpolitiska rådet
            liksom forskning kring hållbara textilier. Samtidigt avslås en
            viss ökning av förvaltningsanslaget. På detta utgiftsområde och
            för år 2018 avslås 12 miljoner kronor på anslag 2:1.
          </p>
          <p xml:id="i-ASAxZs6eYKJS31SRahXM57">
            Liberalerna föreslår att PLO-uppräkningen för åren 2018–2020
            justeras ned med 20 procent årligen. På detta utgiftsområde påverkas
            anslag 1:1, 1:6, 1:9, 1:15 och 2:2.
          </p>
          <p xml:id="i-22Xnw6iQ3jgfsZApZMDjeN">
            Tabell 1 Anslagsförslag 2018 för utgiftsområde 20 Allmän miljö-
            och naturvård
          </p>
          <p xml:id="i-24rV6BPMJagdNYZbTbFFzM">
            Tusental kronor
          </p>
          <table xml:id="i-Py9YoN2aB9jY4MG8z6Bpyo">
            <row xml:id="i-GuHgJi4V9JL4c7eerQmJLD" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (L)
              </cell>
            </row>
            <row xml:id="i-NPsqn6fWjyJ68D8h4ywzhm">
              <cell>
                1:1
              </cell>
              <cell>
                Naturvårdsverket
              </cell>
              <cell>
                590 938
              </cell>
              <cell>
                −243 000
              </cell>
            </row>
            <row xml:id="i-8QGz1hnFrvS2uHG3PinfX">
              <cell>
                1:2
              </cell>
              <cell>
                Miljöövervakning m.m.
              </cell>
              <cell>
                410 214
              </cell>
              <cell>
                −88 000
              </cell>
            </row>
            <row xml:id="i-4FLxQVZnizXeWS5Qcpr7aY">
              <cell>
                1:3
              </cell>
              <cell>
                Åtgärder för värdefull natur
              </cell>
              <cell>
                1 247 535
              </cell>
              <cell>
                −275 000
              </cell>
            </row>
            <row xml:id="i-7yDCmpSzSWh5XsmK6FELt7">
              <cell>
                1:4
              </cell>
              <cell>
                Sanering och återställning av förorenade områden
              </cell>
              <cell>
                868 018
              </cell>
              <cell>
                +25 000
              </cell>
            </row>
            <row xml:id="i-MqMDJrzJ4tYcrcAF8EjGa1">
              <cell>
                1:5
              </cell>
              <cell>
                Miljöforskning
              </cell>
              <cell>
                78 825
              </cell>
            </row>
            <row xml:id="i-4KaWRw6yvu6FT36XVPphbD">
              <cell>
                1:6
              </cell>
              <cell>
                Kemikalieinspektionen
              </cell>
              <cell>
                274 741
              </cell>
              <cell>
                −50 000
              </cell>
            </row>
            <row xml:id="i-63xmFvnfQNUNtutHi3HVtM">
              <cell>
                1:7
              </cell>
              <cell>
                Avgifter till Internationella organisationer
              </cell>
              <cell>
                315 131
              </cell>
              <cell>
                −100 000
              </cell>
            </row>
            <row xml:id="i-Gu6zSLUFtiHKkNAUhMAhty">
              <cell>
                1:8
              </cell>
              <cell>
                Supermiljöbilspremie
              </cell>
              <cell>
                250 000
              </cell>
              <cell>
                −250 000
              </cell>
            </row>
            <row xml:id="i-KpMhCwEgbvCEtU8rMTNioX">
              <cell>
                1:9
              </cell>
              <cell>
                Sveriges meteorologiska och hydrologiska institut
              </cell>
              <cell>
                245 724
              </cell>
              <cell>
                −1 000
              </cell>
            </row>
            <row xml:id="i-PVCiUMAWiW5hrzG2PgqR6z">
              <cell>
                1:10
              </cell>
              <cell>
                Klimatanpassning
              </cell>
              <cell>
                214 000
              </cell>
            </row>
            <row xml:id="i-QphRFZeiEJW7rpKVmQyDtY">
              <cell>
                1:11
              </cell>
              <cell>
                Åtgärder för havs- och vattenmiljö
              </cell>
              <cell>
                949 565
              </cell>
              <cell>
                −147 000
              </cell>
            </row>
            <row xml:id="i-QDjSe11XYVW7n8ZU1FMjZX">
              <cell>
                1:12
              </cell>
              <cell>
                Insatser för internationella klimatinvesteringar
              </cell>
              <cell>
                235 000
              </cell>
              <cell>
                −55 000
              </cell>
            </row>
            <row xml:id="i-5ZbvYizmfNq3A9Vx8sjUJJ">
              <cell>
                1:13
              </cell>
              <cell>
                Internationellt miljösamarbete
              </cell>
              <cell>
                45 900
              </cell>
              <cell>
                −13 000
              </cell>
            </row>
            <row xml:id="i-UiknK9WLhiGs28sq4t1kKC">
              <cell>
                1:14
              </cell>
              <cell>
                Skydd av värdefull natur
              </cell>
              <cell>
                1 418 000
              </cell>
              <cell>
                −438 000
              </cell>
            </row>
            <row xml:id="i-UNLdHQnRH6PW37eAn1ZKvZ">
              <cell>
                1:15
              </cell>
              <cell>
                Havs- och vattenmyndigheten
              </cell>
              <cell>
                244 280
              </cell>
              <cell>
                −21 000
              </cell>
            </row>
            <row xml:id="i-FxzPip4QmexeZRBQbUSsB9">
              <cell>
                1:16
              </cell>
              <cell>
                Klimatinvesteringar
              </cell>
              <cell>
                1 590 000
              </cell>
              <cell>
                −1 590 000
              </cell>
            </row>
            <row xml:id="i-TzakcXZ4kjMpZ7E9cH2pHp">
              <cell>
                1:17
              </cell>
              <cell>
                Elbusspremie
              </cell>
              <cell>
                100 000
              </cell>
              <cell>
                −100 000
              </cell>
            </row>
            <row xml:id="i-Ngyi3umCDaKqnVW5H4S9Gq">
              <cell>
                1:18
              </cell>
              <cell>
                Investeringsstöd för gröna städer
              </cell>
              <cell>
                100 000
              </cell>
              <cell>
                −100 000
              </cell>
            </row>
            <row xml:id="i-JABuMVu1jBZGmt1KuEjcxC">
              <cell>
                1:19
              </cell>
              <cell>
                Elcykelpremie
              </cell>
              <cell>
                350 000
              </cell>
              <cell>
                −350 000
              </cell>
            </row>
            <row xml:id="i-NpamPsov4YekCyBXZJZPpo">
              <cell>
                1:20
              </cell>
              <cell>
                Industriklivet
              </cell>
              <cell>
                300 000
              </cell>
              <cell>
                −300 000
              </cell>
            </row>
            <row xml:id="i-STcTp7UJh1kt7N4B8pAAdv">
              <cell>
                2:1
              </cell>
              <cell>
                Forskningsrådet för miljö, areella näringar och samhällsbyggande
              </cell>
              <cell>
                103 509
              </cell>
              <cell>
                −12 000
              </cell>
            </row>
            <row xml:id="i-QnNCS2WwVHC12D5gzGNL38">
              <cell>
                2:2
              </cell>
              <cell>
                Forskningsrådet för miljö, areella näringar och samhällsbyggande:
                Forskning
              </cell>
              <cell>
                841 408
              </cell>
            </row>
            <row xml:id="i-Y6UZ1oAJEbHpaBKhqubqJH">
              <cell>
                Nya anslag
              </cell>
            </row>
            <row xml:id="i-pNzqR35dSyD68kbHv79UL">
              <cell>
                1:21
              </cell>
              <cell>
                Nationella klimatinvesteringar
              </cell>
              <cell>
                +1 000 000
              </cell>
            </row>
            <row xml:id="i-Vgh1BSn7nxLdidBAxgkrom">
              <cell>
                Summa
              </cell>
              <cell>
                10 772 788
              </cell>
              <cell>
                −3 108 000
              </cell>
            </row>
          </table>
        </div>
        <div xml:id="i-ThEfNw2y1fXTrvLfSESGsU" type="signatureBlock">
          <list xml:id="i-JLVFaxg4i2q7tjZwgHakt3">
            <item xml:id="i-M7W9Y2SF6UFsQyCjN8xuuk" who="i-RDeqY3mXLBtUS9bixjvHS" type="signature">
              Lars Tysklind (L)
            </item>
            <item xml:id="i-12jA17Dusos8rAT7xTVEdv" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-X88T87fP4xsxAW8PLzWWVK" who="i-S7wLw9aynA5vbRCsqxxL3N" type="signature">
              Tina Acketoft (L)
            </item>
            <item xml:id="i-2TNu5xSr9ZCDvp2fgSqa8j" who="i-QQYotqFjTJA7EiQZc1Wmzs" type="signature">
              Emma Carlsson Löfdahl (L)
            </item>
            <item xml:id="i-VEeR4ttwip1nKJmx9wvRdp" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-9rsAooefeQr6Yo8oD2GTKm" who="i-HPYYRQv4ch2ZKcsG9Poys5" type="signature">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
