<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Mj_367/mot_200506_Mj_367-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ367 pnr: c574
          </p>
          <p>
            Motion till riksdagen 2005/06:MJ367
          </p>
          <p>
            av Kenneth Johansson och Sven Bergström (c)
          </p>
          <p>
            Strandskyddet
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att det är kommunerna som skall ha rätt att själva fatta
            beslut i strandskyddsfrågor.
          </p>
          <p>
            Motivering
          </p>
          <p>
            Strandskyddet har blivit en het politisk fråga som skär över
            blockgränserna, främst genom att vi som vill se hela landet utvecklas
            ser möjligheter att vända utvecklingen bl.a. genom att ändra lagstiftningen
            så att ökad byggnation möjliggörs på attraktiva tomter företrädesvis
            vid sjöar och vattendrag. Förutom ökad sysselsättning genom ökat
            byggande skulle en ökad inflyttning leda till att befolkningskurvan
            vänds uppåt. Det är svårt att se något område inom politik och
            juridik där den folkliga och lokalpolitiska synen på frågan står
            i så skarp kontrast till centralmakten och miljötjänstemännen
            i Stockholm. Det område som ligger närmast till hands att jämföra
            med är rovdjursfrågan. De nya signaler som kommit och som bl.a.
            väcktes genom interpellationer i riksdagen väckte förhoppningar
            om en synändring även hos regeringen, förhoppningar som av gjorda
            uttalanden var fullt befogade. Synändringen bestod i att man accepterade
            att utreda frågan om lättnader i strandskyddet utifrån behovet
            av att stärka landsbygdskommuner men även att stärka strandskyddet
            i närheten av större tätorter där man redan i hög grad exploaterat
            strandmark. aturvårdsverket kom 2003 med en utredning som innehöll
            både lättnader och skärpningar i strandskyddet. Stark kritik riktades
            dock mot utredningen från många inlandskommuner eftersom de förespeglade
            lättnaderna var så små att de bedömdes inte inverka märkbart på
            målet att stärka landsbygden. nom Miljödepartementet (nuvarande
            Miljö- och samhällsbyggnadsdepartementet) tillsattes under hösten
            2004 en arbetsgrupp
          </p>
          <pb facs="riksdagen-motions-pdf/data/200506/mot_200506_Mj_367/mot_200506_Mj_367-0002.pdf"/>
          <p>
            2005/06:MJ367
          </p>
          <p>
            som nyligen kom med ett betänkande. Arbetsgruppen hade att utarbeta
            ett förslag utifrån Naturvårdsverkets utredning och de synpunkter
            som inkommit med anledning av denna. Under arbetets gång har givits
            signaler från ledande politiska företrädare i regeringspartiet
            som indikerade att nu skulle äntligen rejäla lättnader komma som
            kunde leda till målet att stärka landsbygden och kommunernas självbestämmande.
            Det kunde, när utredningen kom i somras, snart konstateras att
            det var samma stelbenta för att inte säga rigida syn på strandskyddet
            som framfördes än en gång. Den totala bilden av utredningsarbetet
            är att strandskyddet skärps i stället för att göras mera flexibelt.
            Även om ett mindre antal kommuner får en viss lättnad blir det,
            med utredningens förslag, ett stort antal kommuner som i stället
            får ett skärpt strandskydd, således tvärt emot de direktiv som
            föregick utredningsarbetet. Det sägs bl.a. i utredningen, s. 39,
            att strandskyddets syfte inte är att främja regional utveckling.
            De frågorna avfärdar arbetsgruppen på några rader. Detta strider
            ju direkt mot de direktiv som tydligt angav att det bl.a. var
            för att främja regional utveckling som lättnader i strandskyddet
            behövdes. Således borde utredningen ha belyst den kritik som riktats
            mot strandskyddets utformning samt de konsekvenser som dagens
            regelverk lett till. Men något sådant finns inte och det är en
            brist. Däremot tas rekreation, friluftsliv och turism upp på s.
            27-30 och man får det till att strandskyddet snarast måste stärkas
            för dessa verksamheter. Ett samhällsperspektiv duger således,
            men inte ett annat. I dag har de kommuner som så vill rätt att
            själva besluta över sina strandskyddsdispenser. Detta var när
            det infördes ett välkommet inslag i ett led mot ökat kommunalt
            självbestämmande. Nu vill arbetsgruppen ta bort den kommunala
            delegationen på mycket stora områden, främst sådana som ingår
            i ett riksintresse. Skälet är, såvitt framgår, att kommunerna
            misskött sig och givit för generösa dispenser. Syftet är att skapa
            en ”viss distans till de lokala intressen som ibland får väga
            över” inom dessa områden. Här straffas kommuner som skött sig
            klanderfritt men där Naturvårdsverkets och länsstyrelsens bristande
            bevakning är orsaken i grunden. Dalarna liksom Gävleborg är län
            med många utpekade riksintressen. Förslaget innebär att inom stora
            områden utefter Dalälven och Ljusnan samt utmed ett stort antal
            sjöar och vattendrag i övrigt har inte kommunerna någon som helst
            möjlighet att påverka bosättning, utveckling av attraktiva fritidstomter
            m.m. Det kommunala självbestämmandet minskar i förslaget också
            till förmån för ökad statlig kontroll. Förslaget om länsstyrelsernas
            överprövning av kommunernas beslut är märkligt och innebär att
            den delegation som blir kvar blir närmast illusorisk. Lagar och
            regelverk bör ha en folklig förankring, en legitimitet som bärs
            upp av en gemensam värdegrund och samsyn. Just nu finns en skillnad
            i synen på strandskyddet som är mycket stor mellan lokala politiker
            respektive tjänstemän och centralmakten i Stockholm. Sammanfattningsvis
            kan om det nya förslaget sägas att det har en snävt naturbevarande
            inriktning där breda samhällsintressen inte har fått komma till
            tals. Förslaget är nu ute på remiss, och det kan förväntas skarp
            kritik från Sveriges kommuner mot det omyndigförklarande av kommuner
            som
          </p>
          <pb facs="riksdagen-motions-pdf/data/200506/mot_200506_Mj_367/mot_200506_Mj_367-0003.pdf"/>
          <p>
            utredningen ger uttryck för. Det kan förutskickas att förslaget
            inte kommer att genomföras, men tyvärr innebär den pågående processen
            också att en kraftig försening inträder i frågan alltmedan många
            landsbygdskommuner fortsätter att känna frustration över det bristande
            självbestämmandet. Det har de senaste åren kommit flera rapporter
            och utredningar som väl belyser nödvändigheten av strandskydd
            sett ur allemansrättens samt djur- och växtlivets intressen. Vad
            som saknas är att balansera dessa intressen till förmån för lokalt
            självbestämmande och regional utveckling. Detta perspektiv bör,
            mot bakgrund av vad som ovan framförts om strandskyddets negativa
            konsekvenser för utvecklingen inte minst i landsbygdskommunerna
            när det gäller boende och = sysselsättning, föras in i beredningen
            av strandskyddsfrågan. Vi anser principiellt och med hänvisning
            till den kommunala självstyrelsen att det är kommunerna som ska
            ha exklusiv rätt att själva fatta beslut i strandskyddsfrågor,
            vilket bör ges regeringen till känna.
          </p>
          <p>
            Stockholm den 28 september 2005
          </p>
          <p>
            Kenneth Johansson (c) Sven Bergström (c)
          </p>
          <p>
            2005/06:MJ367
          </p>
        </div>
      </div>
    </body>
  </text>
</TEI>
