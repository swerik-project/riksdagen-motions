<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00316">
  <teiHeader>
    <fileDesc>
      <titleStmt>
        <title>Översyn av miljöeffekter av xenobiotika</title>
        <author corresp="i-9hz9iPqymCdhBS9gVoZrbj">av Thomas Nihlén (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av miljöeffekter av xenobiotika</title>
          <idno type="rdwebb">GW02MJ316</idno>
          <rs type="number">MJ316</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ316/text</ref>
          <ref type="dokument_url_html">http://data.riksdagen.se/dokument/GW02MJ316</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ316</ref>
          <ref type="doc">http://data.riksdagen.se/fil/9AE3E0D2-1216-4857-9C47-B18076D3B11E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9Zhd55GsW8iuBVMbFgVAJA" type="signed"/>
        <correspContext corresp="i-9Zhd55GsW8iuBVMbFgVAJA">
          <note type="signatory" corresp="i-9hz9iPqymCdhBS9gVoZrbj"/>
        </correspContext>
        <correspAction xml:id="i-JXzUYLNoPeqE2pgiUB5QH5" type="numbering">
          <date when="2008-10-06"/>
        </correspAction>
        <correspAction xml:id="i-Pqe2oghxuHryCUE65sEpkw" type="submission">
          <date when="2008-10-02"/>
        </correspAction>
        <correspAction xml:id="i-PRzjpNwtQ3gBAM1mqBrk4M" type="transfer">
          <date when="2008-10-02"/>
        </correspAction>
        <correspAction xml:id="i-J9dxAuTb2xatqm6pSMjepn" type="assigned"/>
        <correspContext corresp="i-J9dxAuTb2xatqm6pSMjepn">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SPWjP1GFzj6p8L5sXSJc1b" type="motBody">
        <div xml:id="i-86ZQKSjf4GobSfipD6QMG1" type="motProposal" subtype="förslag">
          <head xml:id="i-EU4pD2XpVdFJXzWXm2WJPm">
            Förslag till riksdagsbeslut
          </head>
          <p xml:id="i-SMYuF51J9L3m3KD651Yyt2">
            Riksdagen tillkännager för regeringen som sin mening vad som
            anförs i motionen om en översyn av ofördelaktiga miljöeffekter
            av xenobiotika med inriktning på lagreglering för att minska de
            skadliga effekterna om så behövs.
          </p>
        </div>
        <div xml:id="i-VEbdTkxcYGEDVT3fe6hStV" type="motContent">
          <head xml:id="i-HbvaVtqngarvw9KhWBa8u3" type="h1">
            Bakgrund
          </head>
          <p xml:id="i-C8j8BeUwBnTRftA7pnjg29">
            Vatten världens viktigaste livsmedel är en livsnödvändig resurs.
            I Sverige har vi turen att ha gott om vatten och ett vatten av
            bra kvalitet. Detta är dock ingen själv­klarhet. Kemiska restprodukter
            av vår livsstil återfinns i vårt dricksvatten. Det gäller bekämpningsmedel,
            flamskyddsmedel och andra kemikalier från kläder eller varor men
            även läkemedelsrester.
          </p>
          <p xml:id="i-BJhghsLa25ABQ6bK1pRz6u">
            Xenobiotika är beteckningen på alla kroppsfrämmande ämnen, vanligtvis
            i betydelsen läkemedel , miljögifter och droger . Enligt vissa
            definitioner kan även onormalt höga koncentrationer av substanser
            kallas xenobiotika. Däggdjur eliminerar xenobiotika via olika
            vägar, framför allt via avföringen och urinen. Många substanser
            genomgår biotransformation före utsöndring, vilket innebär att
            olika enzymsystem i bland annat levern och tarmsystemet modifierar
            ämnet för att göra det mer vattenlösligt. Det viktigaste enzymsystemet
            för att biotransformera xenobiotika är Cytokrom P450 (CYP) där
            människan har runt 60 olika CYP-gener, medan vissa gnagare har
            över 120. Det finns en stor variation bland olika individer i
            uppsättningen av CYP-gener, vilket medför att olika individer
            har olika förmåga att hantera kroppsfrämmande ämnen, inklusive
            läkemedel.
          </p>
          <p xml:id="i-4Bf3gFa834zGmQ3vWRuDdc">
            Ett ämne som inte på vederbörligt sätt biotransformeras i kroppen
            kommer efter utsöndring och överfört i vattnet inte att kunna
            brytas ner där. Inte heller kan flertalet vattenlevande djur och
            växter bryta ner sådana substanser, då någon motsvarighet till
            landlevande djurs CYP-system vanligen saknas. Xenobiotika innebär
            under sådana förutsättningar inte sällan ett potentiellt stort,
            ackumulerande och därmed växande miljöproblem. I Sverige används
            idag cirka 1 200 läkemedelssubstanser och betydligt fler läkemedel
            som kan bidra till detta problem, och runt om i världen används
            uppskattningsvis runt 3 000 sådana substanser.
          </p>
          <p xml:id="i-4G58TFWZSxM6sxXDchDfuT">
            I exempelvis det vatten som passerat vattenverken i Stockholm
            2007 fann man rester av bland annat de smärtstillande substanserna
            ibuprofen och naproxen samt blodtrycksmedlet metroprolol. Citalopram,
            ett antidepressivt medel, och det smärtstillande propoxyfen återfanns
            i aborrlever med koncentrationer som var 100 och 500 högre än
            i det omgivande vattnet. Eftersom det ännu inte finns analysmetoder
            för alla typer av läkemedelsrester finns det skäl att tro att
            listan på läkemedel i vatten och fisk kan göras lång.
          </p>
          <p xml:id="i-TiJnExtYp1g7929o29nPC7">
            Koncentrationerna av läkemedelsrester i dricksvattnet är låga.
            Vi får emellertid i oss en blandning av olika läkemedel, blandade
            med andra kemikalier, från det vi blir till i moderlivet till
            dess vi dör. Det kan finnas samverkande effekter mellan de olika
            substanserna som förstärker deras bieffekter. Ackumulation i levande
            organismer kan också leda till anrikning högre upp i näringskedjan,
            till exempel hos fisk som vi äter. Läkemedelsrester i kombination
            med andra kemikalier i dricksvattnet kan påverka människa, djur
            och natur. Särskilt känsliga för all kemisk påverkan är små barn.
            Några tänkbara risker för människan är antibiotikaresistens, hormonella
            effekter och allergiska reaktioner. Vattenlevande djur nedströms
            reningsverk kan få allvarliga störningar i hormonella system på
            grund av läkemedelshormonell terapi som lämnar människo­kroppen
            i oförändrad form. Exempelvis har fiskar påvisats sterila på grund
            av de stora mängderna östrogen från p-piller.
          </p>
          <p xml:id="i-P44gnGmvzGiPqxa9nfLyCP">
            Därtill spolas fortfarande läkemedel inte sällan direkt ner i
            toaletten, och läkemedel som slängs i soporna riskerar att hamna
            i yt- eller grundvatten. De reningsverk vi har idag kan bara marginellt
            ta hand om läkemedlen. Kunskapsläget är dock under uppbyggnad
            både i Sverige och internationellt. Mistra, Stiftelsen för miljöstrategisk
            forskning, har tagit initiativ till forskningscentret Mistra Pharma
            en av världens största satsningar för läkemedel och miljö.
          </p>
          <p xml:id="i-QrJJgE97a92xYaBhFKMhuf">
            Stockholm vatten låter utveckla analysmetoder för 80 av våra
            1 200 substanser. Tillsammans med vidareutvecklingen av läkemedelsanalysmetoderna
            vid exempelvis sjukhusen, Läkemedelsverket och läkemedelsföretagen
            kan effekterna av olika reningsmetoder studeras i större omfattning
            via några utvalda fiskarter, kräftdjur, alger och bakterier. Reningsmetoderna
            är både kostsamma och energikrävande. Rening av Stockholmsvattnet
            för att få bort läkemedelsrester kan kosta uppemot 1 300 kronor
            per stockholmare och år. Det är därför viktigt att satsa resurser
            på att minska problemet vid källan. Genom att använda våra kunskaper
            inom både hälso- och sjukvården och miljöområdet kan vi undvika
            att vårt dricksvatten förblir en cocktail med läkemedel.
          </p>
          <p xml:id="i-9YeoxzKn8Dg41cxwT99VYR">
            Ett annat angreppssätt är därför att arbeta uppströms, det vill
            säga att minska mängden läkemedel som kommer in i reningsverken.
            Vi behöver ett förebyggande förhållningssätt i hela samhället
            där vi blir mer varsamma och ser över läkemedels­användningen.
            Läkemedel ska inte skrivas ut eller tas i onödan, de läkemedel
            som förskrivs ska ha så liten påverkan på miljön som möjligt,
            och överblivna eller kasserade läkemedel ska tas omhand på ett
            säkert sätt.
          </p>
          <p xml:id="i-CLGzFLdytMDfiQTuDsBQTF">
            Ett miljöklassificeringssystem har utvecklats i samverkan mellan
            Läkemedelsindustriföreningen (LIF), Läkemedelsverket, Apoteket
            AB, Sveriges Kommuner och Landsting samt Stockholms läns landsting.
            Hälften av läkemedlen på den svenska marknaden är idag klassificerade.
            Först 2010 räknar man med att alla läkemedel är bedömda. De regionala
            läkemedelskommittéerna kan väga in miljöeffekter i sina rekommendationer
            till förskrivarna, det vill säga läkare, barnmorskor och sjuksköterskor.
            I detta arbete för att optimera läkemedelsanvändningen ingår naturligt
            även en vidareutveckling av icke-farmakologiska metoder inom hälso-
            och sjukvården, som ersättning för eller komplement till läkemedelsbehandling
            där så är möjligt. Överanvändning av antibiotika och antibiotikaresistens
            är i detta sammanhang ett särskilt allvarligt, omfattande och
            ökande problem med stor aktualitet för dagen. Det är här viktigt
            att se över både ersättnings- och uppföljningssystem och informationen
            till allmänheten så att antibiotikaförskrivningen hålls på en
            rimlig nivå.
          </p>
          <head xml:id="i-36J4wBz5NHqqYWc6y23Hjk" type="h1">
            Förslag
          </head>
          <p xml:id="i-FXRCd3NxDGuTdsKjVg6fPq">
            Med anledning av det ovan anförda vill jag samtidigt betona att
            läkemedel alltid ska ges till människor som verkligen är i behov
            av dem, och att ta fram nya läkemedel för svåra sjukdomstillstånd
            är en viktig uppgift för samhället.
          </p>
          <p xml:id="i-YLchuvphQNX7Jc5UoEV5cv">
            Men samtidigt behöver vi sannolikt öka våra miljökrav på läkemedlen
            och använda dem på sådant sätt att vi kan minimera att de oönskat
            kommer till skada i vår omgivande miljö av primärt två skäl. Dels
            är problemets dignitet inte fullt ut klarlagt idag, och trots
            de exempel som redan finns är det väldigt många andra xenobiotika
            som inte är utredda men som bevisligen finns i vår omgivning idag.
            Dels kan det inte uteslutas att det därför relativt snart kan
            komma att krävas åtgärder i miljölagstiftningen för att motverka
            effekterna om en skadlig trend för miljön på sikt uppenbaras i
            den pågående kartläggningen av problemet.
          </p>
          <p xml:id="i-FpsaZNNZXZ2YZ5FjBLdhvi">
            Att förlita sig på att ideella eller regionala ansatser är bäst
            lämpade för att ta det övergripande ansvar som leder till att
            ovanstående frågeställningar löses rimligt snabbt ur ett nationellt
            perspektiv tror jag inte. Jag vill därför att regeringen skyndsamt
            tar initiativ till en översyn av ofördelaktiga miljöeffekter av
            xenobiotika. Jag vill vidare att man i samband med en sådan översyn,
            när resultatet föreligger, tar ställning till i vad mån och i
            så fall hur miljölagstiftningen eller annan relevant lagstiftning
            bör förändras i syfte att ge stöd för att de skadliga effekterna
            av xenobiotika på miljön kan minska. Dessa förslag vill jag att
            riksdagen ger regeringen tillkänna.
          </p>
        </div>
        <div xml:id="i-8yaJZiq3PUmUbbXLsrSdhv" type="motSignatures">
          <list xml:id="i-TRHuzTiL64sXWmMZw2BA2b">
            <item xml:id="i-AQXBmw4cWmwU5Dus6hLTHX" who="i-9hz9iPqymCdhBS9gVoZrbj">
              Thomas Nihlén (mp)
            </item>
          </list>
        </div>
      </div>
    </body>
  </text>
</TEI>
