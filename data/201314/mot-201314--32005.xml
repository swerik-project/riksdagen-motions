<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--32005">
  <teiHeader>
    <fileDesc>
      <titleStmt>
        <title>med anledning av skr. 2013/14:61 En politik för en levande demokrati</title>
        <author corresp="i-6Yv6bDMEdGpsmCZBFnnZk4">av Björn von Sydow m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:61 En politik för en levande demokrati</title>
          <idno type="rdwebb">H102XS32005</idno>
          <rs type="number">S32005</rs>
          <ref type="dokument_url_text">http://data.riksdagen.se/dokument/H102XS32005/text</ref>
          <ref type="dokument_url_html">http://data.riksdagen.se/dokument/H102XS32005</ref>
          <ref type="dokumentstatus_url_xml">http://data.riksdagen.se/dokumentstatus/H102XS32005</ref>
          <ref type="doc">http://data.riksdagen.se/fil/022761E1-4361-4801-98F7-10876468BE5B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YP25iT3t9zdY2dpPgshs5z</idno>
            <name>Phia Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <name>Lena Sommestad</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9bqWLXmB7Cb3r3JUmkkLBy</idno>
            <name>Hans Ekström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3hmS3YtKuXCDu8pntcLAdc</idno>
            <name>Hans Hoff</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AZLUb1tb1XBKEbcvPVdCkZ</idno>
            <name>Helene Petersson i Stockaryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-6Yv6bDMEdGpsmCZBFnnZk4</idno>
            <name>Björn von Sydow</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SLMauHd9udrtkguQd9gymK</idno>
            <name>Billy Gustafsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7csx3JkKqZ4ysZg5TCrGBQ" type="basedOn"/>
        <correspContext corresp="i-7csx3JkKqZ4ysZg5TCrGBQ">
          <ref>Regeringsskrivelse 2013/14:61</ref>
        </correspContext>
        <correspAction xml:id="i-Pp8Hkizc8MeN3BGjnSYh1t" type="signed"/>
        <correspContext corresp="i-Pp8Hkizc8MeN3BGjnSYh1t">
          <note type="signatory" corresp="i-YP25iT3t9zdY2dpPgshs5z"/>
          <note type="signatory" corresp="i-4f2bAEUboRxqAf7W8Ybmzm"/>
          <note type="signatory" corresp="i-9bqWLXmB7Cb3r3JUmkkLBy"/>
          <note type="signatory" corresp="i-3hmS3YtKuXCDu8pntcLAdc"/>
          <note type="signatory" corresp="i-AZLUb1tb1XBKEbcvPVdCkZ"/>
          <note type="signatory" corresp="i-6Yv6bDMEdGpsmCZBFnnZk4"/>
          <note type="signatory" corresp="i-SLMauHd9udrtkguQd9gymK"/>
        </correspContext>
        <correspAction xml:id="i-P5zCdCgFHWBxT4sX3JjZWm" type="submission">
          <date when="2014-01-15"/>
        </correspAction>
        <correspAction xml:id="i-ANFHxZLhc66WVfF9EGc5b1" type="transfer">
          <date when="2014-01-15"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ExQrkD5dQXMRCVbJDowVwQ" type="motHeader"/>
      <div xml:id="i-Ky8S8C9wC2xXFcEYP6af8M" type="motBody">
        <div xml:id="i-XaHxxX3sNKAd43kVRjPMga" type="motProposal" subtype="förslag">
          <head xml:id="i-XP3siojZ5ZV4Rox6vZKr49">
            Förslag till riksdagsbeslut
          </head>
          <list xml:id="i-ZDrVSjXFFw1W3XUdpAPnc" style="ol">
            <item xml:id="i-Xq51oepbH8aVTYJi261moQ">
              Riksdagen tillkännager för regeringen som sin mening vad som
              anförs i motionen om att partierna ska vara skyldiga att öppet
              redovisa de bidrag de erhåller från utomstående privatpersoner,
              organisationer, intressen och företag.
            </item>
            <item xml:id="i-B9red2fqwsworUjwAY8t6s">
              Riksdagen tillkännager för regeringen som sin mening vad som
              anförs i motionen om att regeringens ekonomiska och sociala politik
              i praktiken undergräver jämlikhetsmålen för demokratipolitiken,
              främst genom att skapa ökad ekonomisk ojämlikhet - mellan samhällsklasser
              och mellan kvinnor och män.
            </item>
            <item xml:id="i-Rp9dyuAoLu8it1HgygD4yp">
              Riksdagen tillkännager för regeringen som sin mening vad som
              anförs i motionen om att återinföra satsningen på demokratiambassadörer
              inför valen 2014.
            </item>
            <item xml:id="i-nnVoH5ez9Gd8eAxMxmKm4">
              Riksdagen tillkännager för regeringen som sin mening vad som
              anförs i motionen om vikten av att stötta fackliga organisationer
              och övriga folkrörelser i arbetet för att stimulera ett ökat valdeltagande.
            </item>
            <item xml:id="i-RhFnACbdTHg3knVxnwjywV">
              Riksdagen tillkännager för regeringen som sin mening vad som
              anförs i motionen om nationella riktlinjer och stöd för rektorernas
              beslutsfattande om lokal medverkan av riksdagspartierna och dess
              ungdomsförbund.
            </item>
            <item xml:id="i-BrAHc6UFxuq7VjLMYLQugi">
              Riksdagen tillkännager för regeringen som sin mening vad som
              anförs i motionen om universitetens och högskolornas ansvar för
              att främja unga människors engagemang för de grundläggande demokratiska
              värderingar som det svenska samhället vilar på samt om behovet
              av ett tydligare demokratiuppdrag i högskolelagen.
            </item>
            <item xml:id="i-RruAVA4hoDz7biFSZB46cF">
              Riksdagen tillkännager för regeringen som sin mening vad som
              anförs i motionen om att i regeringens aviserade utredning om
              demokratisk delaktighet och inflytande även beakta de förändrade
              villkoren på arbetsmarknaden och i synnerhet de osäkra anställningsformernas
              försvårande inverkan på människors möjligheter att ta förtroendeuppdrag.
            </item>
            <item xml:id="i-5p7cDyN9RvMqqsaAvySVZX">
              Riksdagen tillkännager för regeringen som sin mening vad som
              anförs i motionen om att i regeringens aviserade utredning om
              demokratisk delaktighet och inflytande även bör analysera hur
              förtroendet för demokratin och det politiska deltagandet mellan
              valen påverkas av den svenska politiska modellens förändring,
              dels med avseende på folkrörelsernas försvagade ställning och
              de ekonomiska eliternas ökade politiska engagemang, dels med avseende
              på det växande inslaget av marknadsstyrning och kundval i offentligt
              finansierade verksamheter.
            </item>
            <item xml:id="i-MPbShrzryyAenbxHTedW3r">
              Riksdagen tillkännager för regeringen som sin mening vad som
              anförs i motionen om vikten av en mer aktiv svensk demokratipolitik
              inom EU.
            </item>
          </list>
        </div>
        <div xml:id="i-Rd3jqWNKTZbAbu5qynkjsE" type="motContent">
          <head xml:id="i-4Lo2ttM9BHH3RhSBXMmzfy" type="h1">
            Motivering
          </head>
          <head xml:id="i-5i51f46CJZbrZu9TTQtjCg" type="h2">
            Demokratiska utgångspunkter
          </head>
          <p xml:id="i-TvfGgoE1gErsvNct1bWLwc">
            Demokrati handlar om frihet. Den innefattar friheten att få uttrycka
            sin mening, kritisera, upplysa och bilda opinion, liksom rätten
            och den praktiska möjligheten att tillsammans med andra forma
            framtiden. Dessa demokratiska friheter får inte vara förbehållna
            vissa grupper. Alla har lika rätt att påverka samhällets utveckling.
            Demokrati är mer än en ordning för att fatta och verkställa beslut.
            Demokrati är ett värdesystem, som måste genomsyra hela samhällslivet.
            De medborgerliga fri- och rättigheterna bildar den nödvändiga
            utgångspunkten, men de är inte tillräckliga: de måste också byggas
            på med rätten till personlig utveckling, till social trygghet
            och till inflytande och delaktighet såväl i arbetslivet som i
            vardagslivet. Bara då kan människor delta i demokratin fullt ut.
            Därför måste demokratin utvidgas även på det ekonomiska och sociala
            området.
          </p>
          <p xml:id="i-13H4YhisV33r7p716nV8wj">
            Demokrati kräver att var och en respekterar andras demokratiska
            rättigheter, tar sin del av ansvaret för samhällsarbetet och följer
            fattade beslut, även när de går de egna önskningarna emot. Demokrati
            ger rätten att driva sina åsikter och sina intressen, men innebär
            också skyldigheten att lyssna på andra. Den utesluter inte motsättningar
            och konflikter, men kräver av alla en beredskap att lösa motsättningarna
            i just demokratiska former. I principen om demokratins företräde
            ligger övertygelsen om att samhällsutvecklingen kan påverkas och
            styras.
          </p>
          <p xml:id="i-7gscr7KYyGaAeG9VAChmS4">
            Tilltron till demokratin avgörs såväl av medborgarnas möjlighet
            till medverkan som av demokratins förmåga att göra verklighet
            av fattade beslut. Tilltron till demokratin bygger också på att
            medborgarna kan lita på att de valda politikerna öppet deklarerar
            sina politiska avsikter och redovisar hur de förvaltar sitt politiska
            mandat. Den demokratiska processen och samhällsförvaltningen måste
            bygga på offentlighet och insyn. Partierna ska vara skyldiga att
            öppet redovisa de bidrag de erhåller från utomstående privatpersoner,
            organisationer, intressen och företag. De förtroendevalda politikerna
            ska vara skyldiga att redovisa sina övriga uppdrag.
          </p>
          <p xml:id="i-8rh382nkAQyKzAu49u8dLx">
            Inget är så förödande för tilltron till det demokratiska styrelseskicket
            som förekomsten av bestickningar och mutor i syfte att påverka
            besluten eller genomförandet av dem. De politiska partierna, de
            offentliga politiska organen och de rättsvårdande myndigheterna
            har ett gemensamt ansvar att med all kraft förhindra all form
            av otillbörlig påverkan.
          </p>
          <p xml:id="i-NxB6zDUyoZ2q1uUSJ1uM2F">
            Ett starkt och levande civilsamhälle är demokratins underbyggnad.
            Det består av ideella föreningar och stiftelser, folkrörelser
            och samfund, kooperativ, aktionsgrupper och nätverk, som har byggts
            av människor som i fri samverkan vill förverkliga sina idéer,
            utveckla gemenskapen och tillvarata sina intressen.
          </p>
          <p xml:id="i-R6KtNxeEzqYVCRdsqDjFH4">
            Den förändringskraft som uppstår när människor möts till gemensam
            handling måste ha en avgörande roll i samhällsbygget. Samhällsarbetet
            måste bygga på tilltro till och respekt för medborgarnas eget
            engagemang och medborgarnas egna organisationer. Politiken måste
            formas i en levande dialog med det civila samhälle och ska skapa
            goda villkor för civilsamhällets utveckling. Ändamålsenliga lokaler
            för föreningsliv, folkbildning, idrott och kultur ska vara lätt
            tillgängliga, ha hög standard med modern teknik och stå öppna
            för alla på rimliga villkor. Genom sina verksamheter har civilsamhället
            en viktig uppgift att balansera marknadskrafterna och att ställa
            krav på den politiska makten. Omistliga motvikter till kommersialiseringen
            av samhällsdebatten är de arenor för medborgerliga samtal och
            medborgerligt utbyte av tankar och erfarenheter, som folkrörelser
            av skilda slag erbjuder. Debatt, opinionsbildning och granskning
            av politiken får aldrig bli en fråga enbart för professionella
            debattörer. Likaväl som samhällsarbetet måste bäras upp av medborgarnas
            eget engagemang, måste samhälls- och kulturdebatten göra det.
          </p>
          <p xml:id="i-HkpymPppL9dnXkVUi2SSkj">
            Demokratin börjar i vardagens gemenskap. Det handlar om att få
            uttrycka sina meningar och att utveckla dem i respektfulla samtal
            med andra, om att ha rätt att driva sina åsikter och försöka påverka
            andra och om möjligheten att i samverkan skapa föreningar och
            bygga verksamheter som tillvaratar det gemensamma intresset. Med
            en levande vardagsdemokrati skapas den tillit till varandra och
            till de gemensamma institutionerna som kännetecknar ett gott samhälle
            med ett stort socialt kapital. Den visar att det är möjligt att
            tillsammans förändra tillvaron, göra något annorlunda och bättre.
          </p>
          <head xml:id="i-4hZFvPN9sWDBx5agnGcsq5" type="h2">
            Demokratipolitikens inriktning
          </head>
          <head xml:id="i-CtKuq8vFEPKpYC2tNjcSpi" type="h3">
            Jämlikhetsmålen
          </head>
          <p xml:id="i-tWmWALG9BJy3meNuvAdg8">
            I regeringens skrivelse betonas vikten av jämlikhet - ett jämlikt
            valdeltagande och ett jämlikt deltagande i de folkvalda församlingarna.
            Här bör det framhållas att regeringens ekonomiska och sociala
            politik i praktiken undergräver dessa jämlikhetsmål för demokratipolitiken,
            främst genom att skapa ökad ekonomisk ojämlikhet - mellan samhällsklasser
            och mellan kvinnor och män. Hög arbetslöshet, ökad etnisk segregation,
            försämrade skolresultat och allt mer osäkra arbetsvillkor har
            också negativa effekter på jämlikhetsmålen i demokratipolitiken.
            Många människor marginaliseras och har därmed svårt att göra sina
            röster hörda. Det blir allt svårare att rekrytera förtroendevalda
            som representerar hela befolkningen. Om man önskar att främja
            jämlikt deltagande i demokratin måste man också i övrigt för en
            politik som främjar jämlika livschanser.
          </p>
          <p xml:id="i-UVSBw69vmHdAb69QnoqjKQ">
            Av skrivelsen framgår att utvärderingarna av demokratisatsningar
            under åren 2000 till 2006 visade att valdeltagandet har kunnat
            påverkas i positiv riktning när man har prövat så kallade demokratiambassadörer
            som samtalat direkt med röstberättigande i områden med en låg
            nivå av valdeltagande. Demokratiambassadörer har visat sig mer
            effektivt än masskommunikation och andra traditionella metoder
            för att öka valdeltagandet. Trots goda erfarenheter har regeringen
            valt att inte satsa på demokratiambassadörer inför valen 2014.
            Regeringens ställningstagande bör därför omprövas och riksdagen
            bör därför ge regeringen till känna uppfattningen om att återinföra
            satsningen på demokratiambassadörer inför valen 2014.
          </p>
          <head xml:id="i-Kcw3jmw1v6xFJLxinL97yH" type="h3">
            Civilsamhällets roll för demokratin
          </head>
          <p xml:id="i-Pf86M5G3PTGG6t3buXFHUi">
            I skrivelsen lyfts i vissa avseenden civilsamhällets betydelse
            för att nå ett ökat engagemang och deltagande i valen. I det sammanhanget
            är det viktigt att betona att de informationsinsatser som görs
            för att öka kunskaperna görs tillgänglig på olika språk. De gäller
            alla former av information inte bara i form av broschyrer och
            webbsidor på nätet.
          </p>
          <p xml:id="i-7a69KuEByEPWQBBfVzqWZ2">
            I skrivelsen pekas främst trossamfunden ut som mottagare av stöd
            för att stimulera till informationsinsatser inför de allmänna
            valen. Det är viktigt att betona att även andra delar av civilsamhället
            har en viktig roll för att öka engagemanget och valdeltagandet.
            De olika folkrörelserna har traditionellt haft en stor betydelse
            för att sprida de demokratiska principerna och vikten av att rösta.
            Det gäller inte minst de fackliga organisationerna. Här skulle
            mer kunna göras och mer initiativ kunna stöttas med statliga anslag.
            Detsamma gäller andra folkrörelser som traditionellt har spelat
            en viktig roll för att påverka och engagera i det demokratiska
            arbetet, så som till exempel idrottsrörelsen och handikapprörelsen.
            Men de skulle kunna göra ännu mer för att intressera sina medlemmar
            och sprida kunskapen om betydelsen av att rösta och delta i det
            demokratiska arbetet. Även företagarnas organisationer, särskild
            de som engagerar egen- och småföretagare, skulle kunna engageras
            i det arbetet. Riksdagen bör därför ge regeringen tillkänna sin
            mening om vikten av att stötta de fackliga organisationerna och
            övriga folkrörelser i arbetet för att stimulera ett ökat valdeltagande.
          </p>
          <head xml:id="i-X56W9npFsatgwhUpGSJJAt" type="h3">
            Politisk information i skolan
          </head>
          <p xml:id="i-TxB62FSUnQv4HdZAtkLuQQ">
            Skrivelsens förslag på åtgärder för att förbättra informationen
            i skolan, särskilt uppdraget till Ungdomsstyrelsen om att ta fram
            ett stödmaterial för lärare i grund- och gymnasieskola som rör
            hantering av politisk information i skolan och närvaron av representanter
            för politiska partier, är bra. Däremot saknas ett motsvarande
            stöd och riktlinjer för rektorerna. Idag är det ofta mycket svårt
            för partierna och dess ungdomsförbund att komma ut med information
            på skolor. Ofta berör det på att rektorer har kommit till olika
            slutsatser om hur medverkan från riksdagspartier ska hanteras.
            Det har i praktiken inneburit att riksdagspartierna blivit utestängda
            från många skolor. Det är en olycklig utveckling. Här krävs nationella
            riktlinjer som rektorerna kan stödja sig på i sitt beslutsfattande
            och som behandlar information och medverkan på ett likartat sätt
            i hela landet. Detta bör riksdagen ge regeringen till känna.
          </p>
          <head xml:id="i-7ZboyKUr6pdWUgP54tPfZD" type="h3">
            Universitets och högskolors ansvar för demokratin
          </head>
          <p xml:id="i-EpYycs2udX6WsMcqfdgPpn">
            Skolan har en viktig uppgift att sprida kunskaperna om det demokratiska
            systemet och demokratins principer. Det är bra och kan i förlängningen
            öka intresset för att delta i val och engagera sig i politiska
            frågor. Skrivelsen tar i flera aspekter upp skolans ansvar, t.ex.
            i samband med val. I skrivelsen berörs däremot inte frågan om
            universitetens och högskolornas ansvar för att främja demokratiska
            värderingar och demokratiskt deltagande. Det är angeläget att
            regeringen utvecklar en tydligare politik även på detta område,
            i ljuset av att stora ungdomsgrupper finns på universitet och
            högskolor och där utbildas till yrken och uppdrag av stor betydelse
            för demokratins funktionssätt. I skrivelsen noteras att valdeltagandet
            är högre bland 18-åringar än bland 19 - 25-åringar, troligen därför
            att 18-åringar befinner sig i gymnasiet och där stimuleras att
            engagera sig i valen. I takt med att allt fler unga läser vidare
            på högskolan bör även universitetens ansvar betonas för att främja
            unga människors engagemang för de grundläggande demokratiska värderingar
            som bär upp det svenska samhället.
          </p>
          <p xml:id="i-BZStVumJjxaYC7LVZb4V1W">
            Socialdemokraterna föreslår därför att universitet och högskolor
            uppmanas att uppmärksamma EU-valet och riksdagsvalet genom aktiviteter
            som kan skapa engagemang och intresse. Sådana aktiviteter skulle
            kunna lyfta bredare demokratiska teman, som demokratin på EU-nivå
            eller samspelet mellan förvaltning, näringsliv och politik. De
            skulle också kunna ta upp aktuella politiska frågor av relevans
            för specifika utbildningar (typ läkare, lärare, agronom etc.)
            Skrivelsen föreslår "insatser för att stärka medvetenheten om
            demokratins grundläggande principer" som ska riktas speciellt
            mot unga. Sådana insatser borde kunna komma även universiteten
            till del.
          </p>
          <p xml:id="i-GPGqDR5nZFwFGDbSL2Yvan">
            Vi föreslår även att universitet och högskolor ges ett tydligare
            demokratiuppdrag i högskolelagen. Högskolelagen ger universiteten
            ett ansvar för att främja bl.a. hållbar utveckling och jämställdhet,
            men universiteten har däremot inte något uttryckligt uppdrag att
            främja ökad medvetenhet om demokrati och mänskliga rättigheter.
            En sådan bestämmelse finns däremot i skollagen: "Utbildningen
            ska också förmedla och förankra respekt för de mänskliga rättigheterna
            och de grundläggande demokratiska värderingar som det svenska
            samhället vilar på."
          </p>
          <head xml:id="i-Xf5cP69VKYzDMtUt8Ws2xB" type="h3">
            Ett breddat och jämlikt deltagande i de folkvalda församlingarna
          </head>
          <p xml:id="i-B4iXLPANC9UrnfHXivjSgN">
            I det långsiktiga arbetet för att bredda deltagandet i de folkvalda
            församlingarna är det viktigt att också analysera de hinder som
            finns för att ta förtroendeuppdrag eller som gör att människor
            väljer att avsäga sig sina uppdrag i förtid. Den förändrade arbetsmarknaden
            med bland annat allt fler osäkra anställningar har försvårat möjligheterna
            för många människor att ta förtroendeuppdrag. Detta borde vara
            med i regeringens utredning om demokratisk delaktighet och inflytande.
          </p>
          <head xml:id="i-NSsAcU6JAYvBuezYnn9DqV" type="h3">
            Stärkta möjligheter till inflytande, insyn och delaktighet mellan
            valen
          </head>
          <p xml:id="i-9gpTCygEtbPP1457UstxhW">
            I skrivelsen betonas vikten av att utveckla individens möjligheter
            att påverka och delta i de politiska processer som utformar samhället
            och som rör den egna vardagen. Här finns det anledning att understryka
            att det är värdefullt att medborgarna har möjlighet till direkt
            inflytande via till exempel medborgarinitiativ och medborgardialoger,
            men att denna typ av aktiv medborgardemokrati inte kan ersätta
            organisering och kollektiv mobilisering i olika folkrörelser som
            metod för påverkan. Civilsamhällets olika organisationer fyller
            en viktig roll för vår representativa demokrati och dess betydelse
            bör inte tonas ned framför mer individuell påverkan.
          </p>
          <p xml:id="i-Tno63XpYPcpq2px5AGBAs3">
            I detta sammanhang är det också viktigt att understryka betydelsen
            av att den svenska politiska modellen under senare år har förändrats
            i grunden, från en korporativ demokrati med starka organisationer
            till en demokrati där pr-företag och betalda lobbyister i allt
            högre grad sätter agendan. De traditionella folkrörelserna har
            försvagats och det folkliga deltagandet och engagemanget i demokratin
            har minskat (med undantag av enkla deltagandeformer som till exempel
            namnunderskrifter). Vi har därtill sett hur den representativa
            demokratin i allt högre grad ersätts av olika typer av nätverk
            och partnerskap, som riskerar att ytterligare försvaga den representativa
            demokratin. Slutligen har det ökade inslaget av marknadsmodeller
            i offentlig sektor förändrat villkoren för demokratiskt deltagande,
            genom att medborgarens val på en marknad, till exempel i form
            av kundvalsmodeller, i allt högre grad blir en ersättning för
            demokratisk påverkan. En central fråga är om utvecklingen av marknadsmodeller
            i offentlig sektor kan komma att ytterligare försvaga civilsamhällets
            organisationer och deras hittills centrala roll i svensk demokrati.
            Blir det mindre meningsfullt att agera via den representativa
            demokratin, i takt med att kundmakt ersätter medborgarmakt?
          </p>
          <p xml:id="i-TrZKnpkHKjJpD8oHwLvjBW">
            Det är angeläget att de djupgående förändringarna i den svenska
            politiska modellen och dess konsekvenser för medborgarnas möjlighet
            till inflytande, insyn och delaktighet ges större uppmärksamhet
            i demokratipolitiken. De bör uppmärksammas i regeringens aviserade
            utredning om demokratisk delaktighet och inflytande. Detta bör
            riksdagen ge regeringen till känna.
          </p>
          <head xml:id="i-Vg1EWcxSArw6PeEkf3FDQ2" type="h3">
            Ökad demokratisk medvetenhet och tilltro till det politiska systemet
          </head>
          <p xml:id="i-HFrqDFy1M2ujeRp4PjYg7J">
            Styrkan i ett samhälles demokratiska värdegrund, liksom tilltron
            till det politiska systemet, beror inte enbart på samspelet mellan
            politiker och medborgare utan också på hur politiken implementeras
            i förvaltningen och i den offentliga sektorn i stort. Denna aspekt
            bör ges ökat utrymme i demokratipolitiken, av två skäl.
          </p>
          <p xml:id="i-EPU3umQfiKHZKFh8kruFqU">
            För det första har problematiken kring korruption under senare
            år blivit en alltmer uppmärksammat problem, såväl inom staten
            som inom kommunerna. Detta har aktualiserat vikten av att värna
            en stark värdegrund i offentlig sektor.
          </p>
          <p xml:id="i-4X6eskdLrHLdC5XThgaWEt">
            För det andra har andelen privata utförare inom den offentligt
            finansierade tjänstesektorn ökat kraftigt, parallellt med en ökad
            tendens till att offentlig verksamhet alltmer organiseras efter
            marknadens principer eller överförs till privata företag. Detta
            har väckt frågor om hur demokratin på sikt påverkas när offentliga
            uppdrag inte längre utförs av offentliganställda utan av privata
            företag. Vilken värdegrund dominerar i de privata välfärdsföretagen?
            Kan principer om lika behandling, rättssäkerhet och allmänintressets
            företräde beaktas i aktiebolag, vars verksamhet styrs av aktiebolagslagen?
            Frågor har också rests om vad framväxten av marknadsmodeller långsiktigt
            kan komma att innebära för medborgarnas förtroende för demokratin.
            Vad innebär det att stat och kommuner, genom att delegera uppdrag
            till marknadsaktörer, saknar redskap för direkt styrning och kontroll?
            Hur utkrävs ansvar av privata företag? Det är angeläget att frågan
            om medborgarnas förtroende för förvaltning och offentlig sektor
            beaktas i den aviserade utredningen om demokratisk delaktighet
            och inflytande. Detta bör riksdagen ge regeringen till känna.
          </p>
          <head xml:id="i-THxNjiU4mJR8ZaN8aCk6SY" type="h3">
            Demokratisk delaktighet och EU
          </head>
          <p xml:id="i-CC53dBkCCBa4FMySuAtjwe">
            Olika former av beslutsfattande inom EU har stor inverkan på
            det svenska samhället direkt och indirekt. Mot den bakgrunden
            är det låga valdeltagandet i EU-valet en paradox. För att ökat
            intresse och större medvetenhet krävs en mer aktiv svensk demokratipolitik
            inom EU. Utvecklingsarbetet får inte enbart begränsa sig till
            en diskussion om medborgarinitiativet eller utreda enskilda individers
            möjligheter till insyn delaktighet och inflytande. Här behövs
            en mer tydlig debatt om balansen mellan demokrati på nationell
            och europeisk nivå; vad vi vill bestämma inom ramen för den nationella
            demokratin och vad som bör beslutas på EU-nivå. För oss handlar
            detta om viktiga och vardagsnära frågor som till exempel hur arbetsmarknaden
            ska fungera. Det är ytterligare skäl till varför vi socialdemokrater
            kräver ett socialt protokoll som slår fast att de fackliga fri-
            och rättigheterna aldrig får underordnas den fria rörligheten
            på den inre marknaden.
          </p>
        </div>
        <div xml:id="i-SyUUgB9vY2a71dHJ3dLj6D" type="motSignatures">
          <list xml:id="i-Q9SnUUZqskLEjFyjss2F8N">
            <item xml:id="i-Kz5b8M31qzAePpsgfQCWny">
              Björn von Sydow (S)
            </item>
            <item xml:id="i-WAxNJj62gV74p6zVUPZ6UW">
              Helene Petersson i Stockaryd (S)
            </item>
            <item xml:id="i-EdFE5v5qE3ZsY2PtRm4KeY">
              Phia Andersson (S)
            </item>
            <item xml:id="i-SyzMnF7RRkjKUS5KWGR1BQ">
              Hans Ekström (S)
            </item>
            <item xml:id="i-3xTrRS4PhBWLXwTaAqmxiP">
              Billy Gustafsson (S)
            </item>
            <item xml:id="i-TPztNKYKrYJ9kBvYZBCnhB">
              Hans Hoff (S)
            </item>
            <item xml:id="i-Mv7Zguf3QSWMY2deDbvNpj">
              Lena Sommestad (S)
            </item>
          </list>
        </div>
      </div>
    </body>
  </text>
</TEI>
