<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-00756">
  <teiHeader>
    <fileDesc>
      <titleStmt>
        <title>Internationellt stöd till utsatta kristna</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:756 av Markus Wiechel m.fl. (SD)</title>
          <idno type="rdwebb">H702756</idno>
          <rs type="number">756</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H702756/text</ref>
          <ref type="dokument_url_html">http://data.riksdagen.se/dokument/H702756</ref>
          <ref type="dokumentstatus_url_xml">http://data.riksdagen.se/dokumentstatus/H702756</ref>
          <ref type="docx">http://data.riksdagen.se/fil/EFACC7C8-ED0F-43B6-92FF-838CD65E8BA8</ref>
          <ref type="pdf">http://data.riksdagen.se/fil/F5B4424C-2E6D-4F2B-A673-D3BD64CF97EF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-SQUo9CEQtkVzv73kBBNWBy" type="signed"/>
        <correspContext corresp="i-SQUo9CEQtkVzv73kBBNWBy">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-7p7goD9VC5HZh4VdEN1AFo"/>
        </correspContext>
        <correspAction xml:id="i-BeVLaB67uMkV1nbnFN8bHt" type="submitted">
          <date when="2019-09-30"/>
          <time when="15:12:26"/>
        </correspAction>
        <correspAction xml:id="i-PWonrdnXAtjxoHPCsjAvzV" type="reviewed">
          <date when="2019-09-30"/>
          <time when="16:25:40"/>
        </correspAction>
        <correspAction xml:id="i-9U75YsRi95C2ooy9PRieDd" type="referred">
          <date when="2019-10-11"/>
        </correspAction>
        <correspAction xml:id="i-8cQM3C1nkpkd4E7bsmBKoQ" type="assigned">
          <date when="2021-04-28"/>
          <time when="17:28:11"/>
        </correspAction>
        <correspContext corresp="i-8cQM3C1nkpkd4E7bsmBKoQ">
          <ref type="assignedTo">Utrikesutskottet</ref>
        </correspContext>
        <correspAction xml:id="i-UkdAUYztdkU6a3vmKzFS3G" type="behandlas_i"/>
        <correspContext corresp="i-UkdAUYztdkU6a3vmKzFS3G">
          <ref type="uppgift">2019/20:UU2</ref>
          <ref type="ref_dok_id">H701UU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7fibjMbrbM3TLkWTdE48fx" type="behandlas_i"/>
        <correspContext corresp="i-7fibjMbrbM3TLkWTdE48fx">
          <ref type="uppgift">2019/20:UU15</ref>
          <ref type="ref_dok_id">H701UU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-53gv6jqHLN2rATx9RtKKSg" type="behandlas_i"/>
        <correspContext corresp="i-53gv6jqHLN2rATx9RtKKSg">
          <ref type="uppgift">2020/21:UU15</ref>
          <ref type="ref_dok_id">H801UU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU15</ref>
          <ref type="ref_dok_titel">Mellanöstern</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:756 av Markus Wiechel m.fl. (SD)
          Internationellt stöd till utsatta kristna
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-CpQi2Let8vgVa123T5KdhG">
            Förslag till riksdagsbeslut
          </head>
          <list style="ol">
            <item xml:id="i-N8WPqDyKwTYoeq13QV3ZPM">
              Riksdagen ställer sig bakom det som anförs i motionen om att
              Sverige bör visa sitt tydliga stöd för kristna kopter i Egypten
              och tillkännager detta för regeringen.
            </item>
            <item xml:id="i-Min7gWagfDCuNpRzGC2fxB">
              Riksdagen ställer sig bakom det som anförs i motionen om att
              verka för att FN och EU ställer tydliga krav på Egyptens regering
              att garantera kristnas säkerhet och rättigheter och tillkännager
              detta för regeringen.
            </item>
            <item xml:id="i-Cqa4ABpSCDnPKbRfcjd3rV">
              Riksdagen ställer sig bakom det som anförs i motionen om att
              stoppa de uppmaningar till våldsanvändning gentemot kristna som
              förekommer runt om i Nordkorea och tillkännager detta för regeringen.
            </item>
            <item xml:id="i-LEX1nw1pizvXgMYqvD9u14">
              Riksdagen ställer sig bakom det som anförs i motionen om att
              Sverige tydligt bör visa sitt stöd för kristna i Pakistan och
              tillkännager detta för regeringen.
            </item>
            <item xml:id="i-JfimEfG1TqtoK9ezbNhDmv">
              Riksdagen ställer sig bakom det som anförs i motionen om att
              inom ramen för FN och EU verka för fortsatt skarp kritik mot Nordkoreas
              hårda hädelselagar samt våldet mot kristna och tillkännager detta
              för regeringen.
            </item>
            <item xml:id="i-Vo4JQt2zuthPtDiK8hZPtV">
              Riksdagen ställer sig bakom det som anförs i motionen om att
              Sverige tydligt bör visa sitt stöd för utsatta kristna i Nigeria
              och tillkännager detta för regeringen.
            </item>
            <item xml:id="i-7rALcE2MDQY3MYMH6EDAXL">
              Riksdagen ställer sig bakom det som anförs i motionen om att
              inom ramen för FN och EU verka för att de kristnas säkerhet i
              Nordkorea garanteras och våldsamheterna upphör och tillkännager
              detta för regeringen.
            </item>
            <item xml:id="i-CQwyGawYyc4jB8gHz3xYt5">
              Riksdagen ställer sig bakom det som anförs i motionen om att
              Sverige ska verka för att uppmärksamma situationen för kristna
              och andra religionsutövare i Nordkorea och därmed bidra till att
              sätta religionsfrihet i landet på det internationella samfundets
              agenda och tillkännager detta för regeringen.
            </item>
            <item xml:id="i-TPXaMTfzGppRP5S4auL9JQ">
              Riksdagen ställer sig bakom det som anförs i motionen om att
              Sverige tydligt bör visa sitt stöd för utsatta kristna i Indonesien
              och tillkännager detta för regeringen.
            </item>
            <item xml:id="i-61uxPC1PCPRzB24dDBnXTJ">
              Riksdagen ställer sig bakom det som anförs i motionen om att
              inom ramen för FN och EU verka för att grundläggande mänskliga
              fri- och rättigheter garanteras för kristna och andra minoriteter
              i Indonesien och tillkännager detta för regeringen.
            </item>
            <item xml:id="i-6dnuuAyUsbN9P2UdqTgAsX">
              Riksdagen ställer sig bakom det som anförs i motionen om att
              regeringen i ett internationellt sammanhang bör intensifiera sina
              insatser och verka för att uppmärksamma de humanitära och kulturella
              värden som håller på att gå förlorade i inbördeskrigens Syrien
              och Irak och tillkännager detta för regeringen.
            </item>
            <item xml:id="i-7eKTEwAF8QxPCEUMpmzCaP">
              Riksdagen ställer sig bakom det som anförs i motionen om att
              visa sitt tydliga stöd för de kristna minoriteterna i Irak och
              Syrien och tillkännager detta för regeringen.
            </item>
            <item xml:id="i-dwkrqP9b34yk3G9qB88b5">
              Riksdagen ställer sig bakom det som anförs i motionen om att
              vidta åtgärder för att arbeta för en säker zon för kristna minoriteter
              i Irak och Syrien och tillkännager detta för regeringen.
            </item>
            <item xml:id="i-GC2eAxaLe6Eb6nLfuVAHmG">
              Riksdagen ställer sig bakom det som anförs i motionen om att
              öka de humanitära insatserna för kristna i Irak och Syrien och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-7hpdtgmARWibjXojHbKdXP" type="h1">
            Motivering
          </head>
          <p xml:id="i-HdGyKDyJVbspSbUkok11Yy">
            Situationen för kristna runt om i världen är på många håll mycket
            svår och på flera håll har det under senare tid förvärrats vilket
            gjort dem till världens mest förföljda grupp. Det är enligt vår
            mening värt att särskilt uppmärksamma det förtryck som kristna
            är utsatta för i olika delar av världen, inte minst för att deras
            perspektiv ofta tenderar att glömmas bort.
          </p>
          <head xml:id="i-C74wh1MuJ9zzUTurfLRojK" type="h2">
            Egypten
          </head>
          <p xml:id="i-JPETqdxnJFpDh7ZvUzPah4">
            Efter den så kallade arabiska våren valde många svenska medier
            tillsammans med flertalet debattörer och politiker att hylla revolutionärerna
            i norra Afrika och Mellanöstern. I Egypten, som till stor del
            skonades från ett regelrätt inbördeskrig, hölls det till slut
            demokratiska val och det tidigare förbjudna Muslimska brödraskapet
            tog med ytterst liten marginal över makten i landet. Brödraskapets
            vinst skulle komma att innebära stora förändringar för Egyptens
            folk.
          </p>
          <p xml:id="i-DVk7QHDbh2Jei6QyusYAq2">
            Idag vet vi att det resulterade i att Brödraskapets ledare Muhammad
            Mursi likt sin företrädare tvingades bort från presidentposten.
            Vad få är medvetna om är vad som hänt minoritetsfolk som de kristna
            kopterna under tiden. Spänningen mellan muslimer och kopter har
            under en längre tid funnits och i samband med instabiliteten som
            blivit allt starkare är läget extra osäkert för ursprungsbefolkningen
            kopterna, som idag endast utgör ungefär tio procent av befolkningen.
            Kopterna är en kristen minoritet som länge varit utsatt för förtryck
            och attacker, vilket blivit extra påtagligt efter att de uttryckt
            sitt stöd till militären som avsatte islamistregimen. Förutom
            att kopterna har utsatts för våld och till och med mord, har ett
            stort antal kyrkor och affärer attackerats, plundrats eller satts
            i brand.
          </p>
          <p xml:id="i-L6XWa3Ww9vtjhLVuibNdrL">
            Vi kunde i samband med arabiska våren höra talas om Mursi-anhängare
            som med knivar och påkar stormade kyrkor, vilket skapade en massflykt
            av kopter till andra länder. Brödraskapets företrädare skyllde
            snabbt attackerna mot kopter på den tidigare regimen under Hosni
            Mubarak och polisen, snarare än sina anhängare, samtidigt som
            omvärlden tyst såg på. Med tanke på vad som tidigare hänt den
            judiska minoriteten i landet bör det vara lätt att förstå allvaret
            för ursprungsbefolkningen. Det fanns nämligen bara för ungefär
            hundra år sedan över 55 000 judar i Egypten och idag bara ett
            fåtal. Att den egna ursprungsbefolkningen tvingas fly från sitt
            eget land är minst sagt skamligt. När Brödraskapet till slut tvingades
            från makten var det därför inte konstigt att många kände hopp
            om en rejäl förändring, men tyvärr är gruppen fortsatt hårt utsatt.
          </p>
          <p xml:id="i-7wof2cXUjqn67PQZDxn6t6">
            Efter Muslimska brödraskapets president Muhammad Mursis fall
            har Egyptens kopter på nytt blivit utsedda till syndabockar. Det
            har förekommit att islamister öppet uppmanat till våld mot kristna.
          </p>
          <p xml:id="i-Y23vAwWxx2uyAG2kRGbdx4">
            Den 30 juni 2016 blev en präst skjuten till döds i norra Sinai,
            varefter Islamiska staten tog på sig ansvaret för attacken med
            motiveringen att prästen bekämpade islam. Värst utsatt är dock
            provinsen Minya, vilken har en stor andel kristna procentuellt
            räknat. Ungefär samtidigt som prästen i Sinai mördades brände
            en folkmassa ner en byggarbetsplats och ytterligare fyra hus tillhörande
            en kristen familj på grund av misstankar om att de höll på att
            bygga en kyrka.
          </p>
          <p xml:id="i-7k4znSRyKh7vgPCzXJg7RN">
            I och med Islamiska statens framgångar i Egyptens grannländer
            har även säkerheten för landets migrantarbetare förvärrats avsevärt.
            Den 12 februari 2015 släppte Islamiska staten chockerande bilder
            på en masshalshuggning av 21 egyptiska kopter i Libyen.
          </p>
          <p xml:id="i-P8rWBjX4wJmzux5fTfkcmV">
            I december 2016 dödades 29 kopter i ett sprängdåd utfört av jihadistiska
            självmordsbombare nära den koptiska Markuskatedralen i Kairo och
            i april 2017 dödades 45 kopter vid ett attentat som Islamiska
            staten tog på sig mot två kyrkor på palmsöndagen i Tanta och Alexandria.
            Så sent som i maj 2017 dödades minst 28 kopter efter en skottlossning
            mot en buss i Minyaprovinsen.
          </p>
          <p xml:id="i-161CcdyFLD43v7Na2aCPno">
            De grova attackerna sker alltså inte bara vid Sinaihalvön, där
            den Islamiska staten har sitt fäste i landet, utan det sker runt
            om i hela Egypten och exemplen är många. Regeringen kan inte i
            detta läge vara passiv utan bör visa sitt tydliga stöd för kristna
            kopter i Egypten och verka för att FN och EU ställer tydliga krav
            på Egyptens regering att garantera kristnas säkerhet och rättigheter
            samt stoppa de uppmaningar till våldsanvändning gentemot kristna
            som finns runt om i landet.
          </p>
          <head xml:id="i-3HGEKP3jqYn3gPxgpdT8jK" type="h2">
            Pakistan
          </head>
          <p xml:id="i-Bit2mUfvJhNqS9mrubSLb6">
            Pakistans strikta hädelselagar slår särskilt hårt mot kristna.
            I augusti 2012 kom rapporter om att en elvaårig kristen flicka
            i Pakistan, Rifta Masih, fängslats och anklagats för hädelse.
            Flickan, som har Downs syndrom, påstås ha bränt upp sidor ur Koranen.
            Detta orsakade stor uppståndelse och ledde till att hundratals
            kristna fick fly från byn där flickan bodde. Fallet ledde till
            att FN kritiserade landets hårda hädelselagar, vilket i sin tur
            kan ha påverkat att personen som antagligen fabricerat brända
            sidor ur Koranen blev gripen. Han blev dock inte fälld och fallet
            är nu nerlagt. I mars 2015 utsattes två kyrkor i Youhanabad, Lahor
            för bombattacker som resulterade i 14 döda och 75 skadade. Mot
            denna bakgrund anser vi det vara av vikt att Sverige visar sitt
            tydliga stöd för utsatta kristna i Pakistan samt inom ramen för
            FN och EU verkar för en fortsatt skarp kritik mot landets hädelselagar
            samt våldet emot kristna.
          </p>
          <head xml:id="i-ANz9c2vDQVUTWkTjxMv1z1" type="h2">
            Nigeria
          </head>
          <p xml:id="i-YXgNC585H2oaeZrAaRk2N1">
            I Nigeria har ett antal attacker mot kristna och mot muslimer
            som inte vill acceptera sharia utförts av den islamistiska gruppen
            Boko Haram. Enligt uppgifter från Open Doors har dessa attacker
            krävt åtskilliga dödsoffer i Nigeria. I vissa delstater har det
            tagits beslut som lett till att kristna blivit utsatta för begränsningar
            i skolorna, hotade av kidnappning, blivit utsatta för tvångsäktenskap
            samt nekade anställning, rent vatten och hälsovård. Det är förenat
            med risker att konvertera till kristendom och farligt för kyrkor
            att ta emot nyomvända. Den 5 januari 2012 samlades cirka 45 kristna
            till veckomöte. Några ögonblick senare var kyrkan fylld av döda
            och sårade. Den 26 februari 2012 styrde två självmordsbombare
            sin bil rakt in i Kristi kyrka i Jos mitt under pågående gudstjänst.
            Minst fyra personer dödades och över 40 skadades. Kidnappning
            av små flickor har också ägt rum och unga kvinnor har bland annat
            utnyttjats i strider. År 2014 dödades över 2 400 kristna på grund
            av sin religion i Nigeria, fler än i något annat afrikanskt land.
            Mellan den 3 och 7 januari år 2015 utsatte Boko Haram staden Bango
            med omnejd för en synnerligen brutal attack med ett stort antal
            döda och hela 16 förstörda byar som följd. Totalt sett har under
            åren 2006 till 2014 mellan 9 000 och 11 000 kristna mördats och
            mer än en halv miljon människor drabbats på andra sätt. Många
            har drivits från sina hem och runt 13 000 kyrkor har förstörts
            eller övergivits.
          </p>
          <p xml:id="i-KRMXqEdza1HWQFJz4bpBTf">
            Dessa grymheter måste få ett slut. Sverige bör tydligare visa
            sitt stöd för dessa utsatta kristna och andra som utsatts för
            terroristgruppens förtryck i Nigeria och fördöma Boko Harams våldsamma
            attacker. Inom ramen för FN och EU bör Sverige verka för att befolkningens
            säkerhet kan garanteras samt att våldsamheterna och förtrycket
            upphör.
          </p>
          <head xml:id="i-3cHd1opVCQHVU8m4rVZnRC" type="h2">
            Nordkorea
          </head>
          <p xml:id="i-RSRedvY6kPvey6udHH3bVE">
            Nordkorea räknas konsekvent som världens farligaste land för
            kristna och är samtidigt världens mest tragiska exempel på en
            misslyckad socialistisk utopi. Landets invånare lever under ett
            konstant förtryck från en utfattig repressiv regim, som saknar
            tolerans för minsta tendens till oliktänkande från sina medborgare.
            Förtrycket har inte bara kväst all form av politisk opposition
            utan riktats också mot religiösa uttryck som inte passat in i
            regimens självbild som sekulär, socialistisk statsbildning. Resultatet
            har varit att all privat religionsutövning i Nordkorea kommit
            att betraktas som fientlig mot staten. I landet riskerar man inte
            bara att fängslas och sättas i koncentrationsläger för religions­utövning,
            utan också att avrättas.
          </p>
          <p xml:id="i-VETyAF3xR7m5MupFwmKrJQ">
            Detta kan kontrasteras mot grannen Sydkorea, som tvärtemot bär
            på en mycket rik och obruten religiös tradition med så många som
            15 miljoner utövande kristna och 11 miljoner utövande buddhister.
            Exakt hur många som fortfarande utövar religion i Nordkorea går
            inte att säga på grund av dess slutna natur samt att sådan utövning
            troligtvis sker i det fördolda för att inte upptäckas. Klart är
            däremot att sådan religionsutövning ändå överlevt, då det på senare
            år kommit rapporter om att människor i Nordkorea avrättats för
            att ha ägt eller distribuerat kristna biblar – som för övrigt
            är helt förbjudna i landet.
          </p>
          <p xml:id="i-8hPYugfXLJVgQKEnzbucFw">
            Sverigedemokraterna anser att privat religionsutövning i många
            fall kan vara det sista fröet av hopp och tröst för människor
            i svåra och utsatta situationer. Att man därför förbjudit detta
            just i Nordkorea, där förtrycket är enormt, där hotet om en stundande
            svältkatastrof ständigt är närvarande och där behovet av privat
            religionsutövning därför borde vara särskilt stort, anser vi vara
            extra grymt. Sverige bör därför verka för att uppmärksamma situationen
            för kristna och andra religionsutövare i Nordkorea och därmed
            bidra till att sätta religionsfrihet i landet på det internationella
            samfundets agenda.
          </p>
          <head xml:id="i-9xgz7BWUjaL1M78NonsaAk" type="h2">
            Indonesien
          </head>
          <p xml:id="i-QQYoMTNwW3HVHvdHZ8nuE2">
            Indonesien är världens största muslimska land, men av 250 miljoner
            invånare finns trots allt en stor kristen minoritet på cirka 25
            miljoner. Indonesien har märkt ut sig i jämförelse med många andra
            muslimska länder eftersom landets invånare har ett lite större
            mått av frihet. Landet är dock inte helt befriat från förtryck.
          </p>
          <p xml:id="i-B3j6gSsmw7TNLar5aoLt1">
            Som en symbol för samexistens mellan muslimer och kristna valdes
            Basuki Tjahaja Purnama, även kallad Ahok, till guvernör i Jakarta.
            Ahok var känd som effektiv och relativt okorrumperad, men tiden
            som guvernör fick en plötslig vändning den 27 september 2016,
            då han efter ett tal anklagades för att ha hädat Koranen. Någonstans
            mellan 100 000 och 150 000 människor gav sig strax därefter ut
            på Jakartas gator för att kräva att Ahok skulle straffas för hädelse
            genom fängelse eller hängning. Den 9 maj 2017 dömdes han senare
            till två års fängelse för hädelse och för att ha uppmanat till
            våld.
          </p>
          <p xml:id="i-VyLUH7oQNyejjb6cyziUir">
            I Indonesien finns det dessutom en provins, Aceh, som de facto
            är helt självstyrande. Acehs guvernör var tydlig med att sharialagar
            gradvis skulle införas efter att man inrättat en shariadomstol,
            vilket också har skett. Domstolens uppgifter har i ett inledningsskede
            varit att handha fall som handlar om muslimer som inte går till
            fredagsbönen eller personer som säljer mat och cigaretter under
            fastemånaden Ramadan. Successivt har det varit tänkt att domstolen
            även väntas ta hand om allvarligare brott som mord, stölder och
            äktenskapsbrott, liksom ekonomisk brottslighet. Det har sedan
            införandet av denna domstol öppet visat sig att personer dömts
            till piskning.
          </p>
          <p xml:id="i-TwtuQsbmAuSLEtzVsUUKRB">
            Regeringen bör tydligt visa sitt stöd för utsatta kristna i Indonesien
            och inom ramen för FN och EU verka för att de kristnas säkerhet
            garanteras samt kritisera förekomsten av sharialagar i Indonesien.
          </p>
          <head xml:id="i-VaVwM9XEHtsNDfiozqtRFn" type="h2">
            Syrien och Irak
          </head>
          <p xml:id="i-Y1kUew1frrTFFwvjPWuZvk">
            De fruktansvärda inbördeskrigen i Syrien och angränsande Irak,
            som smält samman till ett och samma krig och där den ena grymheten
            avlöser den andra, har efter Islamiska statens fall gått in i
            en mindre intensiv fas. Situationen är fortfarande svår för alla
            drabbade civila i området, men det finns anledning att lyfta just
            etniska och religiösa minoriteters situation som särskilt problematisk.
          </p>
          <p xml:id="i-VbfVWfhZAWqM4Q586qUp5s">
            Redan från konfliktens början har de kristna haft det särskilt
            svårt som utsatt religiös grupp eftersom de, till skillnad från
            exempelvis sunnitiska, shia och kurdiska parter, varit färre till
            antalet och varken haft några grannstater eller större organisationer
            att stödja och försvara dem.
          </p>
          <p xml:id="i-P1mMcPVoW1asqLtDA8mBMs">
            När Islamiska staten intog Iraks näst största stad Mosul kunde
            vi läsa i världspressen om hemska övergrepp mot de uppskattat
            35 000 kristna invånarna. Enligt vittnesuppgifter märktes deras
            hem upp med speciella symboler, varpå IS gav dem tre alternativ,
            konvertera till islam, bli avrättade eller betala en särskild
            muslimsk skatt för att få tillfällig betänketid. Resultatet blev
            förödande: Mosul tömdes på sin kristna befolkning, som fick fly
            för sina liv. I samband med övertagandet inledde även Islamiska
            staten sin kamp för att förbjuda och förinta alla former av kulturyttringar
            som inte stämde överens med deras egen stränga tolkning av islam.
            Bland annat jämnade man bibliska profeten Jonas helgedom och andra
            heliga byggnader med marken.
          </p>
          <p xml:id="i-ThBr8Jhi2B7sjn61gNe8Cd">
            Exemplet Mosul är talande för de kristnas utsatta situation i
            Syrien och Irak, som inte kan betecknas som något annat än ett
            religiöst och kulturellt folkmord. Från att år 2003 ha funnits
            cirka 1,2 miljoner kristna bara i Irak är det nu svårt att uppskatta
            hur många som finns kvar. Det kan vara så få som 150 000, kanske
            ännu färre. Sverigedemokraterna ser med stor oro på utvecklingen
            för kristna och andra minoriteter i Syrien och Irak. Av respekt
            för såväl de enskilda människornas liv som de uråldriga och skyddsvärda
            kulturerna är det angeläget att framtiden för dem snarast möjligt
            säkras. Regeringen bör därför i ett internationellt sammanhang
            intensifiera sina insatser och verka för att uppmärksamma de humanitära
            och kulturella värden som håller på att gå eller redan gått förlorade
            i inbördeskrigens Syrien och Irak.
          </p>
          <p xml:id="i-XSRKE5wr6cpTaxRBhskLwM">
            Regeringen bör vidare visa sitt tydliga stöd för de kristna minoriteterna.
            Slutligen bör regeringen vidta åtgärder för att arbeta för en
            säker zon för kristna minoriteter, där så fortfarande behövs,
            och öka de humanitära insatserna i konfliktområdet. Inte minst
            den syriska kyrkan har visat på goda exempel där de stöttat kristna
            och andra utsatta människor i krigszonen, som flytt undan krig
            eller islamistisk terror.
          </p>
        </div>
        <div type="motSignatures">
          <list>
            <item xml:id="i-SFFFKYp27LtQLTgx9hkzVi" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-Jh4zs53Kx1T4Qa6KV4b4QY" who="i-VFaAexqzCaq9JmKCfc1WJ9">
              Julia Kronlid (SD)
            </item>
            <item xml:id="i-57M2VHqArtNaQppvQqprBU" who="i-TKwDinNn4twnLieK52EXRu">
              Björn Söder (SD)
            </item>
            <item xml:id="i-55JtRFwD34ZjKVNNfFhRyr" who="i-4wsP6LwQoWWj732ozhmgSc">
              Ludvig Aspling (SD)
            </item>
            <item xml:id="i-QwFDWhjo8gL5Dg4AsxDzta" who="i-PtgVSQS6zzFSG7jQDufZYA">
              Tobias Andersson (SD)
            </item>
            <item xml:id="i-Q8PMb37jYnsCKxHqDxVK9p" who="i-V7UFodKLft3oP8S6c3GFzd">
              Lars Andersson (SD)
            </item>
            <item xml:id="i-DywjMnzqCEFYFC6Rhpo8z8" who="i-7p7goD9VC5HZh4VdEN1AFo">
              Sara Gille (SD)
            </item>
          </list>
        </div>
      </div>
    </body>
  </text>
</TEI>
