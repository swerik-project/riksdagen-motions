<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-UbU-00541">
  <teiHeader>
    <fileDesc>
      <titleStmt>
        <title>Simkunnighet</title>
        <author corresp="i-GsygH5UJM18UkfLBHFkVdD">av Kent Härstedt (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Simkunnighet</title>
          <idno type="rdwebb">GT02Ub541</idno>
          <rs type="number">Ub541</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GT02Ub541/text</ref>
          <ref type="dokument_url_html">http://data.riksdagen.se/dokument/GT02Ub541</ref>
          <ref type="dokumentstatus_url_xml">http://data.riksdagen.se/dokumentstatus/GT02Ub541</ref>
          <ref type="doc">http://data.riksdagen.se/fil/55CC2484-964F-483B-8C6B-98CD76A08DFE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TWqQnyDZda9gaLfKPpYctL" type="signed"/>
        <correspContext corresp="i-TWqQnyDZda9gaLfKPpYctL">
          <note type="signatory" corresp="i-GsygH5UJM18UkfLBHFkVdD"/>
        </correspContext>
        <correspAction xml:id="i-TPNoFqXfteZK26JaCMy6Pa" type="referral">
          <date when="2005-10-13"/>
        </correspAction>
        <correspAction xml:id="i-KgwRt54hnTww9U6Lcxpo7K" type="dismissal">
          <date when="2005-10-13"/>
        </correspAction>
        <correspAction xml:id="i-8QnpBQ95a5SnCm3KuSjtC6" type="submission">
          <date when="2005-10-05"/>
        </correspAction>
        <correspAction xml:id="i-K2gJqnVxhwymPiMNQkxHjm" type="assigned"/>
        <correspContext corresp="i-K2gJqnVxhwymPiMNQkxHjm">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ub_541/mot_200506_Ub_541-0001.pdf"/>
      <div xml:id="i-M5751v628qYBSQF712JZnr" type="motHeader">
        <div xml:id="i-8xT7SymkRSMUt489hmok3C" type="motTitle"/>
        <div xml:id="i-HNVEbUk9xAEZLcqpfWpQHB" type="motSubmissionInfo"/>
      </div>
      <div xml:id="i-3SXF573fQktzU9Z4N7tfcM" type="motBody">
        <div xml:id="i-5TbCnD7R95H9YGWCbQpZhS">
          <p xml:id="i-QEV8bfvkEQ5dVauG6qA4JD">
            2005/06 mnr: Ub541 pnr: s38025
          </p>
          <p xml:id="i-MaPXzuFDNa3X4au7yxTMtx">
            Motion till riksdagen 2005/06:Ub541
          </p>
          <p xml:id="i-Vqw4eHMghgZ1LyEGXxr3Ry">
            av Kent Härstedt (s)
          </p>
          <p xml:id="i-T2WhXQUGVPhpjE7cWNGejz">
            Simkunnighet
          </p>
          <p xml:id="i-ULTDP9DX6u4kyNMT62rTXi">
            Förslag till riksdagsbeslut
          </p>
          <p xml:id="i-M1sHyYf6rgn3d4Zz1tnBoi">
            Riksdagen tillkännager för regeringen som sin mening vad i motionen
            anförs om simkunnighet.
          </p>
          <p xml:id="i-9gtPgTTD4KPu1LHfQmrmdn">
            Motivering
          </p>
          <p xml:id="i-5mae7iyCrPD6fBMjz1zLMZ">
            Efter trafikolyckorna är badolyckorna den vanligaste olycksfallsorsaken
            bland barn. Varje år drunknar också flera barn — drunkning är
            den tredje vanligaste dödsorsaken efter trafikolyckor och självtillfogad
            skada bland barn och unga. Drunkningsolyckor sker under alla årstider
            och såväl inomhus som utomhus. Många av dessa tragiska olyckor
            hade sannolikt kunnat undvikas om simundervisningen vid landets
            skolor varit bättre. Många föräldrar litar på att barn får den
            simundervisning i skolan som de behöver för att kunna bada tryggt
            och säkert — i synnerhet som detta finns formulerat i läroplanen.
            Men verkligheten ser annorlunda ut. En tillsyn som nyligen gjorts
            av Skolverket om simkunnighet bland barn visar att över 7 000
            elever i årskurs 5 inte kan simma. Tillsynen omfattar alla elever
            i årskurs 5 i såväl de fristående som de kommunala skolorna i
            landet. I kursplanen för ämnet idrott och hälsa i grundskolan
            framgår det att simkunnighet är en baskunskap i säkerhet som varje
            barn i Sverige har rätt att få möjlighet att lära sig. Det är
            kommunerna och huvudmännen för de fristående skolorna som ansvarar
            för att kursplanen följs och således för att alla barn ges möjlighet
            att lära sig simma. Det skiljer sig dock åt mellan skolor i fråga
            om att lära ut simkunnighet till eleverna. På vissa skolor är
            simundervisningen direkt undermålig eller saknas helt. Som exempel
            har Skolverket riktat kritik mot 14 926 av kommunerna och 3 26
            av de fristående skolorna därför att de inte undervisat eleverna
            i simning på skoltid. Skolverket har riktat kritik mot 26 26 av
            kommunerna och 796 av de fristående skolorna därför att de inte
            gett eleverna förutsättningar att praktiskt lära sig hur man hanterar
            nödsituationer vid vatten.
          </p>
          <pb facs="riksdagen-motions-pdf/data/200506/mot_200506_Ub_541/mot_200506_Ub_541-0002.pdf"/>
          <p xml:id="i-KDrWiofWvy5igHvZZVSeLw">
            2005/06:Ub541
          </p>
          <p xml:id="i-5S4S1cVqac3NgZPatbJXrW">
            Tidigare undersökningar gjorda av Svenska Livräddningssällskapet
            (SLS) har visat på liknande brister i simkunskap: som exempel
            kan nämnas att man i dessa undersökningar konstaterade att 30
            26 av barnen i årskurs ett till tre inte ens kunde simma 25 meter!
            Många badrelaterade olyckor hade sannolikt inte skett om barnen
            hade fått den simundervisning de har rätt till genom skolan. De
            som är insatta i ämnet säger t.ex. att hälften av de tillbud som
            drabbar barn under 14 år i svenska simhallar hade kunnat undvikas
            genom förebyggande åtgärder som information och utökad utbildning.
            Simundervisningen är fortfarande en klassfråga. Det är främst
            barn i låginkomstområden och områden med hög invandrartäthet som
            har dåliga simkunskaper. Det är samma barn som idag har sämst
            förutsättningar inom övrig utbildning. För dessa grupper är skolan
            många gånger den enda plats där de kan få de nödvändiga kunskaperna.
            Kommunerna har ansvar för att alla barn, oavsett var de bor och
            oavsett deras familjesituation, får den simkunskap de är garanterade
            genom kursplanen. Samtidigt behöver kursplanen preciseras. Det
            finns i dag ingen nationellt fastställd definition av simkunnighet,
            och det förekommer olika definitioner i olika skolor. Som exempel
            kan nämnas att man i Skolverkets tillsyn fann att 6 20 av kommunerna
            och 9 26 av de fristående skolorna inte hade någon definition
            av simkunnighet. SLS definition av simkunnighet motsvarar att
            man ska kunna falla i vattnet, få huvudet under, ta sig upp och
            därefter simma 200 meter på djupt vatten, varav 50 meter på rygg.
            Man ska också veta hur man hjälper någon som råkat i en nödsituation,
            larma, fria luftvägar och vid behov ge konstgjord andning och
            därefter placera den skadade i framstupa sidoläge. Denna definition
            grundar sig på mer än 100 års kunnande i vattensäkerhet och borde
            vara en rimlig miniminivå för definition av simkunnighet också
            i den svenska läroplanen. Barn som har dålig simkunskap utsätter
            sig för större risker. En bättre simundervisning kan ändra barns
            säkerhetstänkande. Givetvis har föräldrar ett stort ansvar när
            det gäller barns säkerhet vid badande, men vi kan heller aldrig
            acceptera att många olyckor är ett resultat av undermålig simundervisning
            från skolornas sida. En rimlig början är att regeringen förtydligar
            läroplanens mål, och samtidigt bör krav ställas på landets skolor
            att på ett tillfredsställande sätt organisera simundervisning
            för sina elever. Precis som nollvisioner formuleras inom exempelvis
            trafiken eller i kampen mot narkotikan borde man formulera en
            vision inom detta område. Inga barn i Sverige ska behöva drunkna
            på grund av undermåliga simkunskaper. Att kunna simma är en baskunskap
            som alla barn har rätt till.
          </p>
          <p xml:id="i-5yMTW5V5ujfL8HVZ8VvACA" type="date">
            Stockholm den 30 september 2005
          </p>
          <div xml:id="i-ADhju1vjxeUYhsiJa8owjN" type="signatureBlock">
            <p xml:id="i-5WjxiDoj7CSsSaWGuaCXXe" who="i-GsygH5UJM18UkfLBHFkVdD" type="signature">
              Kent Härstedt (s)
            </p>
          </div>
        </div>
      </div>
    </body>
  </text>
</TEI>
