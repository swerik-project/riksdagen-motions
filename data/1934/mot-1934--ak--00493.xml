<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__ak__493/mot_1934__ak__493-001.pdf"/>
      <div type="motHeader" xml:id="i-4otG8m72YLNsdQ2HYHpb2z">
        <div type="motTitle" xml:id="i-5Czo1QBaPWWjC4kx5vfAab"/>
        <div type="motSubmissionInfo" xml:id="i-RMvVuF2P9THJ3674RJP4i6"/>
      </div>
      <div type="motBody" xml:id="i-R8aWQ73kX2Vt27H9gbDPDi">
        <div xml:id="i-FfVjamhrmc12utvafX3s77">
          <p xml:id="i-Btzhu3uyEtMrZTfaBktGED">
            Motioner i Andra kammaren, Nr 493. 7
          </p>
          <p xml:id="i-MM3oF4MKisD4bQFJvTRWq5">
            Nr 493.
          </p>
          <p xml:id="i-CyfvVFtCiu51EuE1XLUzpB">
            Av herr Kilbom m. fl., angående beredande av hjälp åt offren
            för
          </p>
          <p xml:id="i-MAcmd2MMWdUQ4V31NkZCNS">
            den kapitalistiska produktionsordningens följder.
          </p>
          <p xml:id="i-FaNK47Y7VNpHeacbEH3o4R">
            Krisen är en följd av det kapitalistiska systemet. Produktionskrafterna
            har byggts ut långt snabbare än konsumtionsförmågan växt, köpmässigt
            uttryckt. Den tekniska utvecklingen har rusat framåt, påskyndad
            av den kapitalistiska profitjakten, så att maskinen betecknas
            som människans herre. Man vill på borgerligt håll inte förstå,
            att en världsomfattande storfinans behärskar såväl människor som
            maskiner. Utan hänsyn till avsättnings- möjligheter och behov
            har fabriker byggts och försetts med maskinell ut- rustning, som
            med ett fåtal anställda kan producera vad mångdubbelt antal arbetare
            tidigare behövt för att åstadkomma. Rationaliseringen, som kon-
            trollerad och genomförd under ansvar för det helas väl, skulle
            kunna med- föra ökat kulturellt liv på alla områden, har blivit
            en förbannelse för hundra- tusenden, i de stora länderna t. o.
            m. för miljoner, vilka hänvisas till en prob- lematisk tillvaro
            som understödstagare av det allmänna — senaste statistik från
            arbetslöshetskommissionen visar att omkring en tredjedel av hjälpsö-
            kande arbetslösa icke erhåller någon hjälp. Hela landsändar lägges
            full- komligt öde, där de kapitalistiska intressena får husera
            efter behag. Inte blott industriarbetarna blir lidande, även den
            jordbrukande befolkningen drabbas på det fruktansvärdaste. Den
            senares ekonomi raseras totalt, då avsättningsmöjligheterna för
            jordbrukets produkter starkt begränsas eller helt upphör. Sänkta
            löner medför framförallt för de breda konsumentgrup- perna minskning
            av inköpta varor, och arbetslöshetshjälp, nödhjälpsarbete eller
            kontantunderstöd innebär i praktiken köpkraftens ödeläggande.
            Den okontrollerade privata företagsamheten drar, åtminstone principiellt
            sett, inte i betänkande att på platser med problematiska försörjningsmöjligheter
            hopa hundratal, ja tusental arbetare med alla de behov detta för
            med sig. Kommunerna måste iklä sig enorma utgifter för offentliga
            byggnader och andra ändamål, som följer med anhopning av större
            antal människor. Växlar dras på en framtid, som bestämmes av en
            handfull män i någon bank eller bolagsstyrelse, vilka inte blott
            bor många tiotal mil från den ifrågavarande bygden, utan till
            på köpet har intresse för den endast så länge där driven verksamhet
            ger önskad profit. I ett slag slås all verksamhet igen, hundratal
            fullkomligt oskyldiga människor kastas ut i arbetslöshet, utan
            någon som helst utsikt att kunna försörja sig. Berättigade krav
            på kommu- nen kan med svårighet fyllas — där skatterna är uppe
            i trettiotalet kronor per skattekrona är självklart hjälpmöjligheten
            högst begränsad, ja rent av
          </p>
          <p xml:id="i-99unw17n8cL2xUcPTbDzG">
            obefintlig.
          </p>
          <pb facs="riksdagen-motions-pdf/data/1934/mot_1934__ak__493/mot_1934__ak__493-002.pdf"/>
          <p xml:id="i-DhpFxqYBEfPJuBLJBcLbXu">
            8 Motioner i Andra kammaren, Nr 493.
          </p>
          <p xml:id="i-CxhzQa1ETzNcfVahYUe8aC">
            Någon annan definitiv utväg ur detta tillstånd än den kapitalistiska
            pro- duktions- och samhällsordningens avskaffande finns inte.
            Det arbetande fol- ket i stad och på land måste kämpa för påskyndande
            av denna utveckling. Men icke endast för de kroppsarbetande klasserna
            är detta en nödvändighet. Detsamma är fallet för medelklassen,
            för de intellektuella och för stora grupper som tidigare räknat
            sig till överklassen. Dessa har inget annat perspektiv under kapitalismens
            system än i det långa loppet ständigt ökad osäkerhet för framtiden
            och slutligt nedsjunkande till i verkligheten lika stort beroende
            som arbetarna. Socialismens för alla tryggade samhällsförhållanden
            kommer emellertid inte som ett brev på posten. Anhängarna av den
            kapitalistiska ordningen, vilka f. ö. innerst inne är motståndare
            även till verklig hjälp åt de oskyldiga offren för deras egen
            profitjakt, gör allt för att förhindra en utveckling i förnuftig
            riktning. De tillgriper, för att stärka kapitalismen, skärpt utsug-
            ning av det arbetande folket (lönesänkningar, höjande av varupriserna
            ge- nom direkta eller indirekta åtgärder etc.) och reaktionär
            lagstiftning mot arbetarnas organisationer. Där inte dessa åtgärder
            för till önskat resultat går de ännu längre såsom förhållandena
            i Central- och Sydeuropa visar. Ytterst syftar undantagsbestämmelserna
            mot arbetarklassen till att krossa dennas organisationer, varpå
            följer den brutalaste fysiska och psykiska ter- ror och ännu värre
            utsugning av de breda folklagren. En sådan utveckling för till
            hela det kulturella livets tillbakagång, till oupphörlig kamp
            mellan härskande och undertryckta, till jättelika kapprustningar
            och för hela civili- sationen förödande krig. Arbetet för en mänskligare
            framtid befriar inte från skyldighet att hjälpa i dagens svårigheter.
            Det gäller att det ena göra men det andra inte låta. Under en
            följd av år har vi handlat från dessa utgångspunkter. I en rad
            motioner ha vi framfört krav på åtgärder till hjälp för kapitalismens
            offer, oavsett om dessa befunnit sig i industriarbetarnas, de
            arbetande jordbrukar- nas eller andra gruppers led. En del av
            dessa våra förslag har bifallits av riksdagen, de flesta dock
            avslagits. Riksdagens majoritet har inte velat förstå den pågående
            krisens oerhörda konsekvenser, inte velat erkänna att vi histo-
            riskt befinner oss i övergången från kapitalismens-individualismens
            av sam- hället i stort sett okontrollerade produktionssystem till
            socialismens-kollek- tivismens. En stor del av de hjälpåtgärder
            riksdagen beslutat har blivit halv- mesyrer. Ett ryck har gjorts
            här, ett annat där, en åtgärd har vidtagits den ena gången och
            en den andra, ofta utan annan sammanhållning än dagens politiska
            konjunktur. Plan och översikt har saknats såväl ifråga om de be-
            slutade åtgärdernas verkan under en längre period som också ifråga
            om deras inbördes förhållande till varann. Man har s. a. s. hankat
            sig fram. Det är fullt begripligt att sådan framkallat missnöje
            i de bredaste lager och att det givit näring åt kraven på partiväsendets,
            på hela det parlamentariska systemets likviderande.
          </p>
          <pb facs="riksdagen-motions-pdf/data/1934/mot_1934__ak__493/mot_1934__ak__493-003.pdf"/>
          <p xml:id="i-NNELtWp4myURFXnwtpeq98">
            Motioner i Andra kammaren, Nr 493. 9
          </p>
          <p xml:id="i-XuqMRXuUwmmi23bdpRrwZf">
            Bland åtgärder mot krisens följder ha de arbetslösa själva krävt
            i första hand sådana som bereder arbete. Det är okunnigt och illvilligt
            tal, då man påstår att de arbetslösa ingenting vill göra. Naturligtvis
            finns det sådana individer — är det så underligt om människor,
            vilka få gå arbetslösa i flera år, så småningom sjunker ned till
            en i flera avseenden asocial ståndpunkt? — men att rikta beskyllningen
            mot hela klassen, är minst sagt oberättigat. Redan 1923 beslöts
            på en de arbetslösas rikskonferens i Stockholm att i första hand
            kräva produktivt arbete. Senare har just arbetarna, och visst
            inte blott de arbetslösa, krävt också rättvisare fördelning av
            befintliga arbets- tillfällen. Åtgärder i denna riktning har mångenstädes
            också genomförts, trots att de medfört stora uppoffringar för
            de kamrater som ehuru icke ar- betslösa redan förut hade pressad
            ekonomi. Som led i denna senare strävan har f. ö. också det kravet
            framförts, att åtgärder skall vidtagas mot mång- syssleriet. I
            den mån försörjning icke kan beredas genom produktivt arbete,
            kräver arbetarna understöd. Sverges arbetarklass är ingen samling
            para- siter, som utan tvingande skäl begär hjälp av samhället.
            Fackorganisatio- nerna ha också genom sina arbetslöshets- och
            hjälpkassor lämnat enorma summor i understöd till arbetslösa medlemmar.
            Beslutade arbeten kan icke alltid sägas ha varit produktiva. Väganlägg-
            ningar i trakter utan trafik, anläggandet av idrottsplatser, planlösa
            kolonise- ringsföretag i bygder där folk kan försörja sig endast
            under speciellt gynn- samma betingelser, knappast ens då, samt
            uppförande av allmänna bygg- nader utan att något verkligt behov
            föreligger, alla sådana åtgärder kan vittna om viljan att bereda
            arbetstillfällen, men de äro inte de mest plan- mässiga och ekonomiska
            att bekämpa krisen. Måhända är det bättre också med här nämnda
            arbeten än att låta folk gå sysslolösa med den ödeläg- gande inverkan
            detta har på åtminstone svagare människor, men inte inger de respekt
            för statsmakternas förmåga att planlägga och bemästra arbets-
            löshetspolitiken. Under nuvarande beskattningsförhållanden kommer
            där- till att dessa improduktiva arbeten, denna »hjälp åt de arbetslösa»
            i stor ut- sträckning får betalas av de fattiga i samhället, vadan
            deras ändamålsenlig- het blir ännu mer omtvistad. Hela A. K.-systemet
            är förkastligt, som från vår sida många gånger tidi- gare visats
            och som även i år i detalj uppvisas i en specialmotion. Inte nog
            med att arbeten i A. K:s regi blir dyrare, i allmänhet lär det
            räknas med tio procents högre kostnader, hela systemet skapar
            olust bland arbetarna. Där- till kommer att A. K., som ursprungligen
            skulle ha hand om endast nöd- hjälpsarbeten, nu slår under sig
            allt fler arbeten i den öppna marknaden. Att arbetskonflikter
            råder vid en del av de övertagna arbetena, avskräcker inte. Objektivt
            verkar A. K.-politiken som lönenedpressare, också för arbetarna
            i privat företagsamhet. Institutionen har blivit ett vapen mot
            arbetarklas- sen. Det finns gott om produktiva arbeten, det gäller
            endast att sätta igång dem. Landet är också fullt av naturrikedomar,
            som väntar på att bli utnytt-
          </p>
          <pb facs="riksdagen-motions-pdf/data/1934/mot_1934__ak__493/mot_1934__ak__493-004.pdf"/>
          <p xml:id="i-3srC6pmaLA8JvUeRAifxxB">
            10 Motioner i Andra kammaren, Nr 493.
          </p>
          <p xml:id="i-A6s2Hy4rJa4ZyLjPb67nU5">
            jade. Jord, skog och malmförekomster har en gång tillhört folket,
            ehuru det under tidernas lopp genom allehanda manipulationer frånrövats
            det- samma. Den heliga äganderätten lägger nu i stor utsträckning
            hinder i vä- gen för naturrikedomarnas utnyttjande till människornas
            bästa. Arbetskraft finns emellertid, yrkeskunnig, den bästa något
            land i hela världen har att uppvisa, liksom outbildad sådan. Hundratusental
            arbetare önskar intet högre än att få hugga i och skapa nyttigheter.
            Den privatkapitalistiska produk- tionsordningen hindrar emellertid.
            Kan inte nuvarande makthavare lösa de problem, vilka i hela världen
            står i förgrunden, nämligen i första hand sätta folket i arbete,
            ordna så att alla beredes människovärdig försörjning, då har de
            endast ett att göra: överlämna makten till andra, som bättre vill
            och kan lösa folkets livsfrågor. I nästan alla större samhällen
            bör åstadkommas större eller mindre antal bostadsbyggnader. Trots
            vidtagna statliga och kommunala åtgärder och trots den kooperativa
            bostadsverksamheten råder för stora grupper av de fattigaste i
            stad och på land brist på människovärdiga men ändå billiga bostäder.
            Tillgången täcker inte behovet. Vi vågar också påstå, att bostads-
            frågan icke kan lösas på ett människovärdigt sätt utan långt kraftigare
            in- gripande från statens och kommunernas sida. Detta bör också
            så mycket lättare kunna ske, som det här i främsta hand icke behövs
            anslag från det allmänna, utan kraftigare finansieringsåtgärder.
            Utlagda pengar har alla utsikter att komma tillbaka. Vad jordbruket
            angår, så måste i första hand de arbetande jordbrukarna genom
            samhällets effektiva ingripande beredas trygghet vid och försörj-
            ning på sina ställen. Det slags åtgärder, som den nuvarande jordbruks-
            ministern i 1932 års valrörelse karakteriserade med bibelordet:
            den mycket haver varder mer givet, men från den som litet haver
            tages också det han haver, för icke dit. I stor utsträckning går
            den nuvarande jordbrukshjälpen till godsägare och storbönder.
            Spannmålshjälpen exempelvis kommer ju minoriteten jordbrukare
            tillgodo. I särskild motion ha vi föreslagit åtgärder för att
            bereda småbönder till- delning av jord och skog. Därigenom beredes
            dessa bättre försörjningsmöj- ligheter för sig och sina familjer.
            De behöver icke konkurrera med lönearbe- tarna om arbetstillfällena.
            Trycket på arbetsmarknaden lättas. Men även nya jordbruk måste
            skapas. Tusental jordbrukskunniga arbetarefamiljer skulle med
            glädje utbyta arbetslösheten i en stad eller i ett industrisamhälle
            mot ett för försörjning tillräckligt stort småbrukarhem, om de
            blott bereddes nå- got så när betryggande ekonomiska möjligheter
            därtill. Att ge dem kamp med ett hårt och ovant klimat i Västerbottens
            lappmark, och att samtidigt ställa dem i beroende av byråkratiska
            och ogina myndigheter — sådant är inte att uppmuntra till nybildning
            av jordbrukarehem. Inte heller skapas möjligheter för överflödig
            men lämplig industribefolk- nings överförande till jorden, om
            denna redan från början skall belastas
          </p>
          <pb facs="riksdagen-motions-pdf/data/1934/mot_1934__ak__493/mot_1934__ak__493-005.pdf"/>
          <p xml:id="i-sz7uZvEVJ93gCTCchym5p">
            Motioner i Andra kammaren, Nr 493. 11
          </p>
          <p xml:id="i-6adBk6iwtdrMNBjS4cL9RC">
            med inteckningar, ofta t. o. m. till orimlig höjd. Jorden måste
            exproprieras från bolag och storgods och upplåtas till de nya
            brukarna, liksom dessa på för dem möjliga villkor måste erhålla
            nödigt kapital för de första årens drift samt för inköp av döda
            och levande inventarier. De möjligheter staten f. n. bjuder småbruks-
            och egnahemsbyggare är otillräckliga. Därtill kommer att privata
            spekulationshajar tillåtes att på detta område driva en verk-
            samhet, som närmar sig det rena rofferiet. Elt typiskt fall har
            för inte länge sedan behandlats i pressen (Folkets Dagblad den
            17—28 november 1933), som visar hur upprörande rådande förhållanden
            är. Vinner man inte mer genom dessa åtgärder än att tillströmningen
            från landsbygden till industriplatserna upphör, så är detta dock
            av stor bety- delse. Den fortgående rationaliseringen ger f. ö.
            här inget val — industrien torde på lång tid inte kunna ta emot
            mer arbetskraft, de »överflödiga» måste helt enkelt placeras.
            Det invändes att jordbrukets produktionsförmåga redan nu överstiger
            konsumtionen. Må man här inte förbise den rådande krisens inverkan,
            d. v. s. därav minskad köpkraft. Skapandet av nya småbrukarehem
            bereder i varje fall familjemedlemmarna nödtorftig bostad och
            mat, vilket är bättre än att i industrisamhällena vara hänvisade
            till svält på otillräckligt under- stöd. Är det inte bättre att
            så långt ske kan hjälpa krisens offer genom att ge dem självförsörjningsmöjligheter
            än att ge dem understöd? Med hänsyn till nödvändigheten att skaffa
            arbetsmöjligheter, måste sta- ten redan under nuvarande produktionsförhållanden
            ingripa i produktions- livet. Landets exportindustrier måste bringas
            att i långt snabbare tempo utvidga och förrikliga förädlingsformerna.
            Staten kan inte tillåta de pri- vata företagarna att sköta industriföretagen
            ur synpunkten av största och snabbaste profit å minsta möjliga
            kapitalplacering. Det avgörande måste bli hänsyn till människorna,
            och hur dessa på bästa och lämpligaste sätt skall beredas försörjning.
            Denna synpunkt måste f. ö. vara bestämmande också för Sverges
            handelspolitik gentemot länder, från vilka vi importerar för större
            belopp, än dessa köper härifrån. Även med genomförande av alla
            de åtgärder vi föreslagit lär det, så länge nuvarande produktionsförhållanden
            råder, icke gå att bereda arbete åt alla. Befintliga arbetstillfällen
            måste för den skull bättre fördelas. I förgrunden träder härvidlag
            arbetstiden. Denna måste sänkas till 6 timmar om dagen. Detta
            är f. ö. nödvändigt också med hänsyn till den oerhört uppressade
            arbetstakt, som framdrivits genom rationaliseringen. De stegrade
            olycks- fallen på arbetsplatserna visar på ett skrämmande sätt,
            vilka risker arbetarna utsättes för under nuvarande omständigheter.
            Som ett led i strävandena till rättvisare arbetsfördelning har
            vi framfört krav på mångsyssleriets avskaffande. Det är upprörande
            att under det mas- sor av människor går arbetslösa, andra skall
            tillåtas lägga beslag på mer arbete än som är nödvändigt för deras
            och deras familjers försörjning. Det
          </p>
          <pb facs="riksdagen-motions-pdf/data/1934/mot_1934__ak__493/mot_1934__ak__493-006.pdf"/>
          <p xml:id="i-6M6ECvgV1KjAS8YigSePbH">
            12 Motioner i Andra kammaren, Nr 493.
          </p>
          <p xml:id="i-X9jBSGPP62Tmsczqw7XDZL">
            gäller vidare att genomföra tidigare pensionering för de uttjänta
            åldersgrup- perna. Det huvudlösa i att de kraftigaste åldrarna
            skall gå utan arbete, delvis uppbärande »hjälp» från det allmänna,
            samtidigt som de uttjänta åldersgrupperna på grund av otillfredsställande
            pensionsbestämmelser tvingas att hålla sig kvar inom produktionen,
            lär inte av någon kunna förnekas. Effektiva förslag till hjälp
            åt krisens offer avvisas med att de blir för dyra. »Det finns
            inte pengar.» Detta är i stor utsträckning endast undan- flykter,
            riksbanken liksom privatbankernas rapporter visar att det finns
            överflöd på pengar. När bankerna ligger med flera hundra miljoner
            kro- nor i kassavalven, då är det malplacerat att tala om penningbrist
            som mo- tiv för underlåtenhet att hjälpa dem som utan eget förvållande
            svälter. Emellertid har staten möjlighet att skaffa medel för
            genomförande av or- dentlig hjälp åt alla krisens offer. Arbetarklassens
            krav är och har alltid varit att militärutgifterna skall av- skaffas.
            De kan omedelbart skäras ned med femtiotalet miljoner per år,
            utan att de anställda arbetarna blir brödlösa. Genom sänkning
            av de högre ämbetsmännens löner i enlighet med vår motion sparas
            ytterligare några miljoner. Sannolikt kan även i andra avseenden
            besparingar genomföras till fördel för dem, som lider nöd. De
            medel, som ernås genom nedskärning och slopande av vissa utgifts-
            poster, räcker dock endast delvis för en krispolitik enligt av
            oss exempli- fierade linjer. De felande måste skaffas genom ökad
            beskattning av de stora förmögenheterna och inkomsterna. Förslag
            i denna riktning framföres ge- nom särskilda motioner syftande
            till 1) höjande av skatten å större inkoms- ter och förmögenheter
            samt rättvisare avvägda skatter även i övrigt, 2) höj- ning av
            den extra inkomst- och förmögenhetsskatten, 3) genomförande av
            skärpt kvarlåtenskaps- och arvsskatt och 4) skärpt fondstämpelbeskattning.
            Mot dessa förslag anföres som ett huvudargument, att de tär på
            det spara- de kapitalet. Som socialister underkänner vi invändningen
            redan av den an- ledningen, att de som har de stora förmögenheterna
            och inkomsterna kom- mit i besittning av dem tack vare det kapitalistiska
            profitsystemet. De stora förmögenheterna och inkomsterna är i
            allmänhet icke resultat av eget värde- skapande arbete. I övrigt
            är det inget ovanligt att samhället eller den en- skilde under
            nödtider äter på vad under bättre förhållanden sparats. Att motsätta
            sig detta är i verkligheten detsamma som att motsätta sig hjälp
            till de fattigaste. Utöver angivna inkomstmöjligheter för staten
            finns andra lämpliga att tillgripa under nuvarande förhållanden.
            Likaväl som samhället driver en del företag, vilkas uppgift är
            att tillgodose vissa allmänhetens behov och in- tressen, lika
            gärna kan det driva andra. Varför skall exempelvis staten ha sprit-
            och tobaksmonopol men överlämna maltdrycksbryggerierna till en-
            skilda kapitalister? Faktiskt har ju dessa av staten erhållit
            ett visst mono-
          </p>
          <pb facs="riksdagen-motions-pdf/data/1934/mot_1934__ak__493/mot_1934__ak__493-007.pdf"/>
          <p xml:id="i-9kJQCHf5u6pXEwUGfxEEDc">
            Motioner i Andra kammaren, Nr 493. 13
          </p>
          <p xml:id="i-S2qsMLC4eUz5ergBY9Y6mg">
            pol, vilket de, trots den förhållandevis höga beskattningen,
            utnyttjar mot konsumenterna på ett sätt som bra mycket liknar
            ocker. Genom förstat- ligande av bryggeriindustrien kan många
            miljoner tillföras statskassan, me- del som behövs för effektiv
            krishjälp. Som redan anförts är arbetslösheten och dess följder
            permanenta under nuvarande produktionsförhållanden. Tillfälligt
            uppsving i konjunkturerna kommer icke att ändra detta förhållande.
            Arbetslösheten kan minska, men den kommer inte att försvinna.
            Med hänsyn härtill och med hänsyn även till nödvändigheten att
            hjälpen till det kapitalistiska systemets offer blir mera planmässig
            och ställes på längre sikt samt framförallt med hänsyn till att
            den lämnas i form av arbetstillfällen, verkligt produktiva sådana,
            synes det oss nödvändigt att en utredning sker av hela detta komplex
            av frågor samt att på grundval därav en ordentlig plan göres upp
            för denna del av sta- tens hushållning.
          </p>
          <p xml:id="i-XHzSsxMF2CYEmMPoxmdakx">
            Med stöd av vad sålunda anförts hemställes,
          </p>
          <p xml:id="i-C7dbcmG8AXhCCgfo1xxtVu">
            att riksdagen uppdrar åt regeringen att i huvudsaklig överensstämmelse
            med vad ovan anförts låta utreda och inför 1935 års riksdag framlägga
            förslag till de åtgärder, som behövs under en längre period för
            att bereda hjälp åt offren för den kapitalistiska produktionsordningens
            följder, främst i form av produktivt arbete.
          </p>
          <p xml:id="i-DneW8xCroN5H5RDSJWSQzZ">
            Stockholm den 23 januari 1934. K. Kilbom. Viktor Herou. Aug.
            Spångberg.
          </p>
          <p xml:id="i-fnxFegfzSNYExupNPqCpK">
            Verner Karlsson. Nils Flyg. Edoff Andersson.
          </p>
          <pb facs="riksdagen-motions-pdf/data/1934/mot_1934__ak__493/mot_1934__ak__493-008.pdf"/>
        </div>
      </div>
    </body>
  </text>
</TEI>
