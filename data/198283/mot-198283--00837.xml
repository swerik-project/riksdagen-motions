<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00837">
  <teiHeader>
    <fileDesc>
      <titleStmt>
        <title>En kampanj mot narkotikabruket, m. m.</title>
        <author>Ola Ullsten m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En kampanj mot narkotikabruket, m. m.</title>
          <idno type="rdwebb">G602837</idno>
          <rs type="number">837</rs>
          <ref type="dokument_url_text">http://data.riksdagen.se/dokument/G602837/text</ref>
          <ref type="dokument_url_html">http://data.riksdagen.se/dokument/G602837</ref>
          <ref type="dokumentstatus_url_xml">http://data.riksdagen.se/dokumentstatus/G602837</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4uJEFdvmwfbMmozZhv5XDY</idno>
            <name>OLA ULLSTEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>KARIN AHRLAND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-67kiTFbXU3qDiVNVin2wTU</idno>
            <name>BJÖRN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ÅNGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8rMG2KjSVuuxy7mjL9mTZp" type="signed"/>
        <correspContext corresp="i-8rMG2KjSVuuxy7mjL9mTZp">
          <note type="signatory" corresp="i-4uJEFdvmwfbMmozZhv5XDY"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-SSqaDPQScQwPiGYciJiS8W"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__837/mot_198283__837-001.pdf"/>
      <fw xml:id="i-Vsfepixwbhg1M219aKMDPP">
        Mot. 1982/83:837 1
      </fw>
      <div type="motHeader" xml:id="i-NfU6k1MFFo8P6anmQdTiXF">
        <div type="motTitle" xml:id="i-J6amAjuBGpuVrGGkYRZmNn"/>
        <div type="motSubmissionInfo" xml:id="i-27CgsQvqm71LDebupwtUMv"/>
      </div>
      <div type="motBody" xml:id="i-SrD8MqB7t1dgmitgKbTHYw">
        <div xml:id="i-B855Y8iuRLF3x3pikmUjfA">
          <p xml:id="i-W5KF5oQqCTBhCFr9P1dbVs">
            10
          </p>
          <p xml:id="i-7ptKs2AEnWvZ7pjemY89FL">
            Motion
          </p>
          <p xml:id="i-Dy1akM1MpotLVE5esZAwhg">
            1982/83:837
          </p>
          <p xml:id="i-B1XaGBhPqWoL7QvrBhYTHo">
            Ola Ullsten m. fl. En kampanj mot narkotikabruket, m. m.
          </p>
          <p xml:id="i-L4iWMkAgs5homeNWC8XFsP">
            Narkotikan är ett allvarligt hot mot hela vårt samhälle. Den
            påskyndar social utslagning. Mest utsatta är våra ungdomar. Samhällets
            satsningar på sociala reformer och arbetsmarknadspolitiska åtgärder
            riskerar bli utan effekt för de mest utsatta om inte narkotikaproblemen
            bemästras. Narkotikan skapar en omfattande och allvarlig brottslighet.
            Den organi- serade brottslighet som distribuerar narkotikan har
            internationella förgre- ningar eller internationellt toppstyre.
            Narkotikahandeln omsätter stora summor pengar. Vinsterna är höga.
            Det är orsaken till att många lockas till den illegala handeln,
            framför allt om den egna sociala situationen inte ger alternativ
            till att förbättra sin ekonomi eller finansiera ett eget missbruk.
            Men om risken för upptäckt är stor lockas färre till handeln.
            Därför måste samhället oupphörligen bekämpa narkotikahandeln.
            Narkotikaproblemet kan aldrig vårdas bort! Narkotikamissbruket
            och narkotikahandeln ökar såväl den faktiska som den upplevda
            otryggheten för den enskilda människan, dels som ett hot mot liv
            och egendom (överfall och inbrott), dels för att ens egna barn
            eller anhöriga skall drabbas av missbruket.
          </p>
          <p xml:id="i-E76Cs7zKTPK96wtbG8QXE7">
            Mobilisering mot narkotikan
          </p>
          <p xml:id="i-JkEAps5ySpVP9i8fHRsarM">
            Narkotikabruket får aldrig accepteras. Allt bruk är missbruk.
            Men parallellt med kampen mot narkotikan måste hela tiden arbetet
            för ett mänskligare samhälle fortsätta. Det finns betydligt fler
            alkoholmissbrukare än narkomaner. Det innebär inte att det då
            är bättre att koncentrera sig på att bekämpa alkoholmissbru- ket.
            Tvärtom måste kampen mot alkoholmissbruket gå hand i hand med
            kampen mot narkotikan. Särskilt bland ungdomar kan alkoholen bli
            en inkörsport till knarkmissbruk och tvärtom. Det är större risk
            att man röker den första haschpipan om man är berusad. Det finns
            starka skäl att ytterligare skärpa den restriktiva narkotikapoli-
            tiken. Propagandan för att bagatellisera haschet måste slås tillbaka.
            Hasch är narkotika. Målet är ett narkotikafritt samhälle. En mobilisering
            behövs:
          </p>
          <p xml:id="i-Madu5mqxjR4aiNGn8nxHwn">
            O för att den sociala kontrollen skall öka och därmed minska
            anonymiteten som är narkotikahandelns främsta täckmantel,
          </p>
          <pb facs="riksdagen-motions-pdf/data/198283/mot_198283__837/mot_198283__837-002.pdf"/>
          <p xml:id="i-BCJ4Y6mHKWc9CiL69wKycJ">
            O för att få den gemenskap som är nödvändig för att mätta ungdomars
            starka behov av stabila vuxenkontakter och därmed ge de olika
            generationerna en gemensam kultur, O för att det egna psykologiska
            försvaret mot narkotikan skall vara starkt nog för att kunna säga
            nej till narkotikalangare och kunna stå emot kamrattryck.
          </p>
          <p xml:id="i-NnrWWTcdCWRggmA2BDzfbr">
            Utan en intensifierad kamp mot narkotikan riskeras en utveckling
            som leder till tusentals unga människors utslagning och i många
            fall för tidig död. Narkotikaproblemet medför också allvarliga
            samhällsekonomiska kostna- der. Det får aldrig vara lätt att använda
            narkotika. Skola, polis, socialarbetare, folkrörelser, föräldrar,
            personal från ung- domsgårdar och enskilda måste vara med i kampen
            mot narkotika på det lokala planet. Men allra viktigast är att
            ungdomarna sälva engagerar sig. Det är många som behövs i arbetet
            för att missbrukare och langare skall störas och anonymiteten
            skall minska. Missbrukaren söker lugn och ro när han eller hon
            vill droga sig. Langaren vill inte bli störd när affärerna med
            kunderna skall göras. Det måste bli svårt att finna avskildheten
            och anonymiteten. Det får aldrig vara lätt att missbruka och langa.
            Det kan t. ex. aldrig accepteras att elever skall kunna röka hasch
            på skolornas rökrutor eller på skolornas toaletter, därför att
            skolans personal eller övriga elever inte reagerar eller inte
            bryr sig om att kontrollera. Om narkotikaproblem uppstår på en
            skola måste därför rökrutorna och toaletterna övervakas. Det kan
            aldrig accepteras att en elev skolkar eller kommer ofta för sent
            utan att föräldrarna informeras. Sena ankomster och frånvaro måste
            meddelas vårdnadshavare varje vecka såväl på högstadium som i
            gymnasie- skolan. Det kan heller aldrig accepteras att ett café
            eller liknande blir ett tillhåll för langare. Ägare eller annan
            ansvarig för ett sådant ställe måste mobiliseras för ett ansvar
            mot narkotikahandeln. Uppenbar ovilja att medverka till att narkotikahandeln
            försvinner bör kunna leda till förlust av rätten att driva rörelsen
            eller till att verksamheten stoppas. Det kan heller aldrig accepteras
            att en vänthall för bussar eller tunnelbana blir ett langningsställe.
            Att medlemmar i föräldraföreningar eller andra föreningar som
            känner igen ungdomarna regelbundet besöker sådana områden har
            visat sig minska problemen. Ju mer handeln och missbruket störs
            desto svårare blir det för såväl missbrukare som langare.
          </p>
          <p xml:id="i-H5Tq7fN61E98h2GkE3NDX2">
            Aktion mot narkotikafaran
          </p>
          <p xml:id="i-GyadLNsP4uAcMND4jQ4Jao">
            Kunskapen och medvetenheten måste öka i synnerhet om hur farligt
            haschet är. Alltför många — såväl föräldrar som barn — lever i
            villfarelsen att hasch inte är ”lika” farligt som annan narkotika
            eller alkohol. Och framför
          </p>
          <pb facs="riksdagen-motions-pdf/data/198283/mot_198283__837/mot_198283__837-003.pdf"/>
          <fw xml:id="i-Y5tZtWujhzbmJne7p8Le5A">
            Mot. 1982/83:837 12
          </fw>
          <p xml:id="i-VkyDHQb778eE1bAvWWnEPT">
            allt är det viktigt att upplysa om att det inte är en enkel match
            att sluta missbruka. Det är också angeläget att ge råd och information
            till såväl lärare, elever som föräldrar vad man skall göra när
            en elev, klasskamrat eller ens barn har upptäckts med sitt missbruk.
            Vart skall man vända sig för att få hjälp och hur tar man upp
            det samtalsvägen, är viktigt att ge besked om, annars kan en sådan
            bristande kunskap vara orsak till att inte göra något alls (hoppas
            det går över) eller att det främst mellan föräldrar och barn kan
            bli en rejäl sammandrabbning som kan förvärra situationen. Informationen
            bör också uppmana till att ringa till aktionsgruppen eller polisen
            och berätta om narkotikabrott som man sett. Ett särskilt telefonnum-
            mer för detta bör marknadsföras. Informationen om vad lagen säger
            är viktig. Det psykologiska försvaret mot narkotika kan stärkas
            genom bättre information. Landsomfattande kampanjer mot narkotika
            av ungefär samma slag som socialdepartementets kampanj ”Stoppa
            langningen” bör regelbundet genomföras med ett par års intervaller.
            För att få resultat måste informationsinsatserna vara långsiktiga.
            De skall bidra till att öka kunskaperna och förändra attityderna.
            Detta är en förutsättning för att kunna ändra människors beteende.
            Sådan långsiktig information har fått viss effekt när det gäller
            rökningen. Kampanjerna måste innehålla en kombination av centrala
            och lokala insatser. De centrala insatserna skall syfta till att
            stimulera till lokala aktiviteter, där de lokala aktionsgrupperna
            måste samspela med rikskam- panjerna. Kampanjerna får inte uppfattas
            som pekpinnar från centralt håll. Huvudsyftet måste vara att få
            ungdomar och föräldrar m. fl. att själva ta ställning och engagera
            sig aktivt. Skolorna spelar här en viktig roll. Eleverna skall
            aktiveras genom t. ex. uppsatsskrivning om narkotika. Genom att
            göra teater med budskap mot knark, genom att göra närradioprogram,
            skoltidningar e. d. Genom att ge eleverna möjligheter att formulera
            sina egna ställningstaganden mot narkotika ger man dem en chans
            till ökad medvetenhet och psykologiskt försvar så att var och
            en har kraft att säga nej när de möter narkotikalang- are. Eleverna
            måste få ett eget ansvar i aktionsarbetet. Elevombud med uppgift
            att leda klassens arbete bör därför finnas. Kampanjen bör vända
            sig till eleverna på alla stadier, dvs. redan innan det finns
            någon som har börjat missbruka.
          </p>
          <pb facs="riksdagen-motions-pdf/data/198283/mot_198283__837/mot_198283__837-004.pdf"/>
          <fw xml:id="i-T2419f3wdo3sVhoGzKn6oY">
            Mot. 1982/83:837 13
          </fw>
          <p xml:id="i-SLRBpS9aFNj7Ti1GuWxR3K">
            Polisen
          </p>
          <p xml:id="i-99Cd7DNaJAmnmw4YkDjxn8">
            Polisen har under senare år fått allt större resurser att bekämpa
            narkotikan. Alltjämt finns behov av ytterligare kunskaper och
            personella resurser. I polisutbildningen på grundnivå ingår fyra-tio
            timmars undervis- ning om narkotikan. Därutöver finns bl. a. särskild
            kurs som anordnas en gång per år av rikspolisstyrelsen för polismän
            som särskilt skall ägna sig åt narkotikaarbete. Engegemanget är
            stort bland poliserna att bekämpa narkotika. Det är viktigt att
            det engagemanget tas till vara. Det är angeläget att utbildningen
            i narkotika på grundnivå utökas till minst en veckas undervisning.
            Den som tas in på polisskolan skall redan från början kunna specialisera
            sig som narkotikapolis, alternativt kan en påbyggnadskurs i anslutning
            till grundutbildningen inrättas. I varje län finns numera narkotikapolisrotlar
            för bättre insatser mot den organiserade narkotikabrottsligheten.
            Som en följd av att aktionsgrupper bildas bör bl. a. poliser från
            länsrotlarna ingå i grupperna eller på annat sätt ansvara för
            polisens roll i dem. Kvarterspolisorganisationen bör på sikt byggas
            ut. De poliser som rekryteras till kvarterspoliser bör ha god
            utbildning i narkotikafrågor. Kvarterspolisens status bör höjas.
            Bl. a. bör de ingå i de lokala aktionsgrup- perna. På sikt bör
            också särskilda narkotikarotlar finnas i de flesta polisdistrikt/
            kommuner. Att angripa narkotikabrottsligheten är oftast ett effektivt
            sätt att komma till rätta med den allmänna brottsligheten. Därför
            bör narkotikapo- lisens resurser byggas ut. För budgetåret 1983/84
            föreslår vi att medel anvisas för ytterligare 20 tjänster.
          </p>
          <p xml:id="i-4WmahQbG8GivRfMxKcyz7Z">
            Narkotikalagstiftningen
          </p>
          <p xml:id="i-VvLa5vottQBygNUeReqjCt">
            På grundval av BRÅ-promemorian 1982:2 kom regeringen under hösten
            1982 med förslag till skärpning av narkotikastrafflagen. Det är
            dock fortfarande oklart hur tillverkning och försäljning av nya
            narkotikapreparat snabbare skall förhindras. Regeringen kan i
            dag genom beslut klassa ett ämne som narkotika. Det innebär ändå
            att nya ämnen kan säljas straffritt under en längre period eftersom
            det tar tid att bereda regeringsbeslut och regeringsbeslutet inte
            har retroaktiv verkan. Det finns skäl att se över lagstiftningen
            på detta område och pröva om det inte är möjligt med en lagstiftning
            som förbjuder tillverkning och försäljning av preparat där uppsåtet
            är att få fram nyare ämnen som ger narkotiska effekter.
          </p>
          <pb facs="riksdagen-motions-pdf/data/198283/mot_198283__837/mot_198283__837-005.pdf"/>
          <fw xml:id="i-CiZsgxcC5p93CCReoWRRCy">
            Mot. 1982/83:837 14
          </fw>
          <p xml:id="i-DthjdzgZ184WTGGuHis9t7">
            Kriminalisering av bruket
          </p>
          <p xml:id="i-P7nYiUBXW6ivsvoL9Ya5CQ">
            Den nuvarande lagstiftningen tar sikte på att kriminalisera langningen
            och handeln med narkotika. Missbruket är i sig inte kriminaliserat.
            Men missbruk och langning är intimt förknippade med varandra.
            En missbrukare kan åtalas om han eller hon har en dagsranson på
            sig men inte när den är förbrukad. Samhällets möjligheter att
            ingripa mot såväl missbruk som langning och innehav begränsas
            till följd av detta. Därför bör det övervägas om inte också missbruket
            skall kriminaliseras, t. ex. om det vid tillfället för gripandet
            är uppenbart att personen är drogad av narkotika.
          </p>
          <p xml:id="i-RSdQBwCCHKaeS4A7YMFag">
            Kortare tid mellan gripande och dom
          </p>
          <p xml:id="i-PKjAByg1MHKQiVnoRLnJAY">
            Om väntan på en rättegångsförhandling blir för lång kan detta
            bidra till att en brottslig identitet växer fram, framför allt
            hos en ung människa. Därför är det viktigt att tiden mellan gripande
            och dom blir så kort som möjligt.
          </p>
          <p xml:id="i-P5DzfzPETjMocPkBi5pWxv">
            Socialtjänsteman vid rättegången
          </p>
          <p xml:id="i-BucjoLLnThfcesajSaTEJh">
            När polisen griper någon för narkotikainnehav bör en socialjour
            kontaktas så att en socialtjänsteman kan komma med redan under
            förhören. Socialtjäns- temannen bör sedan göra en bedömning av
            missbrukets omfattning, personens sociala nätverk och behov av
            vårdinsatser. Denna socialtjänste- man eller annan socialarbetare
            som missbrukaren känner skall också följa med vid rättegångsförhandlingen.
            Det är särskilt viktigt att det är samma personer som följer missbrukaren,
            att missbrukaren får information om hur rättegången skall gå till
            och vad resultatet av förhandlingarna blev. Socialtjänstemannen
            bör också kontakta föräldrar eller annan anhörig om det gäller
            en omyndig person. Föräldrar till omyndiga bör alltid vara med
            vid rättegången.
          </p>
          <p xml:id="i-5h5v5a5ajNgRnBN3vUjR9L">
            Rättssäkerhet och säkerhet för vittne och åtalad vid domstolsförhandlingar
          </p>
          <p xml:id="i-V9ChcMX6JHrPQZU8WGDdPC">
            Den som vittnar eller är den medåtalade i en rättegång mot narkotikabrott
            riskerar i dag att bli utsatt för repressalier inte bara mot sig
            själv utan också mot sina anhöriga om sanningen och hela sanningen
            förs fram. Den medborgerliga skyldigheten att vittna är dock ovillkorlig.
            Men det är viktigt att ett vittne garanteras säkerhet liksom att
            den som döms för narkotikabrott garanteras säkerhet på den anstalt
            där han eller hon skall placeras. De åtgärder som hittills har
            vidtagits, såsom rätt för domarens möjlighet att förhindra bandupptagning
            under rättegången, höjda straff för övergrepp i rättssak, säkerhetskontroller
            m. m., är långt ifrån tillräckliga. Det är omöjligt och besvärligt
            för det enskilda vittnet att stå under ständig
          </p>
          <pb facs="riksdagen-motions-pdf/data/198283/mot_198283__837/mot_198283__837-006.pdf"/>
          <fw xml:id="i-Q9gp66cbRb1t3S5ntwaxUh">
            Mot. 1982/83:837 15
          </fw>
          <p xml:id="i-GmMpCT7oopkcuni2mdL89C">
            polisbevakning. Repressalier kan ju komma åratal efteråt. Men
            samhället måste vara tillmötesgående om den hotade har egna förslag.
            Ökade levnadsomkostnader till följd av det skydd den hotade måste
            ha bör ersättas. Det är också mycket viktigt att informera den
            hotade om datum för permissioner för och frigivning av de personer
            som kan tänkas stå för repressalier.
          </p>
          <p xml:id="i-QguLUdLRxdFYAyLxEviy83">
            Bekämpa häleriet och prostitutionen!
          </p>
          <p xml:id="i-Fqa1swBfyDkqEtiRYj8N84">
            En grundförutsättning för narkotikahandeln är det omfattande
            häleriet. Narkomanerna finansierar sitt missbruk genom försäljning
            av stöldgods. Guld, silver och kapitalvaror omsätts på en svart
            marknad. Det handlar om mycket stora belopp. Det är därför nödvändigt
            att skärpa kampen mot häleriet. En särskild utredning arbetar
            f. n. med att se över gällande ordning i fråga om förvärv av stöldgods.
            Det är angeläget att påskynda denna utredning för att åstadkom-
            ma en lagändring som stärker den bestulnes ställning. Att bekämpa
            häleri kräver också ett personligt ansvar hos var och en. Då en
            vara säljs särskilt billigt bör köparen närmare förhöra sig om
            varför. Kvinnliga unga missbrukare försörjer sig ofta genom prostitution.
            Av det skälet är prostitution på samma sätt som häleriet en grundförutsättning
            för narkotikahandeln. Därför måste prostitutionen bekämpas bl.
            a. genom förebyggande åtgärder och uppsökande verksamhet.
          </p>
          <p xml:id="i-5zcaL7RBhwLb8k6TB9eyV8">
            Tullen
          </p>
          <p xml:id="i-WgREjo5P4AtnJZDieRiYZS">
            Tullverket har viktiga funktioner när det gäller att hindra införseln
            av narkotika i vårt land. Om tullverket ges ökade möjligheter
            att hindra att narkotikan når in i vårt land kan såväl de sociala
            som ekonomiska kostnaderna för att bekämpa narkotikamissbruket
            väsentligt minskas. För att tullen skall kunna klara sin viktiga
            uppgift att avslöja och beivra narkotikasmugglingen måste den
            få ytterligare resurser. På förslag av den tidigare regeringen
            fick tullverket ett höjt anslag med 2,5 milj. kr. för innevarande
            budgetår. Däri innefattades bl. a. ytterligare narkotikahund-
            ekipage, ytterligare tjänster vid tullkriminalsektionerna och
            en upprustning av tullens tekniska utrustning. Enligt vår uppfattning
            är det angeläget att tullens resurser för narkotika- bekämpning
            ytterligare förstärks. Narkotikahundarna som har visat sig vara
            till stor hjälp för tullverket bör användas i ökad utsträckning.
            Medel bör därför anvisas för ytterligare två narkotikahundekipage
            för kommande budgetår. Det är viktigt att man ytterligare prövar
            möjligheten att använda datatekniken för ett effektivt spaningsarbete.
            Samtidigt måste man självfal- let överväga den nödvändiga hänsynen
            till den personliga integriteten.
          </p>
          <pb facs="riksdagen-motions-pdf/data/198283/mot_198283__837/mot_198283__837-007.pdf"/>
          <fw xml:id="i-NyT8Apu5R4RQY3qEPrdpZd">
            Mot. 1982/83:837 16
          </fw>
          <p xml:id="i-DA8SQpV1fZUmo164pshVTk">
            Riksdagen har tidigare uttalat sig för tullverkets anslutning
            till rikspolissty- relsens databaserade spaningsregister. Generaltullstyrelsen
            har senare föreslagit att tullverkets spaningsregister skall förbättras
            med hjälp av ADB. Det bör enligt vår mening vara möjligt att finna
            former för att ge tullverket tillgång till de delar av rikspolisstyrelsens
            spaningsregister som är av betydelse i tullverkets spaningsverksamhet.
            Ett effektivt bekämpande av narkotikasmugglingen kräver internationellt
            samarbete. När erfarenheter har vunnits från placeringen av en
            tulltjänste- man i Köpenhamn kan ytterligare utlandsstationerade
            tulltjänstemän komma att behövas. Gränsövervakningen i andra länder
            har betydelse också för Sverige i synnerhet när det gäller gränsen
            mellan Danmark och Tyskland. Ett gemensamt nordiskt ansvar är
            viktigt på detta område.
          </p>
          <p xml:id="i-CjHLmmVd9yqMrXVUsdBSM2">
            Internationellt samarbete
          </p>
          <p xml:id="i-Q8kPnBoCuR2KSnBEUajCc7">
            Narkotikabrottsligheten har internationella förgreningar. Därför
            är inter- nationellt samarbete nödvändigt. De nordiska ländernas
            samarbete när det gäller utlandsstationerade polistjänstemän bör
            utökas. Sverige bör arbeta för att FN:s insatser mot narkotikan
            intensifieras. De ersättningsodlingar som finns bör övervakas
            bättre. Ett internationellt FN-år mot narkotikan kan leda till
            ett bättre internationellt samarbete. Sverige bör fortsätta att
            arbeta för ett sådant FN-år. FN-konventionerna mot narkotikan
            bör stärkas. FN:s psykodrogkonven- tion från år 1971 har främst
            betydelse för att förhindra legal spridning av narkotikapreparat
            i u-länderna. De nordiska ländernas lagstiftning och rättspraxis
            bör samordnas bättre. Särskilt viktigt är det att påverka Danmark.
            En likartad restriktiv lagstiftning i Norden har betydelse för
            hur varje enskilt nordiskt land skall kunna klara av sina narkotikaproblem.
          </p>
          <p xml:id="i-7EGkaAoDGsJiR4judLdCM3">
            Kriminalvård
          </p>
          <p xml:id="i-AwzRjWGbDrcygtTxChSJaE">
            Stoppa narkotikan på fängelserna. Försöksverksamhet med narkotikafria
            avdelningar pågår vid flera anstal- ter i dag. Det är dock oacceptabelt
            att det över huvud taget finns och missbrukas narkotika på någon
            avdelning och anstalt inom kriminalvår- den. En bred aktion måste
            sättas igång för att få stopp på missbruket. För varje anstalt
            bör aktionsplaner arbetas fram av anstaltsledning och personal.
            De intagna måste aktiveras i arbetet. Information och utbildning
            är viktig för alla olika grupper inom kriminalvården. Den som
            slutar missbruka bör kunna belönas med extra permission, tidigarelagd
            frigång m. m. En förutsättning för frigivning efter två tredjedelar
            av strafftiden eller
          </p>
          <pb facs="riksdagen-motions-pdf/data/198283/mot_198283__837/mot_198283__837-008.pdf"/>
          <fw xml:id="i-L6XcLXUFg2vHnntfS9JUyo">
            Mot. 1982/83:837 17
          </fw>
          <p xml:id="i-HFmQvXTcZEvH73WBL7KnJT">
            frigivning efter halva tiden skall vara skötsamhet och i synnerhet
            att inte narkotika missbrukas.
          </p>
          <p xml:id="i-JkvnS2Fajuj3X4BEc7G5R3">
            Samhällstjänst
          </p>
          <p xml:id="i-g4tjXjVZV3YPjLmoi58z6">
            En förutsättning för den skärpning av lagstiftning och strafftillämpning
            som vi föreslår är att alternativ till fängelse kan erbjudas.
            Införande av samhällstjänst kan vara ett sådant alternativ. Samhällstjänsten
            kan utformas på olika sätt. Exempelvis bör föreningar som har
            heltidsanställd personal och som har drogfri verksamhet kunna
            auktoriseras att ta emot personer som skall göra samhällstjänst.
            Den behandlingsplan som upprättas för samhällstjänsten skall syfta
            till att förändra vanor för fritiden och/eller ge arbete samt
            bryta ett dåligt socialt nätverk. Samhällstjänsten måste utformas
            så att den blir meningsfull. Hur lång tid den skall omfatta måste
            närmare utredas. Samhällstjänst bör också kunna användas i kombination
            med fängelsestraff. Den som i samband med sitt brott åstadkommit
            skadegörelse skall kunna t. ex. dömas till att reparera det som
            förstörts.
          </p>
          <p xml:id="i-MV8irQsZH9fymFFRTZEGNQ">
            Vård och behandling
          </p>
          <p xml:id="i-6sV5Rz6BvkqaZknR7U8TNa">
            Det måste finnas utrymme för olika vårdformer. Rädslan för att
            ett projekt skall misslyckas bör inte skrämma från att pröva nya
            metoder. Framför allt måste arbete kunna ordnas för dem som också
            genomgår en behandling. Eftervården av missbrukarna får inte glömmas
            bort. Att institutionerna håller viss kontakt med missbrukarna
            även efter behandlingstiden har visat sig fungera bra.
          </p>
          <p xml:id="i-5U2YoMkXgbSQ4GxJaNSt8L">
            Vårdtvång
          </p>
          <p xml:id="i-La9zXjLXA56wbcs6BDP97E">
            Trots stora insatser kommer många narkomaner inte att acceptera
            erbjudanden om frivillig vård. Därför måste samhället kunna tillgripa
            tvångsvård. Efter många års utredande har riksdagen nu beslutat
            om hur tvångsvården skall utformas. Enligt lagen om vård utan
            samtycke av unga (LVU) kan ungdomar under 18 år (i vissa fall
            upp till 20 år) omhändertas mot sin vilja under i princip obegränsad
            tid.
          </p>
          <p xml:id="i-4ukLQHd8gPjC4jZMsJ8stW">
            Vuxna missbrukare kan tvångsomhändertas i högst fyra månader
            enligt lagen om vård av missbrukare i vissa fall (LVM). Frågan
            om tvångsvårdens utformning och vårdtidens längd har diskuterats
            i mer än tio år. Om de nyligen beslutade lagarna visar sig otillräckliga
            bör de självfallet omprövas. Men det är för tidigt nu att ta ställning
            till detta.
          </p>
          <pb facs="riksdagen-motions-pdf/data/198283/mot_198283__837/mot_198283__837-009.pdf"/>
          <fw xml:id="i-5D9VF3NVddt5EauxJc5T7d">
            Mot. 1982/83:837 18
          </fw>
          <p xml:id="i-Wht1m7BNXEXW4tcfjz9vZK">
            Frivillig kontraktsvård
          </p>
          <p xml:id="i-F1hFQm9AwW5D6yju8yVer3">
            Frivillig kontraktsvård bör införas som ett komplement och alternativ
            till tvångsvård. Den skulle kunna utformas så att man med missbrukaren
            kommer överens om innehållet i ett vårdprogram, som han eller
            hon accepterar t. ex. genom att skriva på en förbindelse att delta
            i vården. Det frivilliga kontraktet om vård under t. ex. ett års
            tid skall innebära att om missbrukaren avviker från vårdinstitutionen
            skall han/hon kunna återföras med tvång. Samhällets insatser efter
            vården måste förbättras. Bostad och arbete eller utbildning är
            oftast en förutsättning för att vårdtiden inte skall vara bortkastad.
          </p>
          <p xml:id="i-5nCBLMkixZe1Cz1yqfaRh5">
            Forskning
          </p>
          <p xml:id="i-9qzFm9xG9hCHi9pzZjxwXw">
            Fortsatt forskning på narkotikaområdet är viktig. Framför allt
            är det viktigt att forska för att få fram effektiva behandlingsmetoder.
            Anslagen till forskning på detta område har höjts. För att få
            fram fler forskare är det angeläget att prioritera doktorandtjänster
            inom detta område. Det finns i dag ingen myndighet som har det
            samlade ansvaret för att systematiskt samla in och informera om
            olika forskningsprojekt. Socialsty- relsen eller centralförbundet
            för alkohol- och narkotikainformation (CAN) bör ges detta ansvar.
            Samhället måste med alla tillgängliga resurser visa sin kompromisslöshet
            mot narkotikan för att vi som enskilda människor skall kunna ta
            vårt ansvar i kampen mot narkotikan.
          </p>
          <p xml:id="i-WLEwapzwB1MoHDN8XUEbJU">
            Hemställan
          </p>
          <p xml:id="i-Rz7hEUyME9h4vUvyWFjuqq">
            Vi yrkar därför” 1. attriksdagen hos regeringen hemställer att
            en bred aktionskam- panj mot narkotikabruket genomförs i enlighet
            med vad som anförts i motionen, 2. attriksdagen hos regeringen
            begär en översyn av lagstiftningen så att nya preparat med narkotiska
            effekter snabbare kan registreras som narkotika, 3. attriksdagen
            hos regeringen begär förslag om legala möjlighe- ter till frivillig
            kontraktsvård enligt vad i motionen anförts.
          </p>
          <p xml:id="i-FXHv6hGTk6UXAtm7ZnMSoE">
            + Se även motionerna 1982/83:838-842.
          </p>
          <pb facs="riksdagen-motions-pdf/data/198283/mot_198283__837/mot_198283__837-010.pdf"/>
          <fw xml:id="i-AmdP8bojYqPXfY7tCfWW1p">
            Mot. 1982/83:837 19
          </fw>
          <p xml:id="i-CVoWGdjGKQDAYtYFAqSN8F">
            Stockholm den 21 januari 1983
          </p>
          <p xml:id="i-V3JoP1G5Yxpifj2go6DVHd">
            OLA ULLSTEN (fp)
          </p>
          <p xml:id="i-WhEZ691BBwKEzeknokZ678">
            JÖRGEN ULLENHAG (fp) KERSTIN EKMAN (fp) KARIN AHRLAND (fp) KARL
            ERIK ERIKSSON (fp) BJÖRN MOLIN (fp) JAN-ERIK WIKSTRÖM (fp)
          </p>
          <p xml:id="i-TkBNsNyWkQtHadDGJLpRS1">
            ROLF WIRTÉN (fp) RUNE ÅNGSTRÖM (fp)
          </p>
        </div>
      </div>
    </body>
  </text>
</TEI>
