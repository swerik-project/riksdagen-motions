<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-02483">
  <teiHeader>
    <fileDesc>
      <titleStmt>
        <title>Köp och försäljning av häst och levande djur i konsumentköplagen (KkL)</title>
        <author corresp="i-TigPaPfe7eBTgfMXr1phgo i-PyuBrn6sPrF8RQEvmB9xdP">av Mats Green och Cecilia Widegren (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2483 av Mats Green och Cecilia Widegren (båda M)</title>
          <idno type="rdwebb">H4022483</idno>
          <rs type="number">2483</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H4022483/text</ref>
          <ref type="dokument_url_html">http://data.riksdagen.se/dokument/H4022483</ref>
          <ref type="dokumentstatus_url_xml">http://data.riksdagen.se/dokumentstatus/H4022483</ref>
          <ref type="docx">http://data.riksdagen.se/fil/AEBBD878-83B3-4516-A63B-8C6B4A1DBC26</ref>
          <ref type="pdf">http://data.riksdagen.se/fil/74D08C96-6583-4631-A695-370F4894D068</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BiqjXZCTMDMDL54kg2cJ4P" type="signed"/>
        <correspContext corresp="i-BiqjXZCTMDMDL54kg2cJ4P">
          <note type="signatory" corresp="i-TigPaPfe7eBTgfMXr1phgo"/>
          <note type="signatory" corresp="i-PyuBrn6sPrF8RQEvmB9xdP"/>
        </correspContext>
        <correspAction xml:id="i-QTTtSmfwp9r31wLCykyjpu" type="submitted">
          <date when="2016-10-05"/>
          <time when="12:42:51"/>
        </correspAction>
        <correspAction xml:id="i-AYyWEqvRfL3wKAmX2opRNC" type="reviewed">
          <date when="2016-10-05"/>
          <time when="15:44:28"/>
        </correspAction>
        <correspAction xml:id="i-22ddBmXsaoH9KVB11s1F5y" type="referred">
          <date when="2016-10-14"/>
        </correspAction>
        <correspAction xml:id="i-FRvcekiccXczHdcRevWxpv" type="assigned">
          <date when="2018-06-12"/>
          <time when="16:13:57"/>
        </correspAction>
        <correspContext corresp="i-FRvcekiccXczHdcRevWxpv">
          <ref type="assignedTo">Civilutskottet</ref>
        </correspContext>
        <correspAction xml:id="i-2ccPFuGowiaCbvXyYTPaBm" type="behandlas_i"/>
        <correspContext corresp="i-2ccPFuGowiaCbvXyYTPaBm">
          <ref type="uppgift">2016/17:CU12</ref>
          <ref type="ref_dok_id">H401CU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU12</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:2483 av Mats Green och Cecilia
          Widegren (båda M) Köp och försäljning av häst och levande djur
          i konsumentköplagen (KkL)
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Q1dxJsAJUgiZxEX2sB2omz">
            Förslag till riksdagsbeslut
          </head>
          <list style="ol">
            <item xml:id="i-eknjfvDsdadPNb2ZYJR5a">
              Riksdagen ställer sig bakom det som anförs i motionen om att
              se över konsumentlagstiftningen så att regler för försäljning
              av hästar och övriga levande djur skiljs från regler för försäljning
              av andra varor och tillkännager detta för regeringen.
            </item>
            <item xml:id="i-KPfbYMjTbcjJtVtMnxb6un">
              Riksdagen ställer sig bakom det som anförs i motionen om att
              det omgående bör införas ett moratorium så att fel i onödan inte
              längre behöver drabba fler djurägare och tillkännager detta för
              regeringen.
            </item>
            <item xml:id="i-R7Y22YiYDsjdB1VxMSpg3p">
              Riksdagen ställer sig bakom det som anförs i motionen om att
              det bör göras ett internationellt utvärderingsarbete som kommer
              ny svensk lagstiftning till del då avelsarbete och försäljning
              av djur från Sverige är en viktig export som ska ha lika villkor,
              och detta tillkännager riksdagen för regeringen.
            </item>
            <item xml:id="i-QzKrvzFyh7SNCcciYPivuj">
              Riksdagen ställer sig bakom det som anförs i motionen om att
              det i ny lagstiftning bör tas in erfarenheter från drabbade djurägare
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-GwPmms2gMPDqNm3QJdLxdK" type="h1">
            Motivering
          </head>
          <p xml:id="i-GdLyopeAsY81vRP7ui7x6F">
            Svensk hästuppfödning är väl ansedd i världen, svenskfödda hästar
            exporteras utomlands där de skördar fina framgångar och uppfödning
            av hästar utgör även en av grundbultarna i den svenska hästnäringen.
            Uppfödning av hästar betyder också mycket för samhället i stort
            i form av arbetstillfällen, glesbygdsföretagande, öppna landskap
            m.m. För tillfället befinner sig dock uppfödare i en mycket svår
            situation när det gäller en av deras mest centrala verksamhetsdelar
            – försäljning av hästar.
          </p>
          <p xml:id="i-Lw7dKxsnGkeS3akQncUxp4">
            Svensk hästnäring, speciellt den stora ridhästsektorn, utgörs
            i huvudsak av människor som använder hästen för hobbyverksamhet
            eller andra rekreationsändamål. Det innebär att den främsta marknaden
            för svenska hästuppfödare finns bland privatpersoner, samtidigt
            som majoriteten av uppfödarna bedriver näringsverksamhet. Vid
            försäljning av en häst mellan en näringsidkare och en privatperson
            är det idag konsumentköplagen (KkL) som styr köpet samt en eventuell
            reklamation. KkL är utformad för att skydda privatpersoner som
            i handel med näringsidkare kan vara mycket utsatta.
          </p>
          <p xml:id="i-V7HJbGpVHoVZnmgaJdtHYq">
            Den nuvarande utformningen kan dock innebära oproportionerliga
            konsekvenser för näringsidkare vid handel med levande djur. Problematiken
            medför att många hästuppfödare för närvarande är högst tveksamma
            inför att sälja hästar till privatpersoner. Utan en förändring
            innebär detta att svenska uppfödare står inför en högst reell
            risk att förlora sin största marknad – försäljning till privatpersoner.
            Fortsätter den nuvarande trenden avstannar svensk hästuppfödning
            och det riskerar medföra ett flertal negativa långtidseffekter
            som exempelvis minskat landsbygdsföretagande, uteblivna intäkter
            för näringen och förlorade arbetstillfällen.
          </p>
          <head xml:id="i-U1vJMJ94poc8Czw8BqW4d7" type="h2">
            Konsumenträtten
          </head>
          <p xml:id="i-yzdsx1STM1ysqRnAkFVyg">
            KkL och konsumenttjänstlagen (KtjL) är två av de lagar som syftar
            till att skydda konsumenter, dvs. privatpersoner, i avtalsförhållande
            mellan näringsidkare.
          </p>
          <p xml:id="i-6Vy4F8ByPXH8n72WNWnGsR">
            Näringsidkare definieras på samma sätt i båda lagarna: fysisk
            eller juridisk person som handlar för ändamål som har samband
            med den egna näringsverksamheten.
          </p>
          <p xml:id="i-AiM8xZrHUbgRxKwD6VUou4">
            Konsument definieras som: en fysisk person som handlar huvudsakligen
            för ändamål som faller utanför näringsverksamhet.
          </p>
          <p xml:id="i-NURHCNrFGaFMg3i84ft7zZ">
            Lagarna har tydliga inbördes skillnader när det kommer till konsumentens
            skyddsbehov. En person som bedriver verksamhet kan anses som näringsidkare
            vid såväl försäljning av en vara (häst) som vid utövande av tjänst
            (t.ex. tillhandahållande av boxplats för häst). En person som
            gör affärer med nämnde näringsidkare är enbart skyddad av konsumenträttsliga
            skyddsregler i förhållande till köpet, däremot inte när/om den
            köpta varan (det levande djuret – hästen) ska förvaras hos näringsidkaren.
            I KtjL är förvaring av levande djur nämligen undantaget från lagens
            tillämpningsområde, vilket är en jämförelse som också enligt vår
            mening ska göras gentemot KkL.
          </p>
          <head xml:id="i-8RPui1NnVGj6MKe7K83wRj" type="h2">
            Näringsidkaren
          </head>
          <p xml:id="i-LrGCUUtDeHP2b1MEfZ7VKQ">
            Som KkL är utformad idag får näringsidkaren en direkt svag ställning
            i förhållande till konsumenten i de fall den köpta varan påstås
            vara felaktig. Näringsidkaren har då ensam fullt ansvar för att
            påvisa fel som visar sig inom sex månader från köpet inte fanns
            vid avlämnandet. Ett förhållande som inte är tillämpbart på levande
            djur som ständigt förändrar sig vid exempelvis miljöombyte eller
            nya hanterings- eller träningsrutiner.
          </p>
          <p xml:id="i-LgN9WhqtNSwzFKJeUGR6G9">
            Näringsidkare kan dessutom vara tvungen att rättsligt förhålla
            sig olika till sin näringsverksamhet. En näringsidkare som föder
            upp hästar är ofta en person som bedriver uppfödning i mindre
            skala och i många fall säljer ett eller ett par djur om året.
            Uppfödaren räknas ofta i dessa situationer inte som näringsidkare
            annat än i civilrättslig mening och inte i skatterättsligt hänseende.
            Uppfödaren anses nämligen bedriva hobbyverksamhet i skatterättslig
            mening men drabbas ändå av de tvingande reglerna i KkL genom att
            i denna lag anses vara näringsidkare.
          </p>
          <head xml:id="i-PK7iBdBPPTmeqLFw4aBGFE" type="h2">
            Varan
          </head>
          <p xml:id="i-HqgoW9Q8w283o12gj1nrbe">
            KkL är tillämplig på lös egendom och borde i praktisk mening
            främst avse konsumtionsvaror som t.ex. tv-apparater, bilar och
            kylskåp. I förarbetet till KkL diskuterades omfattningen av vilka
            varor som skulle ingå i KkL. Slutsatsen blev att KkL skulle omfatta
            samma varor som köplagen (KöpL), dvs. köp av lös egendom.
          </p>
          <p xml:id="i-C8bDvPNJWMmEc86a6vG3wL">
            Man kan notera att bl.a. bostadsrätter, värdepapper och aktier
            undantagits från KöpL. Av förarbetet till KöpL framgår att det
            inte borde vara lämpligt att ha samma avbeställningsregler när
            det gäller aktier och bostadsrätter som för övrig lös egendom
            samt att reglerna om avhjälpande (dvs. eventuell åtgärd för att
            återställa varan i driftsdugligt skick efter ett fel) inte går
            att tillämpa på köp av lös egendom med vissa rättigheter.
          </p>
          <p xml:id="i-AqEguyvypcRDdSbMP9pFsG">
            Som vi påpekar saknas det en utredning som behandlar frågan om
            köp av levande djur. I 20 a §, KkL anges som huvudregel att fel
            som visar sig inom sex månader ska anses ha funnits vid tiden
            för avlämnandet. Undantagna är fall då detta är ”oförenligt med
            varans eller felets art” vilket främst tar sikte på köp av livsmedel.
            Det borde vara en naturlig slutsats att levande djur kan jämföras
            med vissa livsmedel, som också är i allra högsta grad föränderliga
            till sin natur. Livsmedel är inte möjliga att återlämna i oförändrat
            skick några månader efter köpet och det borde heller inte vara
            möjligt med levande djur på samma sätt som sker idag. Samma undantag
            som gäller för livsmedel borde alltså kunna gälla även för levande
            djur, då djur i likhet med livsmedel genomgår förändringar till
            skillnad från mer traditionella konsumtionsvaror.
          </p>
          <head xml:id="i-EGkfY9bBkF8DWT7HP6TWpD" type="h2">
            Djurskydd
          </head>
          <p xml:id="i-RQqnAPhYuhvQN1utriZX4a">
            Sverige har en av världens starkaste djurskyddslagstiftningar
            som säkerställer ett gott djurskydd och som innebär att de flesta
            djur lever under mycket goda förhållanden. Det förekommer dock
            att djurskyddet i vissa fall får stå tillbaka när ekonomiska intressen
            väger tyngre. En sådan situation kan vara när ett djur av någon
            anledning inte går att använda för det ändamål köparen avsett
            och denne hävdar att det föreligger ett köprättsligt fel. Många
            gånger försöker då köparen att häva köpet genom att en veterinär
            förklarar djuret obrukbart för de syften köpet var tänkt samtidigt
            som eventuellt inte hästen brukas på ett korrekt sätt.
          </p>
          <p xml:id="i-XX8JD8nhSG3TJMJCCZ8mZn">
            2010 genomfördes ett projekt inom ramen för Jordbruksverkets
            satsning på livskraftigt hästföretagande. Projektets resultat
            visade att en mängd hästar far illa vid situationer som uppstår
            när en köpare vill lämna tillbaka sin häst för att den inte upplevs
            hålla den standard eller motsvarar de förväntningar som avtalades
            vid köpet. Det förekommer att hästar medvetet tränas och/eller
            tävlas med på ett sådant sätt så att skador uppkommer. Detta för
            att köparen av någon anledning inte är nöjd med hästen och vill
            ha en orsak att häva köpet.
          </p>
          <p xml:id="i-D7N3ayv7vmTdHFqxssvv9y">
            Säljaren kan då bli tvungen att betala tillbaka köpeskilling
            och även stå för de kostnader som köparen haft under tiden som
            djuret inte gått att använda. Om köparen dessutom haft veterinär-
            och vårdkostnader så kan skadestånden bli mycket höga. Detta kan
            ske trots att djurets skador kan ha uppkommit genom köparens hantering
            trots att detta inte kan härledas vid en undersökning i efterhand.
          </p>
          <head xml:id="i-DqtLVDttYQp22iXsMan2bj" type="h2">
            Undanta levande djur ifrån KkL
          </head>
          <p xml:id="i-96D4yd5cn4cYPpTLWgSXUa">
            Det finns mot bakgrund av det vi redogjort för ovan ett tydligt
            behov av att undanta köp av levande djur från konsumentlagstiftningen.
            De utredningar inom området köp av levande djur som gjorts de
            senaste åren har alla pekat på samma problematik. KkL i sin nuvarande
            form är inte anpassad till köp av levande djur, oavsett om djuret
            är en häst, hund eller katt. Köprättens regler om fel i vara tar
            inte hänsyn till varor som under sin livstid förändras på ett
            sätt som inte alltid kan förutses. Fel som uppstår på levande
            djur kan bero på andra orsaker än de som lagstiftningen syftar
            till att skydda konsumenten ifrån och avhjälpande av fel och omleverans
            är inte möjligt avseende levande djur.
          </p>
        </div>
        <div type="motSignatures">
          <list>
            <item xml:id="i-2wLSSAQ1mirKcwCLDzEKFq">
              Mats Green (M)
            </item>
            <item xml:id="i-KKA5ciUzsbesJLnXYork3L">
              Cecilia Widegren (M)
            </item>
          </list>
        </div>
      </div>
    </body>
  </text>
</TEI>
