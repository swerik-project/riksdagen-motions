<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--fk--00545">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__545/mot_1968__fk__545-001.pdf"/>
      <fw xml:id="i-E6N9BPWf33MTdStWG6sYM7">
        Motioner i Första kammaren, nr 545 år 1968 3
      </fw>
      <div xml:id="i-Vg3gSqnuXsNZ7PUbcJuZvS" type="motHeader">
        <div xml:id="i-2wXDHTmnx8fLHFV4Ld4ygq" type="motTitle"/>
        <div xml:id="i-TzkD4DR8BEejricicn8jua" type="motSubmissionInfo"/>
      </div>
      <div xml:id="i-DKwv3FCeihVL6Lo9RF4K1j" type="motBody">
        <div xml:id="i-Fg7wLFNW8M8ntuS3KVPKfj">
          <p xml:id="i-CF8be8kBhGKP9ZB9bM1rAW">
            Nr 545
          </p>
          <p xml:id="i-REhyd7EBWCZUD4ZYE8VBvG">
            Av herr Wallmark m. fl., angående den fortsatta utbyggnaden av
            stockholmsuniversitetet vid Frescati.
          </p>
          <p xml:id="i-Pn2XsG1uN5ezb1PM1LPs3M">
            (Lika lydande med motion nr 668 i Andra kammaren)
          </p>
          <p xml:id="i-Ly9os5kVhJZZiuUTc4XVEr">
            Genom riksdagens beslut i enlighet med Kungl. Maj:ts proposition
            nr 106 år 1959 angående ombildning av Stockholms högskola till
            universitet m.m. avgjordes frågan om Stockholms universitets framtida
            utbyggnad. Enligt detta beslut skulle frescatiområdet i stadsdelen
            Brunnsviken tas i anspråk för denna utbyggnad. Planeringsarbetet
            som påbörjades 1960 hade som utgångspunkt att studerandeantalet
            inte skulle överskrida 10 000. En- ligt en i propositionen återgiven
            prognos beräknades antalet studenter år 1965 till 7 900. Det visade
            sig emellertid snart, att i dessa kalkyler den fram- tida studenttillströmningen
            grovt hade underskattats. Antalet studenter 1965 blev så högt
            som 14 920, dvs. nära nog dubbla det beräknade antalet. Mot bakgrund
            härav och på grundval av 1963 års universitets- och högsko- lekommittés
            beräkningar fastställdes i enlighet med Kungl. Maj:ts pro- position
            nr 141 år 1965 angående utbyggnaden av universitet och högsko-
            lor nya ramtal. Enligt dessa skulle Frescati-universitetet dimensioneras
            efter ett studerandeantal på 15 000, vilket beräknades vara uppnått
            i början på 1970-talet. Också denna prognos har emellertid visat
            sig underskatta ut- vecklingens hastighet. Det nya ramtalet överskreds
            redan under år 1966, då antalet studenter vid Stockholms universitet
            beräknas ha uppgått till 16 500—17 000. Enligt planerna skulle
            inflyttningen till Frescati-universitetet ha genom- förts 1972/73.
            Enligt ett tidsschema som framlagts av byggnadsstyrelsen, vilken
            har att genomföra utbyggnaden, kan detta emellertid inte ha skett
            före 1975. En försening på två år har alltså uppstått. Föreliggande
            beräk- ningar om den fortsatta studenttillströmningen under de
            närmaste åren pekar mot att ytterligare förseningar kan bli oundvikliga.
            Några nya prognoser rörande studerandeantalet vid Stockholms universitet
            under 1970-talet finns visserligen inte. Inom statistiska centralbyrån
            har emellertid gjorts beräkningar av det totala antalet universitetsstuderande
            1975/76. Om man på grundval av dessa siffror uppskattar antalet
            studen- ter vid Stockholms universitet med aktuella relationstal
            torde man kunna få en god uppfattning om storleksordningen. Om
            man antar att Frescati-uni- versitets andel av det totala studentantalet
            blir densamma som vad U 63
          </p>
          <pb facs="riksdagen-motions-pdf/data/1968/mot_1968__fk__545/mot_1968__fk__545-002.pdf"/>
          <fw xml:id="i-4gESGaAhhz38oSivzy2nG5">
            4 Motioner i Första kammaren, nr 545 år 1968
          </fw>
          <p xml:id="i-Jbt89uk4jjhdxKv28io5Gy">
            beräknat för de filosofiska fakulteterna, kan studerandeantalet
            beräknas till 21 000 1975/76; om andelen blir vad den nu är för
            de filosofiska fakulte- terna, blir antalet omkring 25 000. Frescati-universitetet
            skulle alltså enligt dessa beräkningar ha upp till 10 000 fler
            studerande än för vad det nu är projekterat. Detta torde få som
            följd, att som ovan antytts ytterligare förse- ningar blir oundvikliga
            såvitt särskilda åtgärder ej vidtages. De samhällsve- tenskapliga
            institutionerna, som enligt byggnadsstyrelsen inflyttningsplan
            skall komma till Frescati 1970, hade redan 1965 ett studerandeantal
            som översteg planeringsramen. För att lösa deras utrymmesproblem
            kan det så- lunda bli nödvändigt att taga i anspråk lokaler som
            är avsedda för andra institutioner med en förskjutning av tidsschemat
            som följd. För de huma- nistiska institutionerna, som enligt planerna
            skall flytta in 1971, är situatio- nen densamma. De matematisk-naturvetenskapliga
            institutionerna, som enligt utflyttningsplanen först mellan 1973
            och 1975 skall överföras till Frescati, kan det därför bli nödvändigt
            att låta kvarstanna i innerstaden tills ytterligare lokaler hunnit
            iordningställas, varigenom universitetet ännu under åtskilliga
            år får förbli splittrat. Den här skisserade utvecklingen måste
            bedömas som olycklig, varför åt- gärder snarast bör vidtagas för
            att i möjligaste mån förhindra ytterligare försening. I enlighet
            med vad som ovan anförts hemställes, att riksdagen i skrivelse
            till Kungl. Maj:t måtte hemställa att Kungl. Maj:t förelägger
            riksdagen förslag om fortsatt ut- byggnad av Frescati-universitetet
            samt eljest vidtager de åt- gärder som erfordras för att förhindra
            ytterligare försening av Stockholms universitets utflyttning till
            Frescati.
          </p>
          <p xml:id="i-N3yCNoLb1yV5VriUgNd2Uz">
            Stockholm den 26 januari 1968 Gunnar Wallmark (h) Henrik Åkerlund
            (h) H. Bertil Lidgard (h)
          </p>
          <p xml:id="i-Fy1Tpsx3vHY4CnatdzRBhA">
            Ingrid Diesen (h) Mary Hultell (h)
          </p>
        </div>
      </div>
    </body>
  </text>
</TEI>
