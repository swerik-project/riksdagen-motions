<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0775/mot_199899_MJ_0775-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MIJ775 MJI775
          </p>
          <p>
            Motion till riksdagen 1998/99:MJ775
          </p>
          <p>
            av Inger Strömbom (kd) Allemansrätten
          </p>
          <p>
            Allemansrätten ger den enskilde rätt att vistas i skog och mark,
            en frihet under ansvar, en frihet att nyttja naturen men inte
            att utnyttja den. Denna sedvanerätt är unik för Sverige och den
            måste värnas. Allemansrätten kan dock missbrukas. Skador och olägenheter
            kan uppstå som följd av allmänhetens vistelse i naturen. Konsekvenserna
            för markägare och andra brukare har fått ökad upp- märksamhet
            under de senaste åren. Ridning och motorfordonstrafik i naturen
            är exempel på aktiviteter som kan medföra skador och olägenheter
            för jord- och skogsägare. Kommersiell verksamhet på annans mark
            har varit föremål för rättslig prövning, det s k forsränningsfallet.
            Högsta Domstolen avgjorde målet till markägarens fördel, men uttalade
            samtidigt att det inte föreligger hinder mot att allemansrätten
            utnyttjas kommersiellt. Detta uttalande innebär att rätts- läget
            endast kan ändras genom lagstiftning. Naturvårdsverket fick i
            uppdrag att redovisa praktiska åtgärder för att komma till rätta
            med problemen med kommersialiseringen av allemansrätten. Något
            konkret förslag presenterades inte. Inte heller i Miljöbalken
            finns skydd mot att allemansrätten utnyttjas på detta sätt. Markägarens
            rätt är här närmast försvagad. Det kommersiella missbruket av
            allemansrätten är en äganderättslig fråga
          </p>
          <p>
            av stor principiell betydelse. Den berör alla markägare. Kommersiell
            verk- samhet på annans mark med åberopande av allemansrätten bör
            inte vara tillåten utan tillstånd av och avtal med markägaren.
            Detta bör tillgodoses genom ändring i lagstiftningen.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen hos regeringen
            begär förslag till kompletteringar av lagstiftningen om allemansrätten
            i enlighet med vad som i motionen anförts.
          </p>
          <p>
            Stockholm den 27 oktober 1998
          </p>
          <p>
            Inger Strömbom (kd)
          </p>
        </div>
      </div>
    </body>
  </text>
</TEI>
