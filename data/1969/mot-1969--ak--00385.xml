<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__385/mot_1969__ak__385-001.pdf"/>
      <fw xml:id="i-AJ7dcdvGaPZ82SVkRes1eE">
        Nr 385—386 Motion i Andra kammaren, nr 385 år 1969 1
      </fw>
      <div type="motHeader" xml:id="i-Hp2Wkx5MSSNJvCgAUnJ52P">
        <div type="motTitle" xml:id="i-N9a3XgziKkXNvAr7miwXjS"/>
        <div type="motSubmissionInfo" xml:id="i-ThcMYrJLaGDEK5VVkfY8zh"/>
      </div>
      <div type="motBody" xml:id="i-4tKqgWLCw7LabUBwcZmV9Z">
        <div xml:id="i-4f2c826snWdCzLNmHgiL4T">
          <p xml:id="i-GZn1Q9nUf3xAsSgbHMfgU7">
            Nr 385
          </p>
          <p xml:id="i-GQPuWjMVH4SMy7guqd7fBH">
            Av herr Wedén m. fl., om ett näringspolitiskt program för Norr-
            land.
          </p>
          <p xml:id="i-KNH6ykpWVJXUQ8qAoRwadE">
            (Lika lydande med motion nr 334 i Första kammaren)
          </p>
          <p xml:id="i-Ki8EbtADWT1dQGP4gpBFat">
            Motionens innehåll
          </p>
          <p xml:id="i-RMxYvZHroNFnNTsCWrdEGo">
            I denna partimotion från folkpartiet föreslår vi en regional
            planering för Norrland som inte gör halt vid länsgränserna samt
            att ett näringspolitiskt program utarbetas på grundval av denna
            utvecklingsplan. Detta program bör undan för undan uppföljas med
            konkreta åtgärder. Vi framhåller särskilt den mycket ogynnsamma
            utvecklingen i Norrlands inland. Den kan inte motverkas med små
            tillfälliga punktåtgärder utan kräver en planmässig politik. För
            att åstadkomma större tro på framtiden i dessa bygder bör staten
            garantera att ett antal stödjepunkter i inlandet skall bestå och
            erhålla resur- ser för att ge befolkningen en hygglig service.
            Vi framför även vissa synpunkter med anledning av de erfarenheter
            som vunnits av den hittills bedrivna lokaliseringspolitiken. En
            omprövning bör ske av politikens medel, och vissa generella åtgärder
            bör prövas för att för- bättra klimatet för näringslivet i Norrland.
            Vidare hävdar vi att för att främ ja ett differentierat arbetskraftsutbud
            i Norrland behövs en mera omfattande utbyggnad av den högre utbildningen.
            Vi behandlar också kommunikations- frågor och transportkostnader.
            Behovet av en regional utvecklingsplan för Norrland och ett därpå
            grundat näringspolitiskt program som underlag för en långsiktig
            och målmedveten norrlandspolitik är enligt vår mening uppenbart.
            Med hänsyn till den betydelse som jord- och skogsbruket samt turismen
            har för Norrland är det självklart att dessa näringar kommer att
            utgöra viktiga inslag i ett sådant näringspolitiskt program.
          </p>
          <p xml:id="i-VKGDSxQvpGeaLwbZnmFYx4">
            Befolkningsutvecklingen i Norrland
          </p>
          <p xml:id="i-TubZrRCFgPLCm9DrcBrKaw">
            Som en följd av i första hand de olika utvecklingsdragen i näringslivet
            har länen haft skilda tendenser vad beträffar befolkningsutvecklingen.
            De mest industrialiserade och urbaniserade länen har kännetecknats
            av en betydande
          </p>
          <p xml:id="i-HYaFCqC53L5gSeLFUXpRqe">
            1 Bihang till riksdagens protokoll 1969. 4 saml. Nr 385—386
          </p>
          <pb facs="riksdagen-motions-pdf/data/1969/mot_1969__ak__385/mot_1969__ak__385-002.pdf"/>
          <fw xml:id="i-9dZHxKNdFYwmVPR3XYed7k">
            2 Motion i Andra kammaren, nr 385 år 1969
          </fw>
          <p xml:id="i-MwC9qxXnqNRmmjeoc3DuJg">
            folkmängdstillväxt under de senaste decennierna, medan de mera
            jordbruks- betonade länen präglats av stagnation eller tillbakagång.
            Detta beror på de vidtagna och i de flesta fallen nödvändiga rationaliseringsåtgärderna
            inom jord- och även under senare tid skogsbruket. SCB:s folkmängdssiffror
            vid årsskiftet 1968—1969 visar att folkmängden i samtliga norrlandslän
            återigen minskat kraftigt. Norrlandslänen har präg- lats av en
            sådan negativ befolkningsutveckling sedan årtionden. Ingenting
            talar i dag mot att denna utveckling fortsätter. Näringslivsprognoserna
            visar en kraftig sysselsättningsnedgång inom de areella näringarna.
            Under perioden 1960—1975 beräknas den till 39 9/o. Den kraftigaste
            procentuella nedgången i sysselsättningen i jord- och skogsbruk
            kommer att drabba Norrland, särskilt inlandet och Tornedalen.
            Inlandets problem är framför allt att det nästan helt saknar de
            expansiva näringsgrenar som skulle kunna kompensera sysselsättningsminskningen
            i de traditionella basnäringarna jord- och skogsbruk. Då den hittills
            bedrivna statliga lokaliseringsverksamheten huvudsakligen fungerat
            som ett stöd åt redan befintliga expansiva företag har den inte
            kunnat väsentligen påverka utvecklingen i inlandet. Som exempel
            kan nämnas att länsstyrelsen i Västerbottens län i sitt för- slag
            till befolkningsramvärden förutsätter att drygt 2 300 nya arbetstillfällen
            i basnäringarna måste tillföras Lycksele A-region under tiden
            fram till 1980. Annars kan den prognostiserade befolkningen inte
            försörjas. Årligen skulle således cirka 180 nya arbetstillfällen
            i basnäringarna erfordras i regionen, vilket kan jämföras med
            de 198 arbetstillfällen som beräknas tillkomma på grund av hittills
            fattade beslut inom lokaliseringspolitikens ram. Det finns ingen
            anledning att hoppas att de nu etablerade företagen i inlandet
            fram- deles i högre grad än hittills skulle kunna utnyttja de
            finansieringsmöjlig- heter som lokaliseringsstödet ger. Man vågar
            inte heller anta att lokaliserings- stödet i sin nuvarande utformning
            skulle i framtiden utöva större lockelse än hittills på företag
            i andra delar av landet. Följderna av sysselsättningsnedgången
            blir en betydande uttunning av inlandets befolkning med en omflyttning
            från inland till kustland som följd. En sådan uttunning skapar
            stora problem då det gäller att på ett ekonomiskt försvarligt
            sätt utnyttja de naturtillgångar och det realkapital i form av
            bostäder, serviceanordningar etc. som finns inom området och som
            från såväl den enskildes som samhällets synpunkt bör tillvaratas.
            Inom områden där uttunningen ännu icke gått så långt att ålders-
            och könsfördelningen blivit alltför ogynnsam kan däremot den goda
            tillgången på arbetskraft, som blir en följd av sysselsättningsminskningen
            i jord- och skogsbruk, tillsam- mans med outnyttjade naturtillgångar
            betraktas som två betydelsefulla grundfaktorer för näringslivets
            fortsatta utveckling. Detta kan anses moti- vera att det vidtas
            särskilda åtgärder för att främja näringslivets utveckling där.
          </p>
          <pb facs="riksdagen-motions-pdf/data/1969/mot_1969__ak__385/mot_1969__ak__385-003.pdf"/>
          <fw xml:id="i-67bXQCyPpcxsMXWXupDmfG">
            Motion i Andra kammaren, nr 385 år 1969 3
          </fw>
          <p xml:id="i-Vp3vHy1JbmjFhCpfYsw5up">
            Arbetsmarknadssituationen — några exempel
          </p>
          <p xml:id="i-FUyeZ1yfm1ccQnWSJ2BezP">
            Arbetslöshetssiffrorna visar tydligt att Norrland och även Övriga
            skogslän är särskilt hårt drabbade av arbetslösheten. Det är också
            tydligt att de tecken till en uppgång i konjunkturen som kunnat
            konstateras i andra delar av landet inte har någon motsvarighet
            i Norrland. I hela landet utom Norrland hade arbetslösheten den
            11 november 1968 minskat med nära 2 200 i jäm- förelse med samma
            tid året innan, medan den i Norrland hade ökat med nära 2000 under
            samma tid. Vid september månads mitt hade storstadslänen — Stockholms,
            Malmöhus, Göteborgs och Bohus län — 16 662 lediga platser och
            7 225 anmälda arbets- lösa. Det betyder att de hade 230 lediga
            platser på 100 arbetslösa. Skogslänen — Värmlands och Kopparbergs
            län samt norrlandslänen — hade vid samma tidpunkt 4 398 lediga
            platser och 12 887 anmälda arbetslösa, vilket innebär att i dessa
            län fanns endast 34 lediga platser på 100 arbetslösa. Den 11 no-
            vember 1968 fanns i norrlandslänen 13139 anmälda arbetslösa, medan
            antalet platser uppgick till 2 510, d.v.s. det fanns endast 19
            lediga platser på 100 arbetslösa. I hela landet utom Norrland
            fanns vid samma tidpunkt 26 432 anmälda arbetslösa och 32 125
            lediga platser, d.v.s. 122 lediga plat- ser på 100 arbetslösa.
            Enbart i Norrbotten fanns i november 4 084 registrerade arbetslösa
            — en ökning med 349. Det finns ingenting som tyder på att situationen
            kommer att förändras. Tvärtom räknar man med att vintern kommer
            att medföra ännu högre arbetslöshetssiffror.
          </p>
          <p xml:id="i-NJPh9EjpESPTJnsGNTb5zH">
            Situationen i inlandet
          </p>
          <p xml:id="i-7PXLA8eyrzieZrncNhQJH7">
            Av arbetslöshetsstatistiken framgår tydligt att särskilt befolkningen
            i Norr- lands inland burit en orimligt stor del av den börda som
            orsakats av kon- junkturnedgången och strukturrationaliseringen
            inom näringslivet. För hela landet visar arbetslöshetssiffrorna
            för december en svag nedgång i jämförelse med samma månad 1967
            — i Norrlands inland visar siffrorna en kraftig ökning. I Haparanda/Kalix
            A-region har arbetslösheten sedan december 1967 stigit med 24
            procent, i Östersunds A-region med 42 procent. Antalet lediga
            platser visar minskning i Östersund, medan antalet är oförändrat
            sedan december 1967 i Haparanda/Kalix. Medan det i hela landet
            fanns 106 lediga platser på 100 arbetslösa, fanns det i Östersund
            23, i Lycksele 8 och i Haparanda/Kalix A-region 4 lediga platser
            på 100 arbetslösa. Dessa siffror visar tydligt att situationen
            är allvarlig. Lokaliseringspoliti- ken som haft viss betydelse
            för hela stödområdet har inte kunnat lösa in- landets problem.
            Betingelserna för industriell verksamhet är sämre i inlan- det
            än i kustbygden. Vill man ha industri till inlandet måste därför
            ett kraf- tigare stöd utgå till denna del av stödområdet. I viss
            utsträckning har detta varit fallet: arbetsmarknadsstyrelsen har
            medgivit större bidrag vid lokali-
          </p>
          <pb facs="riksdagen-motions-pdf/data/1969/mot_1969__ak__385/mot_1969__ak__385-004.pdf"/>
          <fw xml:id="i-U6TDBhYad68RstcprDBoLP">
            4 Motion i Andra kammaren, nr 385 år 1969
          </fw>
          <p xml:id="i-Phq6e7bu8DUh5Jq2iKPMnj">
            sering i inlandet än vad som utgått genomsnittligt. Det är naturligtvis
            möj- ligt att ännu mer markera denna skillnad till inlandets förmån.
            Tyvärr måste man utgå ifrån att inte ens en rätt betydande ökning
            av lokaliseringsstödet till företag i inlandet kommer att få någon
            större effekt. Hindren för lokaliseringspolitiken i dessa tätorter
            är nämligen inte enbart eller ens till huvudsaklig del av ekonomisk
            natur. Det torde vara svårt att påvisa att det inte ens med förstärkt
            lokaliseringsstöd är möjligt att i inlan- dets tätorter bedriva
            en lönande tillverkningsindustri, medan detta är möjligt i kustbygden
            med ett mindre lokaliseringsstöd. En del av det motstånd man har
            att övervinna när det gäller att lokalisera företag till inlandet
            kan bero på att dessa områden saknar industriell miljö och naturligtvis
            också på en okunnighet om förhållandena som gör att svårigheterna
            överdrivs. Men en betydande del av skulden till att lokaliseringspolitiken
            inte lyckats i inlandet torde emellertid böra tillskrivas det
            förhållandet att man är osäker om inlandstätorternas framtid.
            Det förefaller troligt att utflyttningen från dessa glesbygder
            kommer att fortsätta, kanske i snabbare takt, och därmed försvagas
            också tätorterna inom området och deras möjligheter att erbjuda
            en godtagbar service utan alltför stora uppoffringar av den kvarboende
            be- folkningen blir mindre. En sådan osäkerhet om framtiden är
            en dålig jord- mån för initiativ av ortens egna invånare, och
            den bidrar också till att av- skräcka företag på annat håll från
            att förlägga filialtillverkningar till dessa tätorter. Är detta
            antagande riktigt, framstår det som särskilt angeläget att vidtaga
            åtgärder för att övervinna denna osäkerhet om framtiden. Det kan
            ske endast på ett sätt: statsmakterna måste uttryckligen garantera
            dessa tätorters fram- tid genom att avgiva ett klart löfte om
            att ett antal stödjepunkter i inlandet skall erhålla det stöd
            de behöver för att fylla sin uppgift och ge en god service, även
            om avfolkningen fortsätter och de berörda kommunernas eko- nomi
            därigenom ytterligare försvagas. Staten måste ge bindande garantier
            och i handling visa att det ligger allvar bakom utfästelserna.
            Ett riksdagsbeslut av det slag som här antytts överensstämmer
            med det halva löfte om särskilt stöd till inlandets tätorter som
            regering och riksdag avgav hösten 1964 i samband med beslutet
            om statens lokaliseringspolitik. Det har gått över fyra år sedan
            detta löfte avgavs, men några konkreta åt- gärder av betydelse
            har hittills inte vidtagits. Det är möjligt att en direkt utfästelse
            från statsmakterna om servicestöd till vissa stödjepunkter i inlåndet
            samt ett förstärkt lokaliseringsstöd kan medföra viss företagslokalisering
            till inlandet och därmed också förstärka kommunernas egna resurser
            och minska anspråken på statliga stödåtgärder. Om detta inte blir
            fallet, måste staten svara för en större andel av kostna- derna
            för den service som dessa tätorter bör erbjuda den kringboende
            befolk- ningen. Detta bör betraktas som en social åtgärd och en
            väsentlig jämlikhets- åtgärd. Samhället har ansvar för att befolkningen
            i dessa områden får leva under drägliga förhållanden.
          </p>
          <pb facs="riksdagen-motions-pdf/data/1969/mot_1969__ak__385/mot_1969__ak__385-005.pdf"/>
          <fw xml:id="i-PQWAMyB4GZA26F2A5bEAeR">
            Motion i Andra kammaren, nr 385 år 1969 5
          </fw>
          <p xml:id="i-GdujmvGsfAynjFd9QFYf2M">
            En garanti från statens sida om att stödjepunkter i inlandet
            skall bestå och erhålla stöd för att kunna fylla sin uppgift förutsätter
            att en plan upp- rättas över vilka orter som bör erhålla sådan
            garanti för framtiden. Efter- som osäkerheten påskyndar den negativa
            utvecklingen i Norrlands inland, är det angeläget att en sådan
            plan upprättas utan dröjsmål.
          </p>
          <p xml:id="i-6L8F5ENFDzZMu1AnMLvaVE">
            Lokaliseringspolitiken
          </p>
          <p xml:id="i-RUHKWwHbMr9CzMXSW9g3Ff">
            Den Jlokaliseringspolitik som bedrivits sedan budgetåret 1965/66
            har onek- ligen betytt en del för sysselsättningen i Norrland.
            Rent allmänt kan emel- lertid sägas att den åtminstone i ett viktigt
            avseende saknat klar målsättning. Avsikten har varit att öka sysselsättningen
            genom ökad industrialisering och därigenom göra området mindre
            beroende av de traditionella basnäringarna. I det avseendet har
            målsättningen varit klar. Däremot har man saknat en plan över
            vilka orter och regioner inom stödomådet som borde stödjas och
            byggas ut. Vi har i det föregående framhållit detta beträffande
            inlandet, men omdömet gäller också om kustområdet. Man har i stor
            utsträckning lagat efter läglighet. Första förutsättningen för
            att lokaliseringspolitiken skall ge ett tillfreds- ställande resultat
            bör vara att de som handlägger åtgärderna vet vad de vill åstadkomma.
            En viktig uppgift vid upprättandet av ett näringslivsprogram för
            Norrland måste alltså vara att fastställa de lokaliseringspolitiska
            mål- sättningarna. Det är också angeläget att medlen blir föremål
            för översyn med ledning av hittills vunna erfarenheter. Man har
            strävat efter att öka sysselsättningen, och medlen har varit lån
            och bidrag till industriföretag. Det kan emellertid ifrågasättas
            om sådant stöd är det lämpligaste medlet i varje fall i inlandet
            där kravet på att öka sysselsättningen måste väga tyngre än kravet
            på ökad produktivitet. Industriinvesteringarna bör ju inte planeras
            med avsikt att öka arbetskraftsåtgången, och de har långt ifrån
            alltid en sådan ökning som följd. Att statliga lån ges till investeringar
            i Norrland har säkerligen stor betydelse, men däremot kunde det
            direkta stödet när det gäller inlandet knytas till arbetskraften,
            eftersom det är ökad sysselsättning som eftersträ- vas. Som exempel
            på stödåtgärder med denna verkan kan nämnas befrielse från den
            enprocentiga företagaravgifen. Andra åtgärder med samma syfte
            som ger ett kraftigare stöd bör kunna utformas. Det är enligt
            vår mening angeläget att den pågående utredningen om lokaliseringspolitiken
            uppmärk- sammar detta problem. Det är även viktigt att lokaliseringspolitiken
            får en utformning i prakti- ken som inte försätter den i vanrykte.
            Detta kan bli fallet om man med lokaliseringsmedel bygger industrilokaler
            som helt eller delvis står outnytt- jade eller om företag som
            erhållit stöd ganska snart råkar i svårigheter och måste inställa
            driften.
          </p>
          <pb facs="riksdagen-motions-pdf/data/1969/mot_1969__ak__385/mot_1969__ak__385-006.pdf"/>
          <fw xml:id="i-G3NDdrNoYvf7x3MVCnBPHd">
            6 Motion i Andra kammaren, nr 385 år 1969
          </fw>
          <p xml:id="i-9VDRsRHFu7f6gzTwXkgQHv">
            Det lär inte kunna bestridas att tillgången till lånemedel i
            vissa fall betytt att företagarna i överdriven optimism lockats
            till att göra för stora investe- ringar. Ett och annat exempel
            på outnyttjade utrymmen i nyuppförda lokaler finns nog. Ibland
            har svårigheterna berott på att man underskattat behovet av rörelsemedel
            och även inkörningstidens längd. Det kan vara en fördel om rörelsemedel
            får ingå i låneunderlaget. Även om detta skulle med- föra en sänkning
            av det statliga lånets andel av låneunderlaget så att låne- beloppet
            blir ungefär detsamma, innebär metoden en garanti att behovet
            av rörelsemedel blir grundligt prövat i samband med lånebeslutet.
            Enligt vår mening bör lokaliseringspolitiken fortsätta även efter
            den fem- åriga försöksperioden, men det är angeläget att de erfarenheter
            som redan vunnits får påverka den praktiska utformningen av denna
            politik. Det bör också övervägas att i större utsträckning använda
            generella medel. Vi har tidigare vid flera tillfällen föreslagit
            rätt till snabbare avskrivning av in- dustribyggnader inom stödområdet.
            En sådan rätt har kanske mindre bety- delse för nystartade företag,
            men den kan stimulera utbyggnad av redan befintliga företag och
            även påverka företag i andra delar av landet att för- lägga filialindustrier
            till området. Även andra åtgärder av generell natur kan tillgripas
            för att förbättra klimatet för företagsamheten i Norrland, exempel-
            vis sänkta avgifter för gods- och persontrafik och billigare elström.
            I den mån sådana åtgärder minskar vissa speciella svårigheter
            som industrin i Norrland får vidkännas verkar de också utjämnande
            på konkurrenssituatio- nen. Lokaliseringsstöd bör även kunna utgå
            till serviceanläggningar i vissa orter i glesbygden när de ej
            kan åstadkommas utan sådant stöd. Det är ett av medlen för att
            förbättra servicen i glesbygdsområdena. Företagarföreningarna
            har bedrivit en betydelsefull verksamhet i norr- landslänen. De
            bör erhålla ökade resurser så att de kan utöka den service de
            ger företagen. Detta gäller bl. a. marknadsföringen av företagens
            produk- ter, en uppgift som de mindre företagen i många fall har
            svårt att klara själva.
          </p>
          <p xml:id="i-P9yt18wd34aU21iE4wEsxt">
            Statlig företagsamhet
          </p>
          <p xml:id="i-NwoMhBpL615CNG8Dor1uhi">
            . &gt;Lokalisering av bostadsbyggande och offentlig verksamhet samt
            det stat- liga lokaliseringsstödet är de viktigaste medel genom
            vilka samhället kan påverka den regionala utvecklingen. Möjligheterna
            att med dessa medel åstadkomma radikala förändringar i den spontana
            utvecklingen måste emel- lertid i allmänhet betraktas som begränsade.
            I den mån en väsentligt ändrad utveckling betraktas som nödvändig
            i vissa delar av landet måste därför andra medel tillgripas. Ett
            sådant medel kan vara statlig eller halvstatlig företagslokalisering»&gt;.
            Ovanstående citat är hämtat ur årets statsverksproposition (bil.
            13 s. 141). Departementschefens uppfattning bygger givetvis på
            de erfarenheter som han anser kan utläsas av den hittills förda
            lokaliseringspolitiken. Om dessa
          </p>
          <pb facs="riksdagen-motions-pdf/data/1969/mot_1969__ak__385/mot_1969__ak__385-007.pdf"/>
          <fw xml:id="i-34WHi5AzYSu6Uf7AwmyRYp">
            Motion i Andra kammaren, nr 385 år 1969 7
          </fw>
          <p xml:id="i-29HjN2pvF9DgAVHREvWrfR">
            anses otillfredsställande, är det emellertid anledning att först
            undersöka om denna politik bedrivits med lämpliga medel och om
            utvägar som skulle ha kunnat påverka utvecklingen lämnats outnyttjade.
            Vi har i det föregående dels påvisat att vissa generella medel
            för att förbättra miljön för näringslivet borde ha prövats, dels
            gjort gällande att lokaliseringspolitikens misslyckande i inlandet
            till en del kan bero på bristande tilltro till inlandsblockens
            fram- tid — en misstro som statsmakterna kunde ha minskat genom
            en bestämd utfästelse att inlandets stödjepunkter skall bestå
            och erhålla stöd för att fylla sina uppgifter. Vi har också uttalat
            tveksamhet om huruvida bidrag till industriinvesteringar är det
            effektivaste medlet när det gäller att öka syssel- sättningen
            i inlandet. Det är möjligt att ett stöd som i stället beräknats
            i förhållande till antalet anställda skulle ha gett ett bättre
            resultat i fråga om sysselsättningen. Dessa och andra invändningar
            mot den förda lokaliseringspolitiken gör att det är för tidigt
            att nu göra bestämda uttalanden om denna politiks möj- ligheter.
            De hittills använda lokaliseringspolitiska medlen måste först
            bli föremål för granskning och nya medel prövas. Det är därför
            angeläget att utredningen om den framtida lokaliseringspolitiken
            bedriver sitt arbete med skyndsamhet och att regeringen framlägger
            förslag till riksdagen om försöks- verksamhet med vissa generella
            medel. Departementschefen tycks emellertid redan nu betrakta det
            som avgjort att utvecklingen inte kan ändras utan tillkomst av
            statliga företag. Han framhåller att i de block inom stödområdet
            »där nuvarande lokaliserings- politiska medel inte har visat sig
            tillräckligt verksamma, kan någon radikal förändring av en väntad
            negativ utveckling sannolikt inte åstadkommas utan lokalisering
            av offentlig verksamhet eller statliga företag». Men även i expanderande
            områden skall det bli statliga företag. &gt;»Det måste dock med all
            sannolikhet anses uteslutet att den statliga företagsamheten som
            kan komma i fråga koncentreras till områden som det enskilda näringslivet
            finner vara mindre lämpliga som lokaliseringsorter.&gt; Departementschefen
            ställer alltså i utsikt statliga företag i områden där lokaliseringspolitiken
            inte lyckats men även i områden där enskilda företag expanderat.
            Skall detta program fullföljas, måste det bli fråga om en mycket
            omfattande statlig företagsamhet. Departementschefen anför i slutet
            av sitt yttrande att man måste väga å ena sidan risken för kapitalförluster
            i avfolkningsbygder (d.v.s. förstöring av redan investerat kapital
            t. ex. i offentliga investeringar) mot risken för nya kapitalförluster
            genom åtgärder som vidtas för att hålla befolknings- siffrorna
            uppe. Problemet är riktigt ställt, men går man in för statlig
            före- tagsamhet i stor stil under de angivna villkoren, lär de
            nya kapitalförlus- terna bli betydande och svåra att förutse.
            Risker för ett ineffektivt utnytt- jande av produktionsresurserna
            och godtycklighet i de näringspolitiska be- dömningarna finns
            också. Har väl ett subventionerat statsföretag tillkommit,
          </p>
          <pb facs="riksdagen-motions-pdf/data/1969/mot_1969__ak__385/mot_1969__ak__385-008.pdf"/>
          <fw xml:id="i-KhVtjpkPVpdbCpuEDsJsVD">
            8 Motion i Andra kammaren, nr 385 år 1969
          </fw>
          <p xml:id="i-AhttxbMDe9mC3a9aEMK3sc">
            lär det vara svårt att avveckla detsamma hur kostsamt det än
            är. Enligt vår mening bör man pröva om det inte är möjligt att
            med generella medel och lokaliseringspolitiska insatser av delvis
            nytt slag stoppa den negativa utvecklingen i vissa regioner innan
            man bestämmer sig för en statlig före- tagsamhet av den omfattning
            departementschefen ställer i utsikt. Förlust- bringande statliga
            företag utgör onekligen ett bräckligt underlag för Norr- lands
            framtida utveckling. . I ett avseende bör det emellertid råda
            enighet om att det är lämpligt att förlägga vissa statliga företag
            till Norrland. Det gäller en del av de verk- städer som statliga
            ämbetsverk startar för tillverkning av produkter för eget bruk.
            Televerket har redan lokaliserat ett par sådana verkstäder till
            Norrland. Det finns säkerligen andra som kan följa exemplet. Från
            militärt håll brukar det hävdas att fortsatt avfolkning av Norrland
            inverkar menligt på försvaret av denna landsdel. Det bör därför
            ligga nära till hands att försvaret bidrar till att motverka denna
            avfolkning genom att förlägga verkstäder till Norr- land.
          </p>
          <p xml:id="i-kDysvWhhjgzi5TMgnTvAU">
            Men vi är givetvis villiga att medverka till förläggning av vissa
            andra stat- liga företag till Norrland. Vi kan hänvisa till ett
            enhälligt uttalande härom i bankoutskottets utlåtande nr 64/1968.
            Utskottet framhöll bl. a. följande: Även med hänsyn tagen härtill
            finns det enligt utskottets mening skäl att ifrågasätta om de
            åtgärder som hittills vidtagits av statsmakterna med av- seende
            på den statliga företagsamheten kan anses tillräckliga för att
            på längre sikt ge stöd åt sysselsättningen inom särskilt norrlandslänen
            som är i hög grad önskvärt från sociala synpunkter. Ytterligare
            åtgärder på detta område kan från samhällsekonomisk utgångspunkt
            tänkas vara motiverade. Utskottet vill understryka att nya initiativ
            beträffande statlig företagsamhet måste på ett naturligt sätt
            kunna inpassas i det norrländska näringslivets struktur och sålunda
            inte få menligt inverka på den produktion som nu bedrivs i offentlig
            eller privat regi. Möjligheterna för statlig företagsamhet i linje
            härmed är enligt utskottets mening inte uttömda. Utskottet vill
            sålunda understryka önskemålet att ökad uppmärksamhet ägnas åt
            möjligheterna att genom ytterligare satsning på statliga företag
            tillgodose kravet på ett växande antal arbetstillfällen i Norrland.
            Uppslag till samverkan med kom- munerna och med det privata näringslivet
            bör därvid tillvaratas, där så lämp- ligen kan ske.
          </p>
          <p xml:id="i-F9yaLJY2ZcVcT66uCEKNV3">
            I den mån statliga företag skall startas i Norrland bör det ske
            efter en viss plan och ingå som ett led i ett näringspolitiskt
            program för denna lands- del. Möjlighet för statliga företag att
            erhålla lokaliseringsbidrag på samma betingelser som enskilda
            är en näraliggande möjlighet.
          </p>
          <p xml:id="i-QwE8ShXSyQEe4DWTykX5NG">
            Den högre utbildningen
          </p>
          <p xml:id="i-Xc621ruiBa5SNPyRHn1gJ4">
            Genom statsmakternas beslut skall all utbildning t.o.m. gymnasienivå
            vara lokalt tillgänglig i hela landet. Så är inte fallet med den
            postgymna- siala utbildningen, som måste koncentreras till ett
            mindre antal utbildnings-
          </p>
          <pb facs="riksdagen-motions-pdf/data/1969/mot_1969__ak__385/mot_1969__ak__385-009.pdf"/>
          <fw xml:id="i-A9c7Gf2CB19Xn7GZAdMkCb">
            Motion i Andra kammaren, nr 385 år 1969 9
          </fw>
          <p xml:id="i-D26PjmKx43Y4imwKpsx7SF">
            anstalter. Norrland som helhet är emellertid underförsörjt i
            fråga om uni- versitets- och högskoleutbildning. Denna är koncentrerad
            till södra och mellersta Sverige i högre utsträckning än vad som
            motiveras av befolkningens geografiska fördelning. Detta är förklarligt
            av historiska skäl. Men med den högre utbildningens starkt växande
            omfattning bör möjlighet ges för en relativt betydande utvidgning
            i Norrland av hithörande läroanstalter. En snabbare utbyggnad
            av den akademiska utbildningen i Norrland skulle få en rad följder.
            1. Erfarenheten tycks visa, att högre utbildad arbetskraft oftast
            önskar arbete på eller i närheten av utbildningsorten. En utbyggnad
            av den högre utbildningen i Norrland skulle därför kunna öka det
            allsidiga arbetskrafts- utbud som är en förutsättning för näringslivsutveckling
            och samhällsservice. En differentierad universitetsutbildning
            i övre Norrland. skulle dessutom för kommuner och näringsliv i
            området göra den expertis som utgörs av professorer, forskare
            och övrig lärarpersonal vid ett universitet lättare till- gänglig.
            2. Högre läroanstalter skapar ett stort antal sysselsättningstillfällen
            av vilka blott en mindre del avser väl kvalificerad lärarpersonal.
            Ett exempel kan nämnas. 1980 beräknas Umeå universitet ha 10000
            studenter, vilket medför att universitetet behöver ca 2 300 anställda.
            Kravet på detaljhandels- och annan sambhällsservice från studenternas
            och de universitetsanställdas sida skapar sysselsättningstillfällen
            för ett stort antal personer i umeåregio- nen, vilka i sin tur
            efterfrågar samhällsservice, som skapar ytterligare sys- selsättningstillfällen
            etc. Liknande effekter skulle t. ex. en universitetsfilial medföra
            på annat håll. Av dessa skäl anser vi det mycket angeläget att
            den högre utbildningen på universitets- och högskolenivå byggs
            ut i Norrland. Vi kan inte finna att de expansionsplaner som finns
            för i huvudsak Umeå universitet tillfreds- ställer rimliga norrländska
            önskemål. Förutsättningarna för en teknisk högskola i övre Norrland
            och utbyggnaden av universitetsfilialer bör grund- ligare undersökas
            liksom möjligheterna att ge den tekniska forskningen större resurser
            genom byggandet av ett tekniskt forskningsinstitut, separat eller
            i anslutning till en ny teknisk högskola. En utbyggnad av den
            högre undervisningen bör därför ingå i en utvecklingsplan för
            Norrland.
          </p>
          <p xml:id="i-V39UEohko9HDrqrxYZidAX">
            Kommunikationsfrågorna
          </p>
          <p xml:id="i-5xsXUPDsGR6Gab3rhjtVox">
            Kommunikationsfrågorna har stor betydelse för norrlandsproblemen.
            Det gäller såväl utbyggnaden av kommunikationsnätet som transportkostnaderna.
            Landsvägarna är av växlande kvalitet. En utbyggnad och förbättring
            av det norrländska landsvägsnätet är nödvändig liksom en fortsatt
            snabb ut- byggnad av flygtransporterna av såväl gods som passagerare.
            Det största problemet när det gäller kommunikationernas utbyggnad
            är hur den kollektiva trafikservicen skall kunna upprätthållas
            med en tillfreds-
          </p>
          <pb facs="riksdagen-motions-pdf/data/1969/mot_1969__ak__385/mot_1969__ak__385-010.pdf"/>
          <fw xml:id="i-8mkAbF64nVmcLmMxd3VP9e">
            10 Motion i Andra kammaren, nr 385 år 1969
          </fw>
          <p xml:id="i-7L6AJvN1i84L8ujJ8sQfVT">
            ställande standard. På grund av avfolkningen av glesbygden, särskilt
            i in- landet, torde detta vara omöjligt i vissa områden utan förstärkt
            stöd från statens sida. De relativt höga transportkostnaderna
            är en nackdel för näringslivet i Norrland, särskilt i landsändans
            övre delar. De begränsar i viss mån urvalet av företag som lönsamt
            kan lokaliseras till Norrland. Den råvarucentrerade industri som
            har norrländska kostnadsfördelar minskar i betydelse. Den industri
            som har kostnadsfördelar av att dess avsättningsmarknad är kon-
            centrerad till Norrland (t. ex. tillverkning och försäljning av
            maskiner och redskap för skogsbruk, skogsindustri, gruvbrytning
            och anläggningsverk- samhet) är av förhållandevis liten betydelse.
            De företag för vilka transport- kostnaderna är obetydliga, t.
            ex. viss finmekanisk industri, lider av att de saknar industriell
            tradition i Norrland. Även om fraktkostnadernas relativa andel
            av tillverkningskostnaderna i de flesta fall är obetydlig, innebär
            dock höga transportkostnader en nackdel för det norrländska näringslivet.
            Frakt- kostnaderna blir särskilt kännbara när det gäller skrymmande
            gods. En ändrad järnvägstaxepolitik för Norrland skulle kunna
            bidraga till ökning av sysselsättningen. En sådan politik skulle
            inte i samtliga fall behöva ta formen av taxesubventioner. Vissa
            norrländska järnvägslinjer är ytterst lönsamma. Vi vill emellertid
            inte förneka att en ny taxepolitik för att få effekt måste medföra
            ett inslag av subvention. En ändrad taxepolitik skulle inte ha
            som syfte att åstadkomma konkurrensfördelar för den norrländska
            industrin utan enbart eliminera de konkurrensnackdelar som höga
            frakt- kostnader åstadkommer. Den utgör en av de generella åtgärder
            man bör överväga för att förbättra klimatet för näringslivet i
            Norrland. Ett system för taxepolitik för Norrland som skulle kunna
            utredas och prövas behöver enligt vår mening innefatta dels vissa
            generella taxesänk- ningar, dels och framför allt möjlighet till
            individuella taxeavtal för vissa företag som ett lokaliseringspolitiskt
            medel. Vi står i princip främmande för att vissa delar av näringslivet
            skall sub- ventioneras för att deras konkurrenskraft skall upprätthållas.
            När det gäller näringslivet i Norrland är det dock inte fråga
            om att hålla orationella företag under armarna, utan att kompensera
            konkurrensnackdelar av läget i fall där samhället oberoende av
            lägesnackdelar önskar upprätthålla en viss sysselsättningsnivå.
            Av jämlikhetsskäl är det angeläget att mildra struktur- rationaliseringens
            effekter. Därvid är vissa kapitalförluster ofrånkomliga. Denna
            princip har ju under enighet knäsatts i och med den nuvarande
            loka- liseringspolitiken.
          </p>
          <p xml:id="i-AMLQq7mcCCEFRXzFA4mRBA">
            Behovet av mål för norrlandspolitiken
          </p>
          <p xml:id="i-ET2JibokcQf7zfGax6D4q7">
            Sysselsättningsproblemen i Norrland (och även i vissa andra delar
            av landet) och den stora befolkningsutglesningen i glesbygderna
            har sedan lång tid tillbaka varit uppmärksammad från statsmakternas
            sida. Ett flertal ut-
          </p>
          <pb facs="riksdagen-motions-pdf/data/1969/mot_1969__ak__385/mot_1969__ak__385-011.pdf"/>
          <fw xml:id="i-2uV59UaVmMNKWRkU5Nj3rA">
            Motion i Andra kammaren, nr 385 år 1969 11
          </fw>
          <p xml:id="i-BK9jyZ8dTeZGUE1aKBJgjm">
            redningar har sysslat med lokaliseringspolitiska frågor som gällt
            just dessa problem. Gemensamt för dem och framför allt för de
            förslag som genomförts genom beslut från regering och riksdag
            är emellertid att de i huvudsak varit inriktade på olika medel
            och kriterier för tillämpningen av dessa, medan frågan om målen
            endast behandlats i förhållandevis allmänna ordalag. Medlen är
            givetvis viktiga, och sannolikt kommer det att krävas tillgång
            till ytterligare sådana för att problemen skall kunna lösas på
            ett tillfreds- ställande sätt. Men frågan om målen för politiken
            är minst lika viktig och blir raskt alltmer brännande. Är målet
            för Norrland som helhet eller för olika delregioner inom det stora
            området att dämpa befolkningsminskningen, att hålla befolkningen
            konstant eller att nå en genomsnittlig folkökning av samma storlek
            som i riket som helhet? Vad skall alltså tas som tecken på att
            de tillämpade medlen är tillräckliga och att målet uppnås? Och
            vilka orter skall man koncentrera sig på? Klart uttalade mål för
            norrlandspolitiken är nödvändiga också därför att de nuvarande
            problemen inte minst ligger på det psykologiska planet och gäller
            människornas förväntningar om den framtida utvecklingen. För den
            som står i valet mellan att flytta och satsa sin framtid på den
            ort där han eller hon vuxit upp måste frågeställningen just gälla
            hur ortens (eller regio- nens) framtid kan komma att bli: Måste
            man vänta sig en fortsatt befolk- ningsuttunning, försämrad kommunal
            och annan service, ökade svårigheter på arbetsmarknaden eller
            finns det några garantier om en fortsatt rimlig standard i dessa
            avseenden? Likartade frågor ställs den inför som prövar frågan
            om att etablera någon form av rörelse. Det har visat sig att före-
            komsten av god samhällelig service är av avgörande betydelse när
            företagen beslutar i lokaliseringsfrågor. Tillgång till ett initialstöd
            av nuvarande slag är visserligen stimulerande, men viktigare måste
            i regel vara bedömningen av ortens och regionens framtid. Måste
            man motse fortsatt befolkningsminsk- ning med försämrad service
            och successivt allt större svårigheter för arbets- kraftsrekryteringen?
            — Just den nuvarande ovissheten i dessa avseenden och avsaknaden
            av klart uttalade målsättningar inom detta område är san- nolikt
            en av de kraftigast bidragande orsakerna till den nuvarande negativa
            utvecklingen och lokaliseringspolitikens måttliga resultat.
          </p>
          <p xml:id="i-LgQj5JmEamw1ZfwwhjEk4A">
            En utvecklingsplan för Norrland
          </p>
          <p xml:id="i-NuRyMF1Ja2dgvjDE5nuZw6">
            En sådan målformulering när det gäller den framtida utvecklingen
            av befolkning och sysselsättning inom Norrland och för olika delar
            av detta stora område kan endast ske inom ramen för en hela riket
            omfattande regio- nal ekonomisk långsiktsplanering, varvid näringspolitiken
            för andra sam- manhängande glesbygdsområden, exempelvis i Dalarna
            och Värmland, även kommer med i bilden. Utvecklingen inom Norrland
            kan nämligen inte ses isolerad från förhållandena inom övriga
            delar av landet. Minskas utflytt- ningen från Norrland, måste
            samtidigt inflyttningen i andra områden minska.
          </p>
          <pb facs="riksdagen-motions-pdf/data/1969/mot_1969__ak__385/mot_1969__ak__385-012.pdf"/>
          <fw xml:id="i-GuQSBEy9Qr8waKhjWVo985">
            12 Motion i Andra kammaren, nr 385 år 1969
          </fw>
          <p xml:id="i-Xv2ShL3yferczjsUpSDXdo">
            En ökad sysselsättning i Norrland kan endast vinnas till priset
            av en mindre snabb ökning annorstädes. Det gäller också att se
            att man inte använder så- dana medel för att hjälpa Norrland att
            man bara flyttar problemen till andra delar av landet som nu också
            har en svag utveckling om än inte lika uttalad som i norrlandsfallet.
            Genom en sådan regional planering från statsmakternas sida kan
            man studera vilka mål som det är möjligt att nå med olika tänkbara
            medel och samspelet mellan dessa. Det bör särskilt understrykas
            att en av planeringens viktiga funktioner just skall vara att
            samordna alla de olika åtgärder som statsmakterna vidtar och som
            har återverkningar i regionalt avseende. En planering av detta
            slag har tidigare krävts från folkpartihåll i riksdagen; förra
            året t. ex. i motionen II: 107 av herr Wedén m. fl. i samband
            med en allmän diskussion om den statliga långsiktiga planeringen.
            Bankoutiskottet uttalade därvid i sitt utlåtande (29/1968) att
            det »i stort kunde instämma i vad motionärerna anfört», men underströk
            svårigheterna att skapa en sådan planering. Utskottet anförde
            därefter att ett omfattande arbete pågick »i syfte att nå en ökad
            regionalisering av den ekonomiska planeringen» och ansåg inte
            att några åtgärder från riksdagens sida var påkallade. Sedan dess
            har departementschefen offentliggjort Länsplanering 67. Den har
            sitt värde men kan inte ersätta en planering av statens egna åtgärder.
            Med all sannolikhet kan frågan om målen för norrlandspolitiken
            inte vänta tills ett perfekt system för regionaliserad planering
            satts i funktion. Om inte den negativa utvecklingen skall hinna
            gå så långt att den inte kan brytas längre, fordras skyndsamma
            ställningstaganden. Det kan därför bli nödvän- digt att behandla
            planeringsproblemen för Norrland med förtur och med ett bräckligare
            underlag än som i och för sig vore önskvärt. En utvecklings- plan
            för Norrland med mål för utvecklingen inom olika delregioner är
            enligt vår uppfattning något som snarast möjligt måste föreläggas
            riksdagen. Det är givet att man därvid kan tvingas konstatera
            att den negativa utvecklingen delvis måste gå vidare, så att vissa
            områden har att räkna med en successiv avfolkning. Detta kan i
            och för sig vara psykologiskt besvärligt att offentlig- göra i
            en plan med statsmaktens auktoritet, men enligt vår mening är
            det ändå övervägande positivt att människorna får ett klart besked
            om vad de bör räkna med för framtiden. Och de negativa klarläggandena
            uppväges ju också av att andra regioner i Norrland får klart besked
            om att statsmakterna kommer att satsa på att garantera dem en
            positiv utveckling. Detta förut- sätter givetvis att utvecklingsregionerna
            inte ligger så glest att det skapas stora sammanhängande 'avvecklingsområden
            utan rimlig geografisk anknyt- ning till någon utvecklingsregion,
            vilkas enda alternativ då skulle bli total avfolkning. En utvecklingsplan
            för Norrland bör utgöra underlaget för ett närings- politiskt
            program som skall tjäna som ledning för statens mera långsiktiga
            norrlandspolitik. Länsprognoserna innehåller värdefullt material
            för en
          </p>
          <pb facs="riksdagen-motions-pdf/data/1969/mot_1969__ak__385/mot_1969__ak__385-013.pdf"/>
          <fw xml:id="i-RfEQ1QMJUFSpshihWvrBFw">
            Motion i Andra kammaren, nr 385 år 1969 13
          </fw>
          <p xml:id="i-KYJLmUzjfM3xF2pkEuvqv7">
            sådan utvecklingsplan, men de befriar inte staten från skyldigheten
            att lägga fram en klar målsättning beträffande sina egna åtgärder.
            I statsverksproposi- tionen (bil. 13, s. 140) uttalar departementschefen
            förhoppningen »att det prognosmaterial som ställs till förfogande
            genom Länsplanering 1967 och de målsättningar som länsstyrelserna/planeringsråden
            formulerat skall visa sig bli av värde som vägledning också i
            samband med att näringslivet fattar beslut om etableringar på
            nya orter eller omfördelning av sin verksamhet mellan skilda orter».
            Det är dock troligt att dessa prognoser får ett begränsat värde
            när före- tagen fattar avgörande i lokaliseringsfrågor, i varje
            fall när det är fråga om lokalisering till block, som är beroende
            av stödåtgärder från det allmänna för att erbjuda en god miljö
            för företaget. Det är först när det föreligger klara åtaganden
            från dem som skall bekosta detta stöd, d.v.s. från stats- makterna,
            som företagen kan väntas bli påverkade. En utvecklingsplan för
            Norrland betyder inte att man måste dröja med att vidtaga konkreta
            åtgärder. Det är redan nedlagt ett betydande utred- ningsarbete
            rörande förhållandena särskilt i Norrlands inland. Dessa under-
            sökningar bör ha gett uppslag till åtgärder som kan vidtagas omedelbart
            utan att invänta utvecklingsplanen. Men den mera långsiktiga statliga
            norrlands- politiken bör inte bedrivas utan en klar målsättning.
            En sådan målsättning kan inte utformas utan en regional planering
            som inte gör halt vid läns- gränserna. Under hänvisning till ovanstående
            hemställer vi, att riksdagen i skrivelse till Kungl. Maj:t begär
            att en regional ekonomisk planering med mål för utvecklingen i
            olika delregioner i Norrland kommer till stånd utan dröjs- mål
            och att ett näringspolitiskt program med klar målsätt- ning för
            den framtida norrlandspolitiken uppgörs med led- ning av den regionala
            planeringen.
          </p>
          <p xml:id="i-PV79MjiJr1pbXGJcpJGemi" type="date">
            Stockholm den 24 januari 1969
          </p>
          <p xml:id="i-7Ci1QGLSW1YFGH17ouxeAN">
            Sven Wedén (fp) Sven Gustafson (fp) Sven Antby (fp) i Göteborg
            Per Ahlmark (fp) Sigvard Larsson (fp) Elias Jönsson (fp) i Umeå
            i Ingemarsgården Rolf Sellgren (fp) Olle Westberg (fp) Cecilia
            Nettelbrandt (fp)
          </p>
          <p xml:id="i-EDJFK1phw1nGE6HXeX41Ly">
            i Ljusdal
          </p>
        </div>
      </div>
    </body>
  </text>
</TEI>
