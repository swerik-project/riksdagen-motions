<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__ak__273/mot_1920__ak__273-001.pdf"/>
      <fw xml:id="i-XmnUfumVsNPxuUp2gRAVMZ">
        Motioner i Andra kammaren, Nr 273. 7
      </fw>
      <div type="motHeader" xml:id="i-2xz6CsGGFnmc1Nw4ste7cK">
        <div type="motTitle" xml:id="i-6XtSr2iVF9xpZ1wfEdLqgf"/>
        <div type="motSubmissionInfo" xml:id="i-NqiR6dmdnCjmANSNJ2MDtF"/>
      </div>
      <div type="motBody" xml:id="i-LzAKLxrQB6GhUwkPbKA22j">
        <div xml:id="i-9qUoTgELfY3G1zgfB5MabG">
          <p xml:id="i-SKbU9jMdBWPAHYj4AFsDrk">
            Av herr Bengtsson i Kullen, om skrivelse till Kungl. Maj:t i
            fråga om anordnande av statlig kontroll över de enskilda
          </p>
          <p xml:id="i-LsGbb8qj59tt5BKBpC4LDf">
            järnvägarnas tidtabeller.
          </p>
          <p xml:id="i-DX41bed695BMz9QDh4E1iP">
            Den koncession, som meddelas enskilda bolag att bedriva järnvägs-
            trafik, får anses icke blott innebära en rättighet att med andras
            uteslutande ombesörja sådan trafik inom järnvägens område utan
            jämväl en skyldighet att tillse, att allmänhetens intressen av
            trafikens ändamålsenliga anordning iakttagas. I sistnämnda hänseende
            är det av vikt, att enskilda järnvägarna anordna tågförbindelserna
            så, att vid korsningar med statsbanor eller andra enskilda järnvägar
            de resande beredas tillfälle att utan onödigt dröjsmål kunna fortsätta
            resa med tåg å annan bana. Emellertid har det på många håll i
            vårt land visat sig, att något verkligt sådant samarbete mellan
            järnvägarna icke existerar. De resande nödgas ibland vara med
            om att de vid ankomsten till en övergångsstation få se röken från
            ett bortilande tåg, som de önskat medfölja. Därest detta tåg gått
            blott några minuter senare, hade de kunnat beredas tillfälle att
            medfölja detta, men nu nödgas de i stället kvarstanna på övergångsstationerna,
            ofta till en påföljande dag. I regel kunna sådana anordningar
            förklaras genom bristande samarbete mellan olika järnvägar vid
            fastställandet av tidtabellerna, men ibland nödgas man antaga,
            att förhållandena tillkommit mest på grund av olika järnvägsbolags
            begär att i konkurrenssyfte eller av andra orsaker bereda varandra
            obehag. Det bör anmärkas, att redan nu existerar ett visst samarbete
            mellan statsbanorna och de enskilda järnvägarna. Vid uppgörandet
            av tidtabells- förändringar plägar nämligen kungl. järnvägsstyrelsen
            inbjuda de enskilda järnvägarna att låta sig representeras vid
            ett s. k. tidtabellssammanträde. Vid dessa sammanträden lämnas
            meddelande om de tidtabellsförändringar, som
          </p>
          <pb facs="riksdagen-motions-pdf/data/1920/mot_1920__ak__273/mot_1920__ak__273-002.pdf"/>
          <fw xml:id="i-CazWsqSasJ4xkp9spZ34v6">
            8 Motioner i Andra kammaren, Nr 273.
          </fw>
          <p xml:id="i-99942pjK2c6pzn8jNwrdou">
            planeras vid statsbanorna för att de enskilda järnvägarna skola
            kunna taga hänsyn därtill vid fastställandet av sina tågtider.
            Någon skyldighet för dessa att visa sådan hänsyn existerar emellertid
            ej, och understundom händer att de icke ens låta sig representeras
            vid sammanträdena. Däremot existerar för närvarande icke något
            ordnat samarbete mellan de enskilda järnvägarna sing emellan,
            ehuru sådant av anförda skäl vore synnerligen önskvärt. Det synes
            emellertid angeläget, att sådant anordnas och det synes böra ske
            under statens tillsyn. Huruvida de statliga myndigheterna böra
            ha ett verkligt bestämmande över de enskilda järnvägarna i nu
            be- rörda hänseende eller inskränka sig till en övervakande verksamhet,
            anser jag mig icke böra avgöra. Skulle ett verkligt bestämmande
            anses lämpligt, torde det emellertid vara angeläget, att detta
            icke utvecklas därhän, att de enskilda järnvägarna tvingas att
            anordna tågförbindelser i sådan grad, att detta överstiger deras
            ekonomiska eller tekniska resurser. På grund av det anförda får
            jag hemställa,
          </p>
          <p xml:id="i-Py4reDNKzwpV5grx8ajZ8M">
            att andra kammaren ville för sin del besluta, att riksdagen måtte
            i skrivelse till Kungl. Maj:t anhålla om utredning, på vilket
            sätt en statlig kontroll över de enskilda järnvägarnas tidtabeller
            må lämpligast kunna anordnas i syfte att allmänhetens intressen
            av bekväma tågförbindelser tillgodoses, ävensom vidtaga de åtgärder,
            vartill utredningen må föranleda.
          </p>
          <p xml:id="i-Xuee6UPJ79KX3nufg7YDbw">
            Stockholm den 27 januari 1920.
          </p>
          <p xml:id="i-SGDWYECF6rMVXnC9PnZszB">
            Emil Bengtsson.
          </p>
          <p xml:id="i-HekGxfpWSHVtcTiwmXf64w">
            Stockholm 1920. Kungl. Hofboktr. Iduns Tryckeri-A.-B.
          </p>
        </div>
      </div>
    </body>
  </text>
</TEI>
