<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SkU-00266">
  <teiHeader>
    <fileDesc>
      <titleStmt>
        <title>Ett transparent skattesystem och ett ökat skydd för känsliga personuppgifter</title>
        <author corresp="i-Lw92TAaAVgG8Kdf7YxhViy i-TXWjMfPNdu6NddKf5hSeRx">av Markus Wiechel och Alexander Christiansson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:266 av Markus Wiechel och Alexander Christiansson (båda SD)</title>
          <idno type="rdwebb">H902266</idno>
          <rs type="number">266</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H902266/text</ref>
          <ref type="dokument_url_html">http://data.riksdagen.se/dokument/H902266</ref>
          <ref type="dokumentstatus_url_xml">http://data.riksdagen.se/dokumentstatus/H902266</ref>
          <ref type="docx">http://data.riksdagen.se/fil/80601A54-3DFB-411F-8EC7-30C45CB3B0DE</ref>
          <ref type="pdf">http://data.riksdagen.se/fil/633C916B-1A52-472A-9E81-F3C798A3C15E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RACgFvTuJNPi3kt8wrAfeY" type="signed"/>
        <correspContext corresp="i-RACgFvTuJNPi3kt8wrAfeY">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction xml:id="i-4FhneeaDR7U6VZm53ZTSyh" type="submitted">
          <date when="2021-09-23"/>
          <time when="16:44:57"/>
        </correspAction>
        <correspAction xml:id="i-QrqthBUAkwm25ePmdbpEuy" type="reviewed">
          <date when="2021-09-24"/>
          <time when="15:45:25"/>
        </correspAction>
        <correspAction xml:id="i-kTLT6BtYsAe7ZpkhvBNQ9" type="referred">
          <date when="2021-10-14"/>
        </correspAction>
        <correspAction xml:id="i-yLpLTQoZL7zAJTipFDFYa" type="assigned">
          <date when="2022-10-05"/>
          <time when="09:22:41"/>
        </correspAction>
        <correspContext corresp="i-yLpLTQoZL7zAJTipFDFYa">
          <ref type="assignedTo">Skatteutskottet</ref>
        </correspContext>
        <correspAction xml:id="i-QLEsWL7V9EAzMWQFEdL1Qr" type="behandlas_i"/>
        <correspContext corresp="i-QLEsWL7V9EAzMWQFEdL1Qr">
          <ref type="uppgift">2021/22:SkU17</ref>
          <ref type="ref_dok_id">H901SkU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU17</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:266 av Markus Wiechel och Alexander
          Christiansson (båda SD) Ett transparent skattesystem och ett ökat
          skydd för känsliga personuppgifter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-3Brx6ta4FEyddhDYfa263Z">
            Förslag till riksdagsbeslut
          </head>
          <list style="ol">
            <item xml:id="i-P2MkqR2udbkhzLcCYg5yLG">
              Riksdagen ställer sig bakom det som anförs i motionen om att
              tydligare redovisa mervärdesskatt för konsumenter och tillkännager
              detta för regeringen.
            </item>
            <item xml:id="i-KXEcDAnoAiB4qimEFffu4o">
              Riksdagen ställer sig bakom det som anförs i motionen om att
              redovisa arbetsgivaravgifter och andra socialavgifter på lönebesked
              från offentliga arbetsgivare och tillkännager detta för regeringen.
            </item>
            <item xml:id="i-NC6GHd8SUJL79ekjvi84q2">
              Riksdagen ställer sig bakom det som anförs i motionen om att
              utreda möjligheter att i samband med slutskattebeskedet redovisa
              hur inbetald skatt fördelats på olika utgiftsområden och tillkännager
              detta för regeringen.
            </item>
            <item xml:id="i-4VxaQLptwJz8eDqgeoGqfA">
              Riksdagen ställer sig bakom det som anförs i motionen om att
              presentera lättlästa budgetar i all offentlig verksamhet och tillkännager
              detta för regeringen.
            </item>
            <item xml:id="i-Lee5tDYDJiQFbCzNk9H9yR">
              Riksdagen ställer sig bakom det som anförs i motionen om att
              ytterligare skydda privatpersoners känsliga uppgifter från offentligheten
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Qz4eHMu6YZec7pZwgoyEwC" type="h1">
            Ett transparent skattesystem
          </head>
          <p xml:id="i-Qg9YaY4q19LbebcY1y3LWT">
            Sverige är ett land med jämförelsevis högt skattetryck. En stor
            del av den skatt som betalas in är dessutom mer eller mindre osynlig
            för privatpersoner. Inte heller är det särskilt lätt för enskilda
            att få klarhet i vad deras inbetalda skatt går till. Eftersom
            skatt inte är frivilligt att betala in kan det inte anses ligga
            på löntagares bord att leta reda på exakt hur stor del av deras
            produktionsvärde som går till det offentliga och hur det sedan
            fördelar sig. Tvärtom bör det vara det offentligas skyldighet
            att så tillgängligt som möjligt redovisa detta.
          </p>
          <p xml:id="i-TNuCh8h9sth54MrETLkW5w">
            Ett typexempel på en mindre synlig skatt är mervärdesskatten,
            vanligen kallad moms. Förvisso finns krav på att mervärdesskatt
            ska redovisas på varje kvitto, men som Skatteverket självt skriver
            på sin hemsida: Momsen är ofta inbakad i priset och därför inget
            du behöver tänka på som privatperson. I exempelvis USA läggs moms
            tvärtom på först vid betalning, vilket innebär att det pris som
            redovisas på en vara är det pris som försäljaren själv får in.
            Även om vi personligen uppskattar värdet av goda kunskaper i huvudräkning
            kan ett sådant system vara väl långtgående, men att för varje
            vara redovisa pris såväl inklusive som exklusive moms skulle effektivt
            tydliggöra varans egentliga värde. Vi föreslår därför att, i likhet
            med kravet på att för vissa varor redovisa jämförel­sepris, prismärkning
            på varor alltid ska särredovisa pris inklusive respektive exklusive
            moms.
          </p>
          <p xml:id="i-BUC8NApR1PKC2UqYHwSpFu">
            Arbetsgivare betalar idag å sina anställdas vägnar en arbetsgivaravgift
            till staten. Många löntagare är dock omedvetna om dessa avgifter
            och om storleken på dem, som är en betydande del av den lönekostnad
            som arbetsgivare idag har. Det är nämligen ofrån­komligt att dessa
            socialavgifter innebär en merkostnad för varje person som anställs
            och att arbetsgivaren räknar in detta vid bedömning av arbetstagares
            värde. Flera tidigare undersökningar bekräftar dessutom bilden
            av att många löntagare inte känner till olika skatter och avgifter.
            En majoritet av löntagarna tror exempelvis att arbetsgivaravgifter
            primärt är en skatt på företagaren, och inte på den anställde.
          </p>
          <p xml:id="i-747z3aM7zepU5WiECATx91">
            Tråkigt nog redovisar bara en tredjedel av arbetsgivarna idag
            dessa siffror. Ett sätt att öka förståelsen hos allmänheten för
            hur det svenska skattesystemet fungerar samt företagarnas omständigheter
            är att möjliggöra för anställda hos offentliga arbetsgivare (stat,
            kommuner och landsting) att få de olika arbetsgivaravgifterna
            redovisade på löne­beskedet. Mot bakgrund av nuvarande moderna
            lönesystem är det en enkel åtgärd, varför ett enkelt steg mot
            att göra det svenska skattesystemet mera transparent inte behöver
            betyda några större administrativa besvär. Offentliga arbetsgivare
            bör därför vara tvungna att synliggöra arbetsgivaravgifterna på
            lönebesked.
          </p>
          <p xml:id="i-7B7BziUPEe7Xnc9o9Qi3vJ">
            Att för skattebetalare tydliggöra hur mycket de betalat till
            det offentliga är dock bara den ena sidan av myntet. Givetvis
            bör information om hur skattemedlen används vara lika tydlig och
            lättillgänglig. Vi föreslår därför att varje slutskattebesked
            utöver total­summor ska redovisa en ungefärlig fördelning av hur
            inbetalad skatt fördelar sig över olika offentliga utgiftsområden.
            I och med att merparten av den skatt som enskilda beta­lar in
            går till kommuner krävs vidare utredning om hur en sådan redovisning
            kan ske på enklast möjliga sätt. Utöver detta bör det också åläggas
            all offentlig verksamhet, eller åtminstone staten och primär-
            samt sekundärkommuner liksom regioner, att ta fram lätt­lästa
            versioner av sina respektive budgetar. Som skattebetalare bör
            det vara en självklar rättighet att enkelt kunna ta del av information
            om vad du betalar för. Som ett extra plus väcks förhoppningsvis
            ett större politiskt engagemang i takt med ökad medvetenhet om
            dess direkta påverkan på våra liv.
          </p>
          <head xml:id="i-CMEzGYA7bGgirm5PJ18QsZ" type="h1">
            Ökat skydd för känsliga personuppgifter
          </head>
          <p xml:id="i-Ax1qx3H1AG4sU6BbhHTXtX">
            I Sverige är folkbokföringsuppgifter, såsom exempelvis personnummer,
            namn och adress, normalt sett offentliga på grund av offentlighetsprincipen.
            Principen handlar i grund och botten om att handlingar hos myndigheter
            ska vara tillgängliga för allmän­heten och att det (pappersdokument
            eller elektroniska handlingar) som inkommit till en myndighet
            eller är upprättat hos myndigheten (och som förvaras hos myndigheten)
            i huvudsak är offentligt. Vem som helst har med andra ord rätt
            att få läsa handlingarna samt, vid betalning, få en papperskopia
            på dem.
          </p>
          <p xml:id="i-PBCJHWAKU58tbQTSzVJyny">
            Tanken med offentlighetsprincipen är god, då den skapar en omfattande
            transparens som gör att vanliga medborgare kan syna politiska
            företrädare, offentliga tjänstemän och myndigheter. Det innebär
            dock också ett begränsat integritetsskydd för vanliga människor.
            Vi har dessvärre sett hur politiska företrädare, offentliga personer
            och jour­nalister hotats av personer som inte respekterat yttrande-
            och åsiktsfriheten i Sverige. Vi har likaså sett hur personer
            som utsatts för omfattande trakasserier, våld eller hot inte kunnat
            göra någonting för att undkomma förövarna. Detta har gjort att
            allt fler dragit sig för att exempelvis företräda ett politiskt
            parti.
          </p>
          <p xml:id="i-GZpdymxCDgYqmSAUoeAgBi">
            För att få skyddad identitet i Sverige krävs nämligen mycket
            underlag, vilket för många är så gott som omöjligt innan faran
            har inträffat. Vi har likaså sett hur politiska flyktingar som
            sökt sig till Sverige fortfarande tvingats oroas över repressalier
            från re­geringstrogna i sitt hemland, vilket är vida känt då det
            skett omfattande spionage från länder som exempelvis Iran, Ryssland,
            Kina och Eritrea. Att försöka undkomma detta genom en fristad
            i Sverige men där man ändå känner sig övervakad är ingen trygghet.
          </p>
          <p xml:id="i-HRKvEFFJnJ9qdbruzCLNGQ">
            Idag kan man, i vissa fall, få sina personuppgifter skyddade
            genom att en markering för särskild sekretessprövning (sekretessmarkering)
            förs in i folkbokföringssystemet (22 kap. 1 § offentlighets- och
            sekretesslagen). Men även denna process är mycket kom­plicerad,
            då varje myndighet noga måste pröva varje enskilt fall innan de
            lämnar ut upp­gifterna till någon som begär det. Även i detta
            fall är det alltså ingen absolut sekretess. Det finns ingen anledning
            till att offentlighetsprincipen ska vara så omfattande som den
            är idag, där privatpersoner tvingas lämna ut så gott som allt
            om sina liv. Det är ingen slump att Sverige sticker ut ur ett
            globalt perspektiv, och det finns inte heller någon anledning
            till att vem som helst ska ha vetskap om en okänd persons personnummer
            eller hemadress. Att anpassa det svenska systemet till exempelvis
            våra grannländer Norge och Danmark skulle vara ett sätt att fortsätta
            med ett transparent system samtidigt som vi följer samhällsutvecklingen
            och tar hänsyn till ett ökat behov av individuell integritet.
            Regeringen bör därför återkomma med förslag för att privatpersoner
            enklare ska kunna skydda känsliga uppgifter från främmande människor.
          </p>
        </div>
        <div type="motSignatures">
          <list>
            <item xml:id="i-VscVrGEc9CCmjGVKEFUTKN">
              Markus Wiechel (SD)
            </item>
            <item xml:id="i-8PMPtsXqeLDz2cGFVZa3J8">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
