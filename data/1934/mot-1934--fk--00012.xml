<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__fk__12/mot_1934__fk__12-001.pdf"/>
      <fw xml:id="i-8QYv5evWPW4QHzaYoPeEPd">
        Motioner i Första kammaren, Nr 12. 1
      </fw>
      <div type="motHeader" xml:id="i-SEat4dLoavrWQncUd5Rv6D">
        <div type="motTitle" xml:id="i-3YrfQMQ8aF5hKJqqRUS9ea"/>
        <div type="motSubmissionInfo" xml:id="i-BcyPdzpX3cpDZt84ENocVB"/>
      </div>
      <div type="motBody" xml:id="i-LKfC9hGvyntxWACCu8XBc7">
        <div xml:id="i-77MWzWgnkcXkKtJ7pM8EDC">
          <p xml:id="i-LDdusDbBtHyNoA2eqXhKnp">
            Nr 12.
          </p>
          <p xml:id="i-JFL1qT5oXNtSvvMGSGYWgG">
            Av herr Lindhagen, om djurskyddet.
          </p>
          <p xml:id="i-A9ojZ2ZX3XgRvG1DN2Kanr">
            Tidens materiella framstormande går som en ångvält över kulturens
            med möda plöjda bygdelag. Men det finnes en gräns även för brutalite-
            ten, ett »allt hitintills och icke vidare». Mobiliseringen igen
            av de gamla sanningarna är lika viss som ödet. De äro odlingens
            värn och fäste. De bygga efter varje stormflod ett ännu starkare
            bålverk, än som förut be- ståtts, kring individen, hemmet, landet
            och mänskligheten. Det andliga är det mest praktiska. De själsliga
            verkligheterna ha många ansikten. De resa sig ur jorden, allas
            vår moder, ur samvetena obönhör- ligt mot grymheten såsom grundsats
            och medel, mot grymhetens renäs- sans i vår tid. En sådan front
            i återuppbyggandet av karaktärerna är bland annat djurskyddet.
            Det kan vara skäl att påminna även om denna förbisedda sak i en
            tid, som spanar efter skydd mot människodjuret. Bakom pro- blemet
            ruvar emellertid en mångskiftande vånda av människolivets olösta
            gåtor och svåra anfäktelser. Man kan ej svara på frågan utan att
            den först ställes mot sin bakgrund.
          </p>
          <p xml:id="i-Q2MjVmwjf9r1R43xyUnhcS">
            Allas strider mot alia.
          </p>
          <p xml:id="i-SF1LgZL2dwMK3N8YVevAQq">
            Det gäller allt levandes rätt att leva och leva så gott det kan.
            Kampen för djurskyddet står utåt mellan djuret i människan och
            de övriga djuren för uppehället. Samtidigt strides det inom människan
            mellan människan- djuret och samvetet. Varifrån det senare kommer
            vet jag icke, men det är ett faktum, en makt i högsta grad, vilken
            höjer oss över de andra djuren. Det är på denna makt som våra
            samhällen vila. Utan den skulle de icke kunna finnas till och
            icke heller något djurskyddsproblem. Det gäller således även i
            det föreliggande spörsmålet människornas hu- manitet mot varandra
            såsom en utgångspunkt. Man kan icke av oss för- vänta större humanitet
            mot djuren än vi ådagalägga mot varandra. Ska- pelsens herre ser
            dock naturligen ned på djuren såsom de lägre varelser de äro.
            Måttet av hans slutliga förmåga till medkänsla med dem beror av
            medfödd humanitet, uppfostran eller inflytande av tidsströmningar.
          </p>
          <p xml:id="i-TTTu2RNtbLE6kmWwG635Xo">
            Humanitetens historia inom djurskyddet.
          </p>
          <p xml:id="i-NfQz4HimmH8cUw7eNLW1DC">
            Den röda tråden i människans utveckling såsom samvetsvarelse
            kallas humanitet eller på svenska mänsklighet. Man kan ej lära
            djuren att vara humana mot varandra i den inbördes striden om
            födan och ej heller mot sina plågoandar människorna. Det utesluter
            ej, att även hos djur finnes
          </p>
          <p xml:id="i-85CTWHGYVJqZsPXagcsZQs">
            Bihang till riksdagens protokoll 1934. 3 saml. Nr 12. 1
          </p>
          <pb facs="riksdagen-motions-pdf/data/1934/mot_1934__fk__12/mot_1934__fk__12-002.pdf"/>
          <fw xml:id="i-GB5sDjPd2epPjAS3oaKLk9">
            2 Motioner i Första kammaren, Nr 12.
          </fw>
          <p xml:id="i-GfT6iBLkF1xFcfKozHm7Dc">
            en viss instinktiv humanitet såsom i vården om avkomman, drifter
            till sammanhållning mellan lika släkten, hundens trofasthet med
            mera. Epokerna i förenämnda evolution äro: djungeln, där äta och
            att ätas är allas lag; civilisationen, där samvetet söker civilisera
            djuret inom OSS, medan intressestriderna rasa på djupet, och till
            sist kulturen med häg- ringar av ett tusenårigt rike, gudsriket,
            guldåldern, en evig vår. Där skulle väl även djuren vara med på
            något sätt och få det bättre än nu. Den tiden kommer förmodligen
            aldrig. Utan strid intet liv. Och för övrigt, »om nu han vore
            där han tänkte vara, så vore det förbi med all hans tanke». Vi
            befinna oss i civilisationens epok. Det gäller då att göra vad
            man kan även för djuren efter föreliggande förhållanden. Detta
            är särdeles angeläget just nu. Den vita rasen har skapat maskinernas
            välde och där- med juridiska personers övervälde. Båda institutionerna
            sakna själ, för- måga av samvete. Grymheten och barbariet ha pånyttfötts.
            Det gäller att mot denna invasion mobilisera de gamla sanningarna
            med deras milda seder. Dit hör även medkänslan för djurvärlden.
            Humanitet mot allt levande är ej en nyare tids upptäckt. Den har
            varit ett spörsmål i alla tider av begynnande civilisation. Mången
            gång bröt den starkare fram i den gråa forntiden med dess enklare
            förhållan- den och begränsade frestelser.
          </p>
          <p xml:id="i-Srn9ghrgb7VT75XX77nLWV">
            Österlandets djurskydd.
          </p>
          <p xml:id="i-4L4HZGRMMrk8oPDMzT7Ugt">
            Därom lämnar Orientens civilisation vittnesbörd. I Europa har
            efter liberalismens genombrott myntats, att rättsmedvetandets
            utveckling går i bredd med erkännandet av kvinnans rättigheter.
            I Asien för tusentals år sedan gick man längre och gjorde gällande,
            att i kulturen måste inbe- gripas även erkännandet av djurens
            rättigheter. Från Indien härstammar mig veterligen det mest vittgående
            hänsyns- tagandet till djuren. Buddhismen, med rötter måhända
            i gamla folkseder, predikade respekt för allt levande. Därur framgick
            förbud att taga något liv. En riktning gick så långt att ej ens
            vilja bryta en frukt från trädet. En annan ytterlighet var att
            buddhistiska munkar silade sitt dricksvatten för att rädda smådjur
            däri. Ett praktiskt utslag av denna djurvänlighet var buddhismens
            uppfordran till vederbörande att bygga sjukhus för djur. Härskaren
            Asoka i Indien (261—227 före Kristus) gjorde buddhismen till statsreligion.
            Ett av hans humanitetssträvanden var att påminna sitt folk om
            buddhismens skonsamhet mot djuren och särskilt om byggandet av
            sjukhus för dem. Denne regent hatade kriget, älskade freden och
            ville rätt och välvilja åt alla. Om honom gives även från Europa
            det erkän- nandet, att »bland de tiotusen namn på monarker, som
            fylla historiens spalter, lyser Asokas namn och nästan ensamt
            detta som en stjärna». Buddhismen har nu i Indien till efterträdare
            fått hinduismen. Denna har bibehållit en viss fläkt av forna tiders
            inställning om än kanske mera
          </p>
          <pb facs="riksdagen-motions-pdf/data/1934/mot_1934__fk__12/mot_1934__fk__12-003.pdf"/>
          <fw xml:id="i-WJf1xksK3QJbDbf1EVmed4">
            Motioner i Första kammaren, Nr 12. 3
          </fw>
          <p xml:id="i-16iphNHeTdviajH4p7FkLA">
            av tradition än av besjälenhet. Det är tillåtet att slå en ko,
            men ej att döda den. I dyrkan fortfarande av den heliga kop säges
            ligga ett erkän- nande framsprunget ur folkets rättsmedvetande
            av tacksamhet emot de varelser, som skänka människorna mjölk för
            uppehället, samt föda kalvar, så att nämnda livskälla bevaras.
            I Zarathustras persiska statsystem ålades medborgarna även skonsam-
            het mot djurvärlden. Och enligt legenden styrdes Kina i förhistoriska
            tider av regenter med ett ädelmod och mildhet, som gav försmak
            av en guldålder. Värnandet av djuren skulle även där framstått
            såsom en beståndsdel i statskonsten och i viss mån sedan fortlevat
            i traditionen mångenstädes. I Egypten regerade 1375—1358 före
            Kristus en farao vid namn Achna- ton, även kallad den första människan.
            Han sökte mitt i barbariet skapa en kärlekens religion, kärlek
            mot allt och alla och styra riket därefter. Där fanns väl också
            en plats för djuren. Nå, nu kanske denna österländska vårdnad
            om djuren gällde företrädes- vis hemdjuren. De vilda djuren stodo
            sig kanske lika slätt inför dessa folkseder som inför världskrigets
            folkstammar i vår tid. Detta är icke sagt såsom någon anklagelse.
          </p>
          <p xml:id="i-3DiX65yGExcACMUnZtMPLA">
            Västerlandets djurskydd.
          </p>
          <p xml:id="i-Gy821uVjEhnkaWbg88PLR4">
            Den vita rasens religion, kristendomen, innehåller i sina urkunder
            knappast något om denna sak. Kristus predikade humanitetens evan-
            gelium radikalt för människorna. Hans bud kunna ej överbjudas,
            och han predikade för alla folk. Lärjungarna kanske avtrubbade
            och för- kortade läran. »Mitt rike är icke av denna världen»,
            berätta de att mästa- ren sagt, och i en sådan uppfattning blev
            det ännu mera trångt för djuren. I nya testamentet har icke någon
            medkänsla med djuren blivit föror- dad. Paulus talar visserligen
            i Romarbrevet om kreaturens suckan men i samband med människornas,
            växternas och hela naturens suckan. I dylik panteism har djurskyddet
            icke några växtliga rötter. Gamla testamentet är lika fattigt
            på varningar för grymhet mot dju- ren. Salomon giver, i samband
            med uppfordran att låta arbetaren vara sin lön värd, följande
            råd: »Bind ej till munnen på oxen som tröskar.» Därmed är ej mycket
            sagt. Naturligtvis kunde man även på den tiden ej undvara vare
            sig hemdjuren eller jakten på vilda djur. Det var väl ett uttryck
            för denna nödvändighet, som gjorde att, enligt berättelsen, Noak
            medtog i arken så många olika slags djur som möjligt. Däremot
            vimlar i tredje Mose bok av ett suveränt nedblickande på dju-
            ren. De utlämnas till i detalj organiserade så kallade brännoffer,
            tack- offer, syndoffer, skuldoffer, invigningsoffer, som alla
            invigas och full- bordas med slakt av olika slags djur. Boken
            skiljer också mellan rena och orena djur. Rena djur fick man äta,
            däremot icke orena, vilka se- nare visserligen på det sättet blevo
            mera skyddade. Från denna tid kanske
          </p>
          <pb facs="riksdagen-motions-pdf/data/1934/mot_1934__fk__12/mot_1934__fk__12-004.pdf"/>
          <fw xml:id="i-JgHephmEvCB6A6y4tS9ciG">
            4 Motioner i Första kammaren, Nr 12.
          </fw>
          <p xml:id="i-SF2wpPdkggjWywdk1zT1rS">
            härleder sig i någon mån våra vanor, att vissa djur anses ätbara,
            andra icke. Från denna tid stammar ock den ännu härskande judiska
            ritualen, att ej heller ätbara djur få förtäras annat än efter
            deras slaktande medelst s. k. skäktning. Den svenska statsmakten
            böjer sig för detta djurplågeri i strid mot statens djurskyddslagstiftning.
            I Norge är däremot skäkt- ningen förbjuden. De troende judiska
            bekännarna nödgas sålunda i det landet uppehålla livet på rimligare
            sätt, vilket synes väl gå för sig. I Västerlandets statskonst
            saknades ock landvinningar för den uråld- riga politiska läran
            från Österlandet: »Att äga makt utan ädelmod och mildhet är något
            som jag aldrig kan fördraga att se.&gt; Visserligen för- kunnade
            pioniärer såsom Sokrates och andra antikens levnadsfilosofer åt-
            skilligt om dygdens nödvändighet och om kultur genom frihet under
            självansvar. Enväldena, krönta eller okrönta, i systemet Europa
            stucko sig fram till makten i alla fall. Det blev måttligt med
            ädelmod och mild- het mot människorna, och då fanns det knappast
            något till övers för djur- världen. De förföljda minoriteterna
            och sanningsvittnena upprätthöllo emeller- tid samvetenas statskonst.
            Ur dessa skördar mognade romantikens fram- trädande såsom kulturbärare.
            De franska upplysningsfilosoferna gingo i spetsen. Liberalismen
            kom. Den ville skapa ekonomisk, politisk och and- lig »frihet»
            för alla och således befrielse från förtryck och grymhet. Ur denna
            jordmån spirade det förut omnämnda erkännandet av kvinnans rättigheter
            såsom ett utslag av rättsmedvetandets framåtskridande. Straff-
            lagarna humaniserades. Dödsstraffet minskades och avskaffades
            mången- städes. Pacifismen vände sig mot dråp genom krig, den
            religiösa paci- fismen mot dråp av människor under alla förhållanden,
            ja även om det skedde till självförsvar. Djuren glömdes tämligen
            bort i dessa dokument om människorna. Den allmänna humaniteten
            kunde dock ej undgå att giva även djuren något av deras beskärda
            del. Man började ogilla det onödiga djurplågeriet. Lär- domen
            framhöll visserligen, att detta icke skedde för djurens skull,
            utan därför att det smutsade människornas etiska uppgifter. Det
            var sedlig- hetsbrott. Denna uppfattning har fortlevat ända intill
            våra dagar i en del juridiska utläggningar, såsom år 1898 i riksdagens
            första kammare av justitierådet Afzelius. Emellertid kom tidigt
            en ny impuls. Den kom från Indien och tillta- lade den västerländska
            humanismens litteratörer. Det gamla Indiens djursaga, innefattande
            framställning av djuren såsom ägande tal- och tankeförmåga, anammades
            av europeiska skriftställare, som införde den- na riktning inom
            sitt skriftställeri. Djuren blevo på detta sätt uppmärk- sammade
            av läsekretsen. De fingo så att säga en social position. Djur-
            skyddsföreningar bildades. Strafflagarna i de vita staterna började
            in- föra straffskydd mot djurplågeri. Djurskyddsvännerna och lagarna
            ha dock aldrig ända hitintills ifråga-
          </p>
          <pb facs="riksdagen-motions-pdf/data/1934/mot_1934__fk__12/mot_1934__fk__12-005.pdf"/>
          <fw xml:id="i-PmfWaG5aeLzXXycLXL4zjK">
            Motioner i Första kammaren, Nr 12. 5
          </fw>
          <p xml:id="i-2uXbYPcRSoAwte3ViPz6nH">
            satt beträffande djuren en tillämpning av ordet: du skall icke
            dräpa. Det vore alldeles uteslutet i brist på grundvalar för ett
            sådant krav. Slakten, jakten och fisket höra till grundvalarna
            för folkets uppehälle inom alla samhällsklasser. Jakten och fisket
            blevo dessutom en del i nöjeslivet på höjderna. Den med liberalismen
            skapade humaniteten blomstrade även den till sist ut. Den politiska
            friheten hade genomfört såvitt möjligt politisk frihet under ledning
            från de högre bildade klasserna. De befriade bör- jade då nerifrån
            kräva mat, kläder, bostad, rätt till arbete, vila, förströel-
            se och en hedrad ålderdom. Materialismen höll sitt intåg, klasskampen
            brutaliserades, romantiken och humanitetsdraget trängdes tills
            vidare till- baka. Denna utveckling sammanhängde med en annan
            företeelse. Liberalis- men ville som sagt skapa ekonomisk frihet.
            Den genomförde näringsfri- heten. Detta var på den tiden en frihet
            för handens arbete. Men de tek- niska upptäckterna kommo, maskinerna
            höllo sitt intåg och övertogo det väsentliga arbetet. De stora
            företagen föddes. Konkurrenskampen mel- lan dem på liv och död
            tog allt våldsammare proportioner. I denna täv- lan om utkomstmöjligheter
            under ledning av industrialismen mördades miljoners kroppsliga
            och andliga hälsa. Ett världskrig kunde ej längre undvikas. Det
            mördade med vapen miljoner människor. På detta sätt underminerades
            även den liberala politiska friheten. Par- lamentarismen uppdelade
            sig i sekter; demokratien kom av sig, diktatu- rerna inställde
            sig, våldet blev allt nödvändigare för att upprätthålla nå- gon
            ordning. Strafflagar skärptes. Dödsstraffet återinfördes. 'Tjekor
            regerade individerna brutalt. Fängelser och koncentrationsläger
            fylldes. Misshagliga uthungrades. Det har säkerligen blivit trångt
            även för djurskyddet i denna pånytt- födda grymhet mot människorna.
          </p>
          <p xml:id="i-FWvD7nG3dwnxwpkVXEhMJe">
            Hemdijur och vilda djur.
          </p>
          <p xml:id="i-Uk4RTtG5cJYijpRSbUCkca">
            Djurskyddets propaganda har utgått från personer inom de s. k.
            bil- dade klasserna och gör det fortfarande. Alldeles som liberalismens
            gene- rella humanitetssträvanden. Motsvarande organisationer eller
            anslut- ning från de meniga folkrörelserna saknas väsentligen.
            Man har där nog möda med sina människofrågor, om än sympati ej
            saknas för djur- skyddet. Föreningarna få dock ej förtröttas.
            Det gäller att ställa ut även denna kulturfråga inför folket på
            torgen och höjderna samt påminna därom i verk och inrättningar.
            Då gäller det att komma med ett klargörande dagsprogram. Hitintills
            och fortfarande har skyddet företrädesvis gällt hemdjuren eller
            »egna och andras kreatur», såsom författningarna förr kallade
            det. Hemdjuren äro ekonomiska hemdjur (kor, hästar m. f1.). De
            leva av markens gröda. Där-
          </p>
          <pb facs="riksdagen-motions-pdf/data/1934/mot_1934__fk__12/mot_1934__fk__12-006.pdf"/>
          <fw xml:id="i-NAJMGtD8Gmk7pj5q42YR8t">
            6 Motioner i Första kammaren, Nr 12.
          </fw>
          <p xml:id="i-UbTtFkoFTkixWCeP5v4GhK">
            till komma sällskapshemdjuren (hund och katt). De äro liksom
            männi- skorna allätande men helst rovdjur. - Människosläktets
            stora massa är köttätande. Våra magar äro ej in- rättade för att
            tillgodogöra sig de grövre vegatabilierna. De kunna ej om- läggas
            för att smälta gräs, hö och halm, vilket ensamt kan slå i spann
            för att föda en hel mänsklighet. Växtvärldens finesser åter produceras
            ej i tillräcklig myckenhet och skulle knappast vara tillfyllest
            för alla. Människorna i gemen behöva följaktligen, åtminstone
            inom överskådliga tider, för livets uppehälle även genom köttdiet
            tillgodogöra sig främst hemdjuren och därför, när tiden är inne,
            beröva dem livet. De vilda djuren skonas däremot icke alls för
            sin egen skull. Jaktstad- gans skyddsbestämmelser äro till endast
            för att vidmakthålla villebrådet i Jaktändamål samt skydda hemdjuren
            mot fångstredskap, utlagda för de vilda djuren. Numera gäller
            visserligen strafflagens skydd mot djurplågeri djur i allmänhet
            och således även de hemlösa vilda djuren. Detta dock blott till
            bokstaven. De vilda djuren äro fågelfria och behandlas i stort
            som vårt byte. Vi indela dem i stort i skadedjur, som böra utrotas,
            matnyttiga djur, som måste exploateras, och lägre djurarter, vilka
            merendels betraktas som pa- rasiter. De vilda djuren föra fortfarande
            den hemskaste tillvaro för sitt uppehälle utan medkänsla från
            något håll. Det är synd om de vilda dju- ren. En ny, förnämlig
            uppgift är således att göra något allvar av skyd- det för de vilda
            djuren i liv och död. Så kallade skadliga — d. v. s. för människorna
            och deras kreatur skad- liga — rovdjur utrotas. Det diskuteras,
            att man bör göra pinan kort och lätt. Men jägare och fiskare i
            allmänhet taga i regeln knappast saken så sentimentalt. Stillatigande,
            med händerna i kors, få vi göra oss medskyldiga till skott- pengar
            på sälar och utrotning av valarna genom harpunering på det gräsligaste
            sätt, därför att även de leva av den fisk, till vilken människan-
            djuret har företrädesrätt, och även därför att vi draga nytta
            av de jaga- des späck, kött och hud. Slutligen måste djurvännerna
            finna sig i, och göra det även öppet, att alla lägre djurarter
            i stort sett äro mindervärdiga och rättslösa. Det kan inträffa
            någon nyck av skonsamhet. När en mygga en gång bet sig in i den
            amerikanske presidenten Lincolns blod, så sade han: »Flyg du,
            det är tillräckligt rum i världen både för dig och mig». Sagan
            vet berätta om en prins, som var så djurvänlig, att han aldrig
            trampade ned en myra och på liknande sätt aktade andra djurarter.
            Han belönades enligt sagan furstligt av just dessa sina skyddslingar.
            För min del är jag djurvän av det grövre slaget. Jag trampar ihjäl
            myror, som göra invasioner på mina golv i bostaden, ty jag har
            intresse därav. Däremot må för mig gärna nötbromsen leva, ty jag
            har inga hem-
          </p>
          <pb facs="riksdagen-motions-pdf/data/1934/mot_1934__fk__12/mot_1934__fk__12-007.pdf"/>
          <fw xml:id="i-Eo4NsiigV8uSuSjh8UgK4K">
            Motioner i Första kammaren, Nr 12. 7
          </fw>
          <p xml:id="i-KcU9rpEwfQhS46ZDYSwHNF">
            djur och således ej något intresse av hans död. Vid en skandinavisk
            djur- skyddskonferens, då professor Stålfors höll ett föredrag
            om nötbromsens utrotande, fick jag en plats vid banketten, som
            ålade mig att tacka för maten. Jag kom då ihåg föredraget och
            uttalade min förundran över, att en djurskyddsförening intresserade
            sig för djurs utrotande. Jag slu- tade med att höja ett fyrfaldigt
            leve för nötbromsen. Detta inlägg hälsa- des med munterhet och
            bifall. Säkerligen icke på grund av dess djur- vänlighet utan
            därför att man tyckte det var ett listigt infall.
          </p>
          <p xml:id="i-8hKqKf66RUVDZHdcP69jsM">
            Diuren inför lagstiftning och rättsskipning.
          </p>
          <p xml:id="i-7SAr5nNe496asDAvggqM6v">
            Samhällets lagstiftning sluter sig nära till rättsmedvetandets
            ut- veckling bland folken. Lagar kunna ej stiftas eller bli ofta
            ineffektiva, 1 den mån de gå brutalt längre än denna utveckling
            nått. De kunna å andra sidan avsevärt taga initiativet till ett
            påskyndande av folkets rätts- medvetande genom anknytning till
            begynnande tendenser i tiden till ett fortskridande på humanitetens
            vägar. Rättsskipningen å sin sida tvingas att framstå som en reaktionär
            makt, om den nödgas rätta sig efter en brutal bokstav i lagen.
            Ännu mer om den ej tillämpas efter humana grundsatser, när detta
            ej står i strid med lagen. Lagstiftning och rättsskipning äro
            i stort sett således ett. Båda vila ytterst på medborgarnas seder.
            Den svenska lagstiftningen har ej kunnat undgå att giva uppfordran
            till ett dömande efter dessa anvisningar. Do- mareeden bjuder
            visserligen, att det bör dömas »efter Guds och Sveriges lag».
            Men möjligheterna för domaren att inställa sig efter den förra
            äro beroende av den svenska lagens inställning till de gudomliga
            lagarna. Den som dömer efter samvetets bud men mot den skrivna
            lagens uttryck- liga bokstav, han äventyrar ansvar för ämbetsförseelse.
            Däremot kan man ostraffat döma emot de gudomliga lagarna, så snart
            Sveriges lag påbjuder eller ej förhindrar något annat. De av Olaus
            Petri författade »domarereglerna», som ståta först i våra lagbokseditioner,
            äro ock en gripande undervisning i »Guds lag» såsom rättesnöre
            för landets domare. De bjuda tillika att döma efter landets sed,
            där den har skäl för sig. De fastslå, att en god domare är bättre
            till och med än en god lag. Ur all denna undermedvetna värld av
            skiftande rättsinne spirar döman- dets vanskliga uppgift, dess
            hänsyn för de olyckliga och skydd för de svaga och förföljda.
            Här ligger ock källsprånget till det torftiga skydd, som även
            lagen skänkt djuren. På samma gång får man dock icke glömma bort
            de djurplågande människornas ofullkomlighet och fullföljande av
            gammal landssed, som insupits från första barndomen. Det står
            ju skri- vet i landets högsta grundlag: förlåt dem, ty de veta
            icke vad de göra. Domarekallet slites sålunda av hänsyn till två
            olika makter, lagen och evangelium.
          </p>
          <pb facs="riksdagen-motions-pdf/data/1934/mot_1934__fk__12/mot_1934__fk__12-008.pdf"/>
          <fw xml:id="i-Vyz7pbR1XbCpJZbfnUN9q5">
            8 Motioner i Första kammaren, Nr 12.
          </fw>
          <p xml:id="i-RhSqDBSBy77Qw5y7tc7TYu">
            Man får dock ej skylla för mycket på lag och landssed, om djuren
            ställas värnlösa. Domare och åklagare äro individuellt till sin
            mentalitet olika skapade av natur eller uppfostran. Man säger
            att ingen människa har lika fingeravtryck med någon annan. Det
            har väl ej heller funnits ett män- niskoansikte, som varit alldeles
            lika ett annat. På samma sätt förhåller det sig säkerligen med
            våra inre benägenheter i samvete och humanitet. Däremot kan en
            viss slentrian i dömandet göras ganska likformig. Sällan kommer
            från statsmakter eller andra högre regioner någon revolution i
            mänsklighet; den kommer merendels nerifrån i tidernas längd. Eller,
            så- som det uttrycktes för tretusen år sedan av Laotse, »de som
            hava den sanna insikten höra ej till de högt lärde, de som äro
            högt lärde sakna den sanna insikten». Djuren få nog vänta längst
            på tillkomsten av ett gudsrike. Lagarna töva, och likformig lagskipning
            kan föga uträtta. Det kommer att fällas olika domar i alla instanser
            både i skyldigförklarandet och i utmätning av straffet. Det är
            ej värt att förtörna sig häröver. Slumpen kommer till i alla fall,
            och den representeras av vilka domare och åklagare för till- fället
            fungera. Mot begränsningen, uttryckt i naturlagar, kämpas för-
            gäves. Belysande är den senaste nyheten i rättsskipning inom djurskyddet.
            Parter och såsom det säges även domstolar ha fått för sig att
            frågan, om djurplågeri föreligger eller icke, kan tillförlitligt
            bedömas endast av ex- perter. Dessa äro veterinärerna. Liksom
            psykiatriker på sitt område lära nu partbetalda veterinärer åberopas
            och tillåtas vittna, om den åtalade tilldragelsen är att betrakta
            såsom djurplågeri eller icke. TI de flesta fal- len har väl en
            veterinär ej varit åsyna vittne. Men han skall i alla fall ur
            papperen tolka lagens gudomliga mening. Följden är att även här
            part- betalda vittnen av denna beskaffenhet föras emot varandra.
            Det borde vara klart att det endast är de vanliga människorna,
            de som iakttagit till- fället, vilka äro de sakkunniga bedömarna
            av det djurplågeri, som påstås ha förekommit. Häri skulle även
            Laotse ha högeligen instämt.
          </p>
          <p xml:id="i-MakP9W4CDcTi3bDCXnBCBm">
            Aktuella reformer i djurskyddet.
          </p>
          <p xml:id="i-EMm5ak9D2vB7wpgtEBe5XB">
            Den grundläggande bestämmelsen om djurplågeri återfinnes i 18
            kap. 16 $ strafflagen och lyder sålunda: » Visar någon i behandling
            av djur uppenbar grymhet genom misshan- del, överansträngning,
            vanvård eller annorledes straffes för djurplågeri med böter. Är
            djurplågeriet av svår beskaffenhet, eller äro omständig- heterna
            eljest synnerligen försvårande må till fängelse i högst 6 måna-
            der dömas.» Denna lydelse tillkom den 6 maj 1921. Samma dag utfärdades
            en lag om rätt för polismyndighet att omhändertaga djur, om djur
            är utsatt för djurplågeri av svår beskaffenhet och rättelse ej
            sker. Samtidigt utfär- dades en kungörelse om kostnader, föranledda
            av sistnämnda lag. Vissa
          </p>
          <pb facs="riksdagen-motions-pdf/data/1934/mot_1934__fk__12/mot_1934__fk__12-009.pdf"/>
          <fw xml:id="i-CjRNowZDn3D2xndS3t3i45">
            Motioner i Första kammaren, Nr 12. 9
          </fw>
          <p xml:id="i-L4qZ9SK8aekC3HDNBF6Qfn">
            författningar givas om rätt till jakt och fiske samt om slakterirörelse.
            Ingen av dessa innehåller bestämmelser om humanitär behandling
            av dju- ren utöver den allmänna hänsyn, som stadgas i 18 kap.
            16 $ strafflagen. De beivra civilrättsliga frågor, vilka ej ha
            något att göra med medkänslan för djuren. Det är således fastslaget,
            att djuren, både hemtama och vilda, få dödas för tillgodogörande
            av befolkningens behov. Att söka resa sig mot denna livsnödvändighet
            är i vår tid omöjligt. Detta hindrar emellertid ej att yt- terligare
            framsteg tagas på djurskyddets vägar. Vår brutala tid upp- fordrar
            särskilt till offensiver mot grymhetens renässans på skilda om-
            råden. Djurskyddet har sin försänkning i det ovannämnda strafflagsbudet.
            Vägen till dess nuvarande utformning därstädes har varit lång.
            Som ovan sagts har djurskyddet kommit till sin rätt först i en
            senare tid inom den vita rasens länder. Redan 1700-talets filosofer
            verkade härför, och de första lagarna tillkommo i England 1822,
            Norge 1842, Frankrike 1850, Danmark och Sverige 1857. Till en
            början gällde det hos oss endast »up- penbar grymhet i behandlingen
            av egna och andras kreatur». Bemödan- den att utsträcka skyddet
            till djur i allmänhet buro frukt först 1921. Sam- tidigt fortgingo
            långsamt även strävanden att skärpa straffet från enbart böter
            till jämväl fängelse, vilket lagfästes redan år 1900. Bemödanden
            att skapa effektivare värn för djuren och därmed också bidraga
            till rättsmedvetandets utveckling upphöra aldrig. Följande re-
            former och framsteg synas mig nu vara de aktuellaste: 1) »Uppenbar»
            grymhet. Strafflagen bestraffar endast »uppenbar» grym- het. Någon
            motsvarande begränsning förekommer icke, när det gäller misshandel
            av människor. Här äro således djuren uppenbart på efterkäl- ken.
            Detta adjektiv har ock en framstående förmåga att föranleda olika
            tolkningar. Det är tillkommet för att straffa endast högre grad
            av grym- het. Ordet »uppenbar» bör ovillkorligen utgå. 2) Straffarbete.
            Beträffande straffmåttet bör fängelse i högst 6 måna- der inryckas
            under den allmänna strafflatituden och gälla ej blott djur- plågeri
            av svår beskaffenhet. I sammanhang därmed bör nu även straff-
            arbete på viss tid införas i strafflatituden. För att lättare
            vinna gehör av lagstiftaren för detta krav må straffarbete kunna
            ådömas endast om förhållandena äro försvårande, således ej, såsom
            nu stadgas om fängelse- straffet, blott om de äro synnerligen
            försvårande. Djurens rätt och män- niskornas uppfostran påkallar
            denna straffskärpning. Den bör omedel- bart genomföras utan väntan
            på den vittutseende allmänna strafflags- reformen. 3) De vilda
            djuren. Strafflagen innehåller i stort sett allenast en allmän
            definition på djurplågeri. Den utsäger icke tydligt, så att det
            äntligen förstås av allmänhet och åklagare, att därmed avses lika
            mycket de vilda djuren som hemdjuren. Därför bör tillika uttryckligen
            utsägas i lagen,
          </p>
          <p xml:id="i-Waf1YvZjjfEzigXd1C911o">
            Bihanq till riksdagens protokoll 1934. 3 saml. Nr 12. 2
          </p>
          <pb facs="riksdagen-motions-pdf/data/1934/mot_1934__fk__12/mot_1934__fk__12-010.pdf"/>
          <fw xml:id="i-HYBpo1CneEdfX7PPpsA8M1">
            10 Motioner i Första kammaren, Nr 12.
          </fw>
          <p xml:id="i-134JYYxtAiYnRPdMepFtDo">
            att den avser »hemdjur lika väl som vilda djur». Det bör ock
            övervägas, om icke lagen bör även i övrigt efter många förebilder
            närmare konkre- tiseras genom en exemplifiering på de vanligaste
            fallen av djurplågeri, vilka i regel ej böra undgå ansvar. 4)
            Åtal för djurplågeri. Sådan gärning får nu åtalas endast av allmän
            åklagare. Nitet måste vara olika, och det kan av begripliga skäl
            ej vara stort. Beivrandet av djurplågeri bör göras effektivare
            och för ändamålet en allmän rätt till åtal införas. Det är lika
            rimligt som sprit- och ölförfatt- ningarnas medgivande till en
            sådan åtalsrätt. Uttrycklig plikt för allmän åklagare att noga
            pröva angivelser och, då de befinnas befogade, åtala förseelsen
            vid domstol, bör även uttryckligen stadgas för att höja nitet,
            även då det gäller de förbisedda djurvarelserna. 3) Vivisektionen.
            Det finnes misshandel av djur, för vilken rättsskip- ningen blundar.
            En är vivisektionen. Det vetenskapliga djurplågeriet är sedan
            länge föremål för diskussioner och sammandrabbningar. Djur- skyddsföreningarna
            angripa. Vetenskapen svarar, att det är nödvändigt för att uppfinna
            botemedel mot mänskliga sjukdomar. Man har inom den vetenskapliga
            världen således på känn, att det icke går för sig att påkalla
            människooffer för sådant ändamål, vilket väl vore det lärorikaste.
            Det värnlösa djuret får i stället sitta emellan. Åtminstone borde
            väl någon offentlig kontroll ställas över sådana experiment. Någon
            sådan finnes ej stadgad i Sverige. 6) Slaktlag. Även misshandel
            vid slakt ägnas otillräcklig uppmärksam- het. En slaktlag med
            humanitärt inslag bör komma till stånd. Däri bör även den tolererade
            misshandel, som den judiska skäktningen innebär, förbjudas. T)
            Jaktstadgan och fiskeristadgan. Denna innehåller som sagt förbud
            mot jakt under vissa tider, icke för att skydda djuren utan för
            att upp- rätthålla tillgången på villebråd, som skall stå till
            buds för Jägare. Där- Jämte förbjudes vissa fångstmetoder, men
            detta icke heller för att skydda de vilda djuren från lidanden
            utan för att förekomma att människornas hemdjur komma illa ut
            för fallgropar, giller, giftbeten och dylikt. Fiskeri- stadgan
            innehåller icke heller något humanitärt moment. Jaktstadgan och
            fiskeristadgan måste därför revideras, helst genom lag. Den bör
            i anslutning till strafflagen uttryckligen bekämpa vissa speci-
            ficerade slag av djurplågeri och göra detta även för djurens egen
            skull och icke blott för människornas uppfostran till humanitet.
            Möjligen kunna lämpligen de i punkt 3) ifrågasatta konstitutiva
            exemplifieringarna för- läggas till en speciallagstiftning av
            nu ifrågasatt slag. Rättsmedvetandet i landet om humanitet vid
            fiske är mindre utvecklat och dess iakttagande möter förmodligen
            i stort praktiska svårigheter. Fisken står ju ock i lägre klass
            än de högre stående djuren. Principen bör dock kunna uttalas och
            tillämpning i detaljer redan nu kunna på-
          </p>
          <pb facs="riksdagen-motions-pdf/data/1934/mot_1934__fk__12/mot_1934__fk__12-011.pdf"/>
          <fw xml:id="i-3ngprHdd3p8bHzC4LDBDwk">
            Motioner i Första kammaren, Nr 12. 11
          </fw>
          <p xml:id="i-NDeJhzyo7581jtFA4ScJRn">
            fordras. Fiske med långrev och med levande agn bör väl förbjudas
            med mera dylikt. 8) Nöjesjakten. Den s. k. nöjesjakten har ofta
            i riksdagen och annor- städes varit påtalad såsom ett onödigt
            djurplågeri, som borde avvisas. Jakten är otvivelaktigt ett nöje
            för alla som utöva den, även för dem, som jaga till husbehov eller
            för att till avsalu åstadkomma livsförnöden- heter. Med nöjesjakten
            menar man väl därför den speciella, raffinerade nöjes- jakten,
            som utövas av den högre societeten och välbärgade personer i stä-
            derna såsom en semestersport. Användes därvid drevjakt blir nöjesjak-
            ten inför det allmänna rättsmedvetandet så mycket mer förargelseväc-
            kande. Att på kronans marker jakten skall vara förbehållen Konungen
            och chefen för domänverket med flera är väl en medeltidsinstitution.
            Före- nämnda drevjakter och semesterjakter böra nu vara mogna
            att överflyttas till historien. Vad sålunda sagts gäller även
            vissa fiskemonopol. Djuren böra skyddas från dylik hets och blodsutgjutelse
            samt ortsbefolk- ningens husbehov och torftiga inkomst även av
            jakt och fiske få företräde. 9) Dressering av djur. Rätten att
            menagerivis eller annorledes mot be- talning förevisa dresserade
            djur och helst även dresserade människor bör förbjudas. De människor
            som härigenom bliva brödlösa pensioneras. Det finnes väl ej rimligt
            fog för att tillåta en sådan smaklöshet, bakom vilken ligger,
            såsom det säges och man väl kan förstå, så mycket djur- plågeri.
            Det är väl heller icke något medel för allmänhetens uppfostran
            utan tvärtom en uppfordring till den allmänna smakens degenerering
            genom lockelser till skrattsalvor och applåder åt ett sådant barbari.
            10) Målsmans ansvar för minderåriga som djurplågare. När minder-
            åriga hemfalla till djurplågeri såsom exempelvis vanemässigt sönderploc-
            kande av skalbaggar och andra kryp eller flygfän bitvis för att
            se, hur de reda sig utan en sådan kroppsdel, bör vederbörande
            målsman stånda an- svar för gärningen, därest det upplyses att
            denne tillåtit eller ej ingripit mot en sådan obetänksam vana.
            11) Djurens bostadsförhållanden. En föga uppmärksammad angelägen-
            het är djurens bostadsfråga. Indierna anlade som sagt sjukhus
            för dju- ren. Vår tid, som sysslar ingående med människornas bostadsfråga,
            borde ej alldeles glömma bort andra varelser. Vilket beklämmande
            intryck gör icke på utställningar de trånga kaninburarna och akvarierna,
            där djuren ofta endast nätt och jämt kunna vända sig. Och hur
            står det till ute i landet exempelvis med den nu uppväxande kaninaveln?
            Där försiggår icke osannolikt ett våldsamt livslångt djurplågeri,
            särskilt på ställen där man ej anser sig ha råd att hålla rymligare
            kaninstall. 12) Djurens Balk. De olika stadgandena om djuren och
            om djurskydd äro splittrade åt många håll. De undgå därigenom
            uppmärksamhet, för- lora sitt logiska sammanhang. En sammanfattning
            av lagarna om djur-
          </p>
          <pb facs="riksdagen-motions-pdf/data/1934/mot_1934__fk__12/mot_1934__fk__12-012.pdf"/>
          <fw xml:id="i-KBJ7mPmcTYfbRCZQ43cGPj">
            12 Motioner i Första kammaren, Nr 12.
          </fw>
          <p xml:id="i-RhyZmj4tBctL2HhsfctUiM">
            skyddet under olika kapitel i en Djurens Balk skulle betyda en
            förnämlig framfärd i deras sak och människornas upplysning om
            densamma. 13) Internationell djurskyddslagstiftning. Djurens sak
            är mänsklighe- tens sak. Liksom människornas välfärd börjar organiseras
            genom uni- versellt samförstånd, förtjänar internationell samverkan
            för djurskydd även samtidens uppmärksamhet. Därigenom höjes denna
            humanitära reform till ett högre plan. 14) Någon undervisning
            och påminnelse i skolorna om medkänsla med djuren är en integrerande
            del i det unga släktets fostran till karaktär och milda seder.
            Den av skolbarnen merendels hatade undervisningen i bio- logi,
            som med fog ansågs obehövlig på min skoltid, bör kunna vika och
            kompletteras i någon liten mån åtminstone inför detta andliga
            krav på respekt för livet. 15) Djurskyddets världshistoria är
            mig veterligen ännu ej rannsakad och skriven. Så bör en gång ske.
            Det blir ett mänskligt dokument, som kommer att mäktigt vädja
            till människorna. Det vore en heder även för statsmakten att i
            sin mån medverka till ett dylikt väckande kulturdoku- ment. Det
            fjärde riket kommer att skriva det. Det hemställes alltså, att
            riksdagen — till ytterligare uppbyggande av den kulturfront, som
            innefattas i djurskyddet — ville:
          </p>
          <p xml:id="i-LHSzpdqu8givT1Uu3YnZPt">
            A) besluta följande ändrade lydelse av 18 kap. 16 $ strafflagen:
            »Visar någon i behandlingen av djur, hemdjur så- väl som vilda
            djur, grymhet genom misshandel, över- ansträngning, vanvård eller
            annorledes straffes för djurplågeri med böter eller fängelse.
            Är djurplåge- riet av svår beskaffenhet eller äro omständigheterna
            eljest försvårande, må till straffarbete i högst sex må- nader
            dömas.»;
          </p>
          <p xml:id="i-3qTB6L6ikfpv3rmFzQxREQ">
            B) i anslutning till detta allmänna lagbud om djur- skydd hos
            Kungl. Maj:t begära följande specialför- fattningar: 1) lag om
            humanitära bestämmelser om slakt, inbe- gripet sålunda också förbud
            emot den judiska skäkt- ningen; 2) lag med humanitära bestämmelser
            om jakt och fiske; 3) lag om förbud för det vetenskapliga djurplågeriet
            (vivisektion) eller åtminstone statskontroll på den- samma; 4)
            lag med förbud mot drevjakt samt med beskär- ningar av välbärgade
            personers nöjesjakter såsom en semestersport;
          </p>
          <pb facs="riksdagen-motions-pdf/data/1934/mot_1934__fk__12/mot_1934__fk__12-013.pdf"/>
          <fw xml:id="i-5ZdDC37DzdKZyw5RdAjZzY">
            Motioner i Första kammaren, Nr 12. 13
          </fw>
          <p xml:id="i-HDTGVAk97q3ctUFgRjjp1D">
            5) lag om upphävande av hovets och domänverkets privilegier på
            jakt å kronans marker, vilken främst under kontroll förbehålles
            ortsbefolkningen till dess husbehov eller uppehälle genom försäljning
            av jakt- byte; 6) lag med förbud att menagerivis eller annorledes
            mot betalning förevisa dresserade djur; 7) lag med humanitära
            bestämmelser om hemdjur och fångna vilda djurs bostadsförhållanden;
          </p>
          <p xml:id="i-DzLYP5oWgcaSxmVUydijQq">
            OC) beträffande rättegången i djurplågerimål: 1) effektivare
            lagbestämmelser om allmän åklagares åtal för djurplågeri samt
            införande av allmän åtals- rätt i sådana mål; 2) avskaffande genom
            lag om bevisning genom ex- perter inför rätta av den uppkomna
            vidskepelsen att fullgiltig bevisning om djurplågeri endast åstadkom-
            mes genom partbeställda utlåtanden av veterinär, grundade på handlingar;
          </p>
          <p xml:id="i-YNVrvgqHoT8JigZbFmj76A">
            D) undervisning i skolorna om djurskyddets biologi och djurplågeriets
            omänsklighet;
          </p>
          <p xml:id="i-WG5qoVJ24JnpMmxUPBA3a8">
            E) sammanförande av svensk lagstiftning om dju- ren uti en »Djurens
            balk&gt;;
          </p>
          <p xml:id="i-KeUwkGSpU8pTPpQmRRBss6">
            F) svenskt initiativ till internationell konvention om djurskydd,
            däribland förbud mot utrotning av va- larna och i varje fall mot
            valars och andra större havsdjurs jagande med harpunering eller
            annat dy- likt fångstsätt.
          </p>
          <p xml:id="i-LDjHZFhoKaUXKWG6xFistJ" type="date">
            Stockholm den 15 januari 1934.
          </p>
          <p xml:id="i-R8GsgpGnCwJ8uZBKEpaSKz">
            Carl Lindhagen.
          </p>
          <p xml:id="i-QbQn87nBpQAzqoykGULWLX">
            Bihang till riksdagens protokoll 1934. 3 saml. Nr 12. 3
          </p>
        </div>
      </div>
    </body>
  </text>
</TEI>
