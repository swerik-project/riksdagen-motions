<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0789/mot_199900_MJ_0789-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ789 pnr: mp517
          </p>
          <p>
            Motion till riksdagen
          </p>
          <p>
            1999/2000:MJ789 av Gudrun Lindvall m.fl. (mp)
          </p>
          <p>
            Avvecklingsplan för bekämpningsmedel
          </p>
          <p>
            Avliva myten!
          </p>
          <p>
            I olika sammanhang framhålls det att Sverige halverat användningen
            av bekämpningsmedel. Det vore ju lysande — om det var sant. Sant
            är det i och för sig. Mängden har nästan halverats, men skälet
            till det är ju inte att det sprutas mindre antal hektar numera
            utan att det man sprutar blivit giftigare så att det räcker med
            betydligt mindre mängd i liter räknat än örr. Med det sättet att
            räkna kan de flesta länder slå sig för bröstet eftersom ågdospreparaten
            inte bara gjort insteg i Sverige utan internationellt. Det gäller
            till exempel Roundup. Den enda minskningen som vore relevant att
            räkna är antalet hektardoser och där ser verkligheten inte alls
            så ljus ut. Just nu ökar användningen av bekämpningsmedel igen.
            För Roundup är ökningen mycket stor. År 1995 såldes ca 360 ton,
            år 1996 ca 416 ton, år 1997 var försäljningen ca 500 ton och 1998
            ca 700 ton.
          </p>
          <p>
            Bekämpningsmedel i yt- och grundvatten...
          </p>
          <p>
            Bekämpningsmedel och deras nedbrytningsprodukter kan vara svåra
            att analysera. Enligt forskare som håller på med analyser är tillverkaren
            ofta obenägen att lämna ut information om detta. Man finner allt
            man kan analysera, påstod en forskare för några år sedan. Nu kommer
            alltfler rapporter om restsubstanser i vatten. Det är till och
            med så att kemikalierna sprids snabbare till sjöar och vattendrag
            än man tidigare trott och att halterna ofta är så höga att de
            kan ge biologiska skador. Ny forskning visar att 0,1-0,3 26 av
            de bekämpningsmedel som sprids transporteras vidare till sjöar
            och vattendrag. Det innebär att ca 1 500 kilo kemikalier så småningom
            hamnar i sjöar, vattendrag och våra hav. Ca 90 olika kemiska substanser
            är godkända för att ta död på insekter, ogräs och svamp i jordbruket.
            Många av dem är vattenlösliga. Idag finns inget miljöövervakningsprogram
            för att kontinuerligt mäta be- kämpningsmedelsrester. Naturvårdsverket
            och SLU har dock börjat under- sökningar främst i södra Sverige.
            I Skåne finner man bekämpningsmedel i så gott som alla prover.
            Man kan också konstatera att nedbrytningen i vatten
          </p>
          <pb facs="riksdagen-motions-pdf/data/199900/mot_199900_MJ_0789/mot_199900_MJ_0789-0002.pdf"/>
          <p>
            varierar kraftigt. De kan bli kvar i flera år och påverkar ekosystemet
            hela Mot. 1999/2000 tiden. MJ789 Det visar sig vid undersökningarna
            att halter som ger långsiktiga skador på vattnets ekosystem förekommer
            och att det dessutom rör sig om flera olika substanser, ca 13
            stycken. För ett ogräsmedel (isoproturon som finns bl a i Cougar
            ) fann man halter som var 30 gånger högre än vad som anses vara
            acceptabelt. För insektsmedlet pirimikarb (ingår i Pirimor) var
            halten 70 gånger högre än MPC (Maximum permissible concentration),
            dvs. vad som tros vara ofarligt. Det är på tiden att bekämpningsmedel
            inkluderas i miljöövervakningen, även de nya lågdospreparaten.
            Det är också viktigt att få veta vilka de ekologiska effekterna
            blir av preparaten.
          </p>
          <p>
            ...och i grund- och dricksvatten
          </p>
          <p>
            Hälften av alla bekämpningsmedel som används i Sverige används
            i Skåne. Det är därför inte förvånande att man nu finner bekämpningsmedel
            i såväl grund- som dricksvatten. Halterna över EU:s gränsvärde
            för dricksvatten, 0,1 mikrogram per liter, är vanliga. För en
            skåning är sannolikheten att få i sig bekämpningsmedel med dricksvattnet
            närmast absolut, en 97-procentig sannolikhet. Skyddet av vattentäkter
            är mycket dåligt speciellt vad gäller de privata brunnarna. Även
            gifter som förbjudits i Sverige sedan länge återfinns i grundvatten.
            Det hemska är att halterna inte sjunker. Atrazin, den aktiva substansen
            i det numer förbjudna ogräsbekämpningsmedlet Totex, har hittats
            i vattentäkter i Hässleholm. Det förbjöds 1989, men är en substans
            vi kan få tillbaka, om EU för upp det på sin positiva lista.
          </p>
          <p>
            EU:s positiva lista inte så positiv
          </p>
          <p>
            Inom EU ser man just nu över vilka bekämpningsmedel som skall
            vara godkända. Här är det inte meningen att något land ska få
            gå före, inte. För Sverige kan detta leda till en rejäl tillbakagång.
            I EU är ca 800 substanser godkända mot ca 100 här. Hittills har
            man testas 87 substanser av vilka endast 37 är godkända i Sverige
            — 8 med kraftiga begränsningar. 24 är förbjudna, 26 aldrig provade
            av svenska myndigheter. Bland de förbjudna finns ämnen som är
            cancerogena, ger fosterskador, är akut giftiga och är svårnedbrytbara.
            En substans förbjöds redan 1966 i Sverige. Många av dessa substanser
            återfinns nu i grundvattnet. Att få tillbaks dem till Sverige
            skulle kasta miljöpolitiken 30 år tillbaka i tiden. Det får inte
            ske!
          </p>
          <p>
            Gäller PPP?
          </p>
          <p>
            Vem ska betala för undersökningar och skador på vatten och miljö?
            Enligt miljöbalken ska PPP — Polluter Pays Principle — gälla.
            Det borde alltså vara lantbruket som ska betala en förgiftad natur
            eller en oanvändbar brunn. Dock är det ju omöjligt att veta från
            vilken åker bekämpningsmedlet kommer, men att ett ansvar måste
            utkrävas av användaren är uppenbart, för denna
          </p>
          <pb facs="riksdagen-motions-pdf/data/199900/mot_199900_MJ_0789/mot_199900_MJ_0789-0003.pdf"/>
          <p>
            verksamhet som för all annan som hanterar sådant som kan påverka
            Mot. 1999/2000 människors hälsa och miljön, som det står i miljöbalken.
            MJ789 Det bör utredas hur ansvaret för läckage av bekämpningsmedlen
            skall utkrävas enligt PPP.
          </p>
          <p>
            Åtgärder av nöden
          </p>
          <p>
            I Danmark är problemet ännu större än i Sverige — eller om det
            beror på att man undersökt mer. För några år sedan rapporterades
            att man funnit gift- rester i 25 96 av vattentäkterna på södra
            Jylland och att Köpenhamns vatten- verk fått stänga två vattentäkter
            efter att rester av 41 (!) olika preparat hittats. För många bekämpningsmedel
            testas inte nedbrytning i vatten före godkännandet. Man påstår
            att substanserna bryts ned snabbt i jord, men nu visar det sig
            att den mikrobiella aktiviteten och temperaturen är faktorer som
            påverkar nedbrytningshastigheten. I de svenska kalla jordarna
            med låg aktivitet stämmer inte det som står i företagens dossier
            om substanserna. Här läcker gifterna ut eller transporteras ned
            till grundvattnet. Det här är inte vare sig ekologiskt hållbart
            eller acceptabelt ur hälso- synpunkt. Det är dags att ta fram
            en avvecklingsplan för bekämpningsmedel. Detta bör ges regeringen
            till känna. De nya rönen visar också det omöjliga i EU:s positiva
            lista. Eftersom uppenbarligen nedbrytningstiden är längre här
            i norr måste Sverige med emfas hävda att substanser som vi av
            olika skäl förbjudit här inte ska godkännas på nytt. Redan nu
            är vissa substanser som Sverige har förbud för aktuella för godkännande.
            Den svenska modellen som substituerar ut farliga substanser när
            bättre dyker upp måste få genomslag. Ett krav, som måste drivas,
            är att substanser inte får godkännas om inte analysmetoder finns
            för att finna substansen och dess nedbrytningsprodukter i mark
            och vatten.
          </p>
          <p>
            Biocider — livsdödare
          </p>
          <p>
            Men som sagt: en avvecklingsplan för bekämpningsmedel i Sverige
            är av nöden för att få ett samhälle som är ekologiskt långsiktigt
            hållbart. Nu finns kunskapen att bekämpningsmedel läcker — även
            de som används idag — och då måste det åtgärdas. Inga gifter är
            ofarliga. De dödar liv. Det är ju det som är biocidernas uppgift
            — att precis som ordet antyder vara livsdödare — oavsett om det
            gäller livet på åkern eller livet i vattnet. Ett insektsmedel
            dödar såväl bladlöss som fjärilar och vatteninsekter. Ett totalutrotningsmedel
            som Roundup dödar alla växter såväl på land som i vatten. Att
            arter slås ut och ekosystem förstörs är alltså inte något att
            förvånas över. Men acceptera? Inte! Och inte heller att ha dem
            i dricksvattnet!
          </p>
          <pb facs="riksdagen-motions-pdf/data/199900/mot_199900_MJ_0789/mot_199900_MJ_0789-0004.pdf"/>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att bekämpningsmedel inkluderas i miljööver- vakningen, även de
            nya s.k. lågdospreparaten, 2. att riksdagen som sin mening ger
            regeringen till känna vad i motionen anförts om att det bör utredas
            hur ansvaret för läckage av bekämpningsmedlen skall utkrävas enligt
            PPP, 3. att riksdagen som sin mening ger regeringen till känna
            vad i motionen anförts om en avvecklingsplan för bekämpningsmedel,
            4. att riksdagen som sin mening ger regeringen till känna vad
            i motionen anförts om EU:s positiva lista.
          </p>
          <p>
            Stockholm den 5 oktober 1999 Gudrun Lindvall (mp) Ingegerd Saarinen
            (mp) Mikael Johansson (mp) Helena Hillar Rosenqvist (mp) Yvonne
            Ruwaida (mp) Kia Andreasson (mp) Barbro Feltzing (mp)
          </p>
          <p>
            Per Lager (mp)
          </p>
          <p>
            Mot. 1999/2000 MJ789
          </p>
        </div>
      </div>
    </body>
  </text>
</TEI>
