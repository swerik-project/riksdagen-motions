<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00187">
  <teiHeader>
    <fileDesc>
      <titleStmt>
        <title>Röstning genom ombud, m. m.</title>
        <author>Bertil Fiskesjö m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Röstning genom ombud, m. m.</title>
          <idno type="rdwebb">G602187</idno>
          <rs type="number">187</rs>
          <ref type="dokument_url_text">http://data.riksdagen.se/dokument/G602187/text</ref>
          <ref type="dokument_url_html">http://data.riksdagen.se/dokument/G602187</ref>
          <ref type="dokumentstatus_url_xml">http://data.riksdagen.se/dokumentstatus/G602187</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8XUQMZkcTy5UrLLAFGh5Ah</idno>
            <name>SVEN-ERIK NORDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>BRITTA HAMMARBACKEN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3NQwgepQf2vTwvJTrqaMfi</idno>
            <name>SIGVARD PERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-X8h8DhaFnaqHz5Z9ujNuRe</idno>
            <name>KERSTI JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-HdpJ4V35CyWFwAVSVqqmzN</idno>
            <name>INGER JOSEFSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XazZeCYyyq3u8LSAmNahPt</idno>
            <name>ELVING ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7pth3hroNEXFT34XUAtauT</idno>
            <name>BENGT KINDBOM</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7aj3vnTJ1Uu29514uhUV1p" type="signed"/>
        <correspContext corresp="i-7aj3vnTJ1Uu29514uhUV1p">
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-8XUQMZkcTy5UrLLAFGh5Ah"/>
          <note type="signatory" corresp="i-6J1joFvFHPkqoFzNFfxEV4"/>
          <note type="signatory" corresp="i-3NQwgepQf2vTwvJTrqaMfi"/>
          <note type="signatory" corresp="i-X8h8DhaFnaqHz5Z9ujNuRe"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-HdpJ4V35CyWFwAVSVqqmzN"/>
          <note type="signatory" corresp="r-0"/>
          <note type="signatory" corresp="i-XazZeCYyyq3u8LSAmNahPt"/>
          <note type="signatory" corresp="i-7pth3hroNEXFT34XUAtauT"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__187/mot_198283__187-001.pdf"/>
      <div type="motHeader" xml:id="i-U8AckRqHWTDdaBEe6rZ7E6">
        <div type="motTitle" xml:id="i-5yzcXZ4LS9oK7wzMoZYfpE"/>
        <div type="motSubmissionInfo" xml:id="i-Soa13Vyh3VTG6wh629ivpV"/>
      </div>
      <div type="motBody" xml:id="i-5g1mDoUKY6gXLL6H1kXR3V">
        <div xml:id="i-WAHcrpuzRbQVn5JkuEK4Mw">
          <p xml:id="i-G27wPm5FJJg3oPxWwzG2HK">
            Motion 1982/83:187
          </p>
          <p xml:id="i-8eniNDZxQJbSqu7TKxU1RJ">
            Bertil Fiskesjö m. fl. Röstning genom ombud, m. m.
          </p>
          <p xml:id="i-2vCJREGMYgpzGhw92R51SU">
            I vissa fall kan valsedel avlämnas genom bud. Sedan länge kan
            äkta makar genom anordnande av s.k. valsedelsförsändelse tjänstgöra
            som bud åt varandra. För något årtionde sedan utvidgades möjligheten
            att rösta genom bud till andra kategorier. Väljare som på grund
            av sjukdom, rörelsehinder eller hög ålder inte kan inställa sig
            i vallokalen får således numera lämna valsedel genom bud. Som
            bud får den anlitas som är väljarens barn, barnbarn, fader, moder,
            syskon eller vårdare och som fyllt 18 år. Vidare kan lantbrevbärare
            utnyttjas. Dessa budröstningar har tillkommit för att i görligaste
            mån förhindra att fysiska handikapp omöjliggör utövandet av rösträtten.
            Genom noggranna föreskrifter om hur valsedelsförsändelse skall
            iordningställas har man sökt förebygga möjligheterna till otillbörlig
            påverkan på den röstande. Det är således den röstande själv som
            skall lägga ner sin valsedel i ett innerkuvert och tillsluta detta.
            Därefter läggs innerkuvertet i ett ytterkuvert på vilket den röstande
            på heder och samvete intygar att han eller hon tillhör någon av
            de kategorier som har rätt att rösta med hjälp av bud. Budet och
            ett närvarande vittne skall dessutom intyga att allt gått rätt
            till. De många överklagandena till valprövningsnämnden och nämndens
            beslut i anledning av dessa visar dock att förfarandet inte alltid
            är invändningsfritt. Iordningställandet av valsedelsförsändelser
            har i en del fall uppenbarligen skett på ett sätt som inte utesluter
            otillbörlig påverkan. I något fall har val fått göras om. I efterhand
            är det dock ofta mycket svårt att fastställa vad som skett vid
            det tillfälle när valsedelsförsändelsen gjorts i ordning. En genomgång
            av ett betydande antal fall visar dock att förfarandet många gånger
            är slentrianmässigt och att man inte strikt iakttar de regler
            som finns. Hur frekvent detta är kan inte med säkerhet fastställas,
            eftersom man kan utgå ifrån att många fall av ur rättssäkerhetssynpunkt
            diskutabla förfaranden aldrig kommer till myndigheternas kännedom.
            Som framgått av vad som sagts ovan kan inte bara släktingar utan
            även vårdare tjänstgöra som bud vid röstning med valsedelsförsändelse.
            Över- Å klaganden till valprövningsnämnden visar att begreppet
            vårdare tolkas olika och att det förekommit att valförrättare
            vägrat att godta valsedelsförsändel- ser av det skälet att man
            inte ansett att budet kunnat göra anspråk på att vara vårdare
            för den röstande. Den osäkerhet som finns härvidlag är inte tillfredsställande.
            Den innebär att valförrättare kan göra mycket olika bedömningar
            och att begreppet vårdare i en del fall kan ges en mycket diffus
          </p>
          <p xml:id="i-fg3gL1PEs5DbxYZBJKnDx">
            RE
          </p>
          <pb facs="riksdagen-motions-pdf/data/198283/mot_198283__187/mot_198283__187-002.pdf"/>
          <p xml:id="i-51qq4RGrqHNCN6keBs6YMc">
            Mot. 1982/83:187 8
          </p>
          <p xml:id="i-R37ST4rVW9Eh55Mj5hJmYw">
            innebörd. Men den innebär också att röstberättigade som handlat
            i god tro kan få sina valsedlar underkända genom att valsedelsförsändelserna
            inte godtas. Uttalanden i förarbetena till gällande lag ger ingen
            stringent ledning. I proposition 1965:106 anförde departementschefen
            följande: ”När fråga icke är om yrkesmässig vårdare, torde det
            kravet böra upprätthållas att vederbörande i skilda ting lämnar
            väljaren ett bistånd som icke är av helt obetydlig eller tillfällig
            karaktär.” Detta uttalande kan uppenbarligen tolkas på vitt skilda
            sätt, vilket också sker. 1978 års vallagskommitté uppmärksammade
            i betänkandet SOU 1980:45 problemet men nöjde sig med att anta
            att de rättsfall om otillbörligt verkande vid val som förekom
            efter 1979 års val skulle leda till en skärpt uppmärksamhet och
            kontroll. Men även efter 1982 års val har det förekommit överklaganden
            som visar att praxis varierar och att osäkerheten om innebörden
            av begreppet vårdare är stor. För den prövande myndigheten är
            det svårt att utan mycket ingående undersökningar göra en tillfredsstäl-
            lande bedömning i efterhand. Den vidgning av möjligheterna att
            rösta som budröstningen genom valsedelsförsändelse innebär bör
            bibehållas. Den medför att många som annars skulle vara förhindrade
            att rösta nu kan göra detta. Men det är samtidigt viktigt att
            respekten för gällande regler upprätthålls, att otillbörlig påverkan
            på de röstande förhindras och att reglerna är så utformade att
            de kan tillämpas på ett för den röstande förutsebart och för alla
            röstande likartat sätt. Erfarenheten visar att budröstningen kan
            innebära frestelser för politiskt aktiva att påverka partivalet
            i själva valhandlingen. De fall som uppmärk- sammats har främst
            gällt intagna på vårdanstalter. Det är därför enligt vår mening
            angeläget med skärpt vaksamhet härvidlag. Det kan ske genom att
            ansvariga myndigheter inför valen på ett mera energiskt sätt än
            hittills inpräglar vikten av att de regler som gäller för budröstning
            iakttas och att brott mot dessa regler innebär allvarliga förseelser.
            Detta bör framhållas i såväl de broschyrer som går ut till allmänheten
            som i de särskilda anvisningar som riktar sig till vårdanstalter
            och röstmottagare. Vi föreslår att riksdagen uttalar att regeringen
            ger riksskatteverket, som är högsta valmyndighet, i uppdrag att
            beakta detta när materialet inför nästa val utformas. Vad gäller
            det ovan uppmärksammade problemet med begreppet vårdare är det
            inte möjligt att lösa detta genom allmänna uttalanden från riksdagens
            sida. Motivuttalanden till en lag kan inte ersättas med nya motivuttalanden
            såvida inte själva lagen ändras. Vi föreslår därför en ändring
            av texten i vallagen. Man kan ha olika uppfattningar om i vilken
            riktning en sådan lagändring bör gå. En enkel lösning på problemet
            är att föreskriva att var och en som anges som vårdare på valsedelsförsändelsen
            också av valförrättarna skall accepteras som ett behörigt bud.
            En sådan lösning är dock enligt vår mening inte lämplig. Det skulle
            kunna
          </p>
          <pb facs="riksdagen-motions-pdf/data/198283/mot_198283__187/mot_198283__187-003.pdf"/>
          <p xml:id="i-Hvsqrx8tijQMrbhhLsSC1i">
            Mot. 1982/83:187 9
          </p>
          <p xml:id="i-HAMiNdgLcx9k35RUGiBr7u">
            leda till ett aktivt insamlande av röster från grupper av medborgare
            som är väl kapabla att själva avge sin röst hos röstmottagare.
            Möjligheterna till otillbörlig påverkan skulle öka. Vidare bör
            i princip valhandlingen som helhet vara en personlig aktivitet.
            Röstning med bud bör även framdeles vara ett kompletterande undantag
            för dem som själva inte kan inställa sig hos valförrättare. Det
            som ur allmänna synpunkter är mest lämpligt och som också bäst
            stämmer med de ursprungliga intentionerna när budröstningen infördes
            är således en inskränkning av begreppet vårdare till att avse
            de fall där ett vårdnadsförhållande verkligen föreligger. Någon
            i alla lägen helt entydig regel är inte möjlig att formulera.
            Men det bör vara möjligt att uppnå ett betydande mått av precision.
            Med den formulering vi föreslår nedan avser vi således ett stabilt,
            varaktigt och/eller av samhället sanktionerat vårdnadsförhållande.
            Att man vid spridda tillfällen brukar se till vederbörande eller
            ge hjälp i speciella frågor skall inte anses grunda något vårdnadsförhållande.
            Gränsen bör gå vid de insatser som normalt görs, t. ex. av en
            hemsamarit. Vidare anser vi att vårdnadsförhållandet bör kunna
            styrkas inför röstmottagare. Det är ganska verklighetsfrämmande
            att utgå ifrån att valförrättarna skall kunna ha en sådan personkännedom
            att en muntlig uppgift skall kunna tillgodose kontrollkravet.
            Det visar den erfarenhet vi har av det nuvarande förfarandet.
            Det enklaste är att föreskriva att arten av vårdnad skall anges
            på själva valsedelsförsändelsen. Uppgifterna där bör åtminstone
            i efterhand lätt kunna kontrolleras, vilket även blir ett preventivt
            skydd mot felaktiga påståenden. Vi föreslår således att vårdnadsförhållandet
            styrks på det sätt som här angetts. Med hänvisning till vad som
            anförts i motionen föreslår vi 1. attriksdagen beslutar uttala
            att regeringen skall ge den centrala valmyndigheten, riksskatteverket,
            i uppgift att informera om reglerna för budröstning på det sätt
            som angetts i motionen, 2. att riksdagen beslutar att vallagen
            11 kap. 3$ skall ha den lydelse som anges nedan:
          </p>
          <p xml:id="i-Uf8yN9DBt9ABxFo1CUTYmx">
            3$ Väljare som ——— eller hans vårdare och som fyllt 18 år. Vårdare
            är den som yrkesmässigt eller på ett därmed likartat sätt ger
            väljaren vård av mera varaktigt slag. Sådan valsedelsförsändelse
            ———- är känt för dem. Vårdare skall ange i vilket vårdnadsförhållande
            han står till väljaren. Vittne skall ha —--- på ytterkuvertet.
          </p>
          <pb facs="riksdagen-motions-pdf/data/198283/mot_198283__187/mot_198283__187-004.pdf"/>
          <p xml:id="i-L6fktnQhhQj9CjKPm3ihvY">
            Mot. 1982/83:187 10
          </p>
          <p xml:id="i-DuLTCxBxsFxQCJjpC1F8m3">
            Stockholm den 11 januari 1983
          </p>
          <p xml:id="i-6ZDTKWJ7Y4QHa3qfx5BWGx">
            BERTIL FISKESJÖ (c)
          </p>
          <p xml:id="i-YP7uHEjF5nJnkicLvGAzwT">
            SVEN-ERIK NORDIN (c) INGER JOSEFSSON (c) BRITTA HAMMARBACKEN
            (c) MARTIN OLSSON (c) SIGVARD PERSSON (c) ELVING ANDERSSON (c)
            KERSTI JOHANSSON (c) BENGT KINDBOM (c)
          </p>
          <p xml:id="i-KdU7vcrEx22VxveLC1fMdb">
            KARIN SÖDER (c)
          </p>
        </div>
      </div>
    </body>
  </text>
</TEI>
