<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00314">
  <teiHeader>
    <fileDesc>
      <titleStmt>
        <title>Stärkt innovationskraft genom fond-i-fond</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkt innovationskraft genom fond-i-fond</title>
          <idno type="rdwebb">GZ02N314</idno>
          <rs type="number">N314</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N314/text</ref>
          <ref type="dokument_url_html">http://data.riksdagen.se/dokument/GZ02N314</ref>
          <ref type="dokumentstatus_url_xml">http://data.riksdagen.se/dokumentstatus/GZ02N314</ref>
          <ref type="doc">http://data.riksdagen.se/fil/A0C9CB39-68C0-4903-BF01-75DCEC6AAB8F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Az4qSZ6DJuSinfUR15Ho3c" type="signed"/>
        <correspContext corresp="i-Az4qSZ6DJuSinfUR15Ho3c">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-KaWECeaQiDvpeQ3a1pEmft" type="numbering">
          <date when="2011-10-06"/>
        </correspAction>
        <correspAction xml:id="i-VYf8MbiL4NWi2sU6927BsS" type="submission">
          <date when="2011-10-04"/>
        </correspAction>
        <correspAction xml:id="i-XrE7S8ksC2qkjiJcx6gAmw" type="transfer">
          <date when="2011-10-04"/>
        </correspAction>
        <correspAction xml:id="i-PbKtg5DMwtMhMT7vMpU14a" type="assigned"/>
        <correspContext corresp="i-PbKtg5DMwtMhMT7vMpU14a">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-F6emjwJeqzdzgmaieC1ect" type="motBody">
        <div xml:id="i-3XzjFm3fVSYhnrNRpivkP1" type="motProposal" subtype="förslag">
          <head xml:id="i-JaeoAFuJNqrYLizVK5WWAd">
            Förslag till riksdagsbeslut
          </head>
          <p xml:id="i-HnL7G8SjqcJHP1BWjdc72h">
            Riksdagen tillkännager för regeringen som sin mening vad som
            anförs i motionen om att styra om delar av det statliga riskkapitalet
            inklusive delar av Sjätte AP-fondens investeringar till en fond-i-fond
            där statliga medel investeras parallellt med minst hälften privata
            pengar i olika riskkapitalfonder.
          </p>
        </div>
        <div xml:id="i-7bEuq6QbHXoufUw3dW1sBM" type="motContent">
          <head xml:id="i-CiUcsD4Vith5buMU2SaK2L" type="h1">
            Motivering
          </head>
          <p xml:id="i-4voLAb2hw1HDSefSuTtCDZ">
            Innovationer och tillgång till riskvilligt kapital är en grundförutsättning
            för att skapa nya företag och få befintliga företag att växa.
            I Sverige finns idag många småföretag och relativt många stora
            företag, men alldeles för få däremellan. Eftersom stora företag
            oftast kommer till genom att mindre företag växer eller slås samman
            innebär bristen på mellanstora företag att det finns små förutsättningar
            för att nya storföretag ska växa fram.
          </p>
          <p xml:id="i-BPdpjp93nvjgMVvLRXfZmX">
            Sverige är bäst i Europa på innovationer men bland de sämsta
            i Europa på att kommersialisera dessa innovationer. Några tänkbara
            anledningar till detta är brist på kunskaper och erfarenheter
            av kommersialisering, att forskningsresultat inte alltid kan kommersialiseras
            på ett enkelt sätt eller att det saknas riskvilligt kapital i
            tidiga skeden. Ytterligare en anledning kan vara att forskningen
            inte är tillräckligt inriktad på näringslivets behov. I så kallade
            inkubatorer kan nystartade forsknings- och innovationsbaserade
            företag få hjälp med att kommersialisera sina idéer genom till
            exempel såddfinansiering och affärsutveckling.
          </p>
          <p xml:id="i-TZVUvfUsNYYtUAzp76nZwh">
            I dag finns dessa inkubatorer främst i anslutning till högskolor
            och universitet. Ytterligare satsningar på inkubatorer behöver
            göras. Dessa satsningar ska inte bara inriktas på de högskoleanknutna
            inkubatorerna utan även tillkomma de inkubatorer som finns utanför
            högskolevärlden. Vi vill också se ett utökat samarbete mellan
            näringsliv och universitet, högskolor och forskningsinstitut när
            det gäller att formulera strategiskt viktiga forskningsprogram
            som möter näringslivets behov.
          </p>
          <p xml:id="i-PZ95PowVdQ8txgp7Wi6oAz">
            Vid uppstart av ett företag sker ofta finansiering med hjälp
            av statligt stöd från exempelvis Innovationsbron, Almi eller Vinnova.
            I såddfasen investerar ofta affärsänglar men på grund av bland
            annat skattesystemet och avsaknaden av incitament för allmänheten
            att investera i risk har de små möjligheter att investera vidare
            i expansionsfasen, då det krävs större investeringar. I expansionsfasen
            har ett företag som söker kapital för att expandera att välja
            mellan lån av bank, familj, vänner eller externt riskkapital.
            Eftersom risken är större ju tidigare i ett företags utvecklingsfas
            som investeringen görs kan bankerna ofta inte ta denna risk. Sällan
            kan familj och vänner bistå med det kapital som krävs. Kvarstår
            gör ofta att söka externt riskkapital.
          </p>
          <p xml:id="i-PSiWhwbZThX4LGXp3icdzY">
            De statliga insatserna bör i större utsträckning riktas till
            företag i expansionsfasen. De bör också i högre grad kanaliseras
            genom privata aktörer på kapitalmarknaderna för att bättre nyttja
            den privata sektorns kompetens och drivkrafter. En statlig-privat
            samverkan kan också leda till att mer långsiktigt privat kapital
            riktas till de förhållandevis riskfyllda investeringarna i företagens
            expansionsfas.
          </p>
          <p xml:id="i-b21MaV4kuj1XgVhPt1HZ9">
            En viktig del av investeringskalkylen när ett företag startas
            är möjligheten att kvitta förluster mot framtida vinster. Genom
            den rätten säkerställs att företaget över en livscykel bara beskattas
            på den faktiska vinsten. För att förbättra sin finansiella situation
            har företag i uppstartsskeden många gånger valt att sälja rätten
            till förlustavdrag vidare. Villkoren för detta har nyligen skärpts,
            bland annat för att stoppa möjligheten till skattefusk, vilket
            samtidigt medfört att finansieringsmöjligheterna i tidiga skeden
            försämrats. För att förbättra överlevnadsförutsättningarna för
            arbetsintensiva nystartade företag bör de under ett uppstartsskede
            ges möjlighet att kvitta förlustavdrag mot inbetalning av andra
            skatter, exempelvis löneskatter.
          </p>
          <p xml:id="i-WQyYqGt8b4iLVJhSTses6n">
            Det vore önskvärt att styra om delar av det statliga riskkapitalet
            inklusive delar av Sjätte AP-fondens investeringar till en fond-i-fond
            där statliga medel investeras parallellt med minst hälften privata
            pengar i olika riskkapitalfonder. De statliga företrädarnas viktigaste
            uppgift blir att välja ut de bästa riskkapitalfonderna och kontinuerligt
            utvärdera det arbete som görs, medan ledning och styrning av företagen
            lämnas till de bästa privata aktörerna.
          </p>
        </div>
        <div xml:id="i-VzpJKkmCoSLkV7xsUMod5P" type="signatureBlock">
          <list xml:id="i-7Z1Dw44LPmbd8vhRcEFkQM">
            <item xml:id="i-MPDeELffyq2a29QfqKS1PW" who="i-Ybw8JnrmHGCsqpipBke8a7" type="signature">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
