<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__283/mot_1953__ak__283-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 283.
          </p>
          <p>
            Nr 283.
          </p>
          <p>
            Av fru Sandström m. fl., om höjning av anslaget till för- skolor
            för döva barn.
          </p>
          <p>
            Enligt vad som tidigare beslutats utgår för närvarande statsbidrag
            till anstalt som av Kungl. Maj:t godkänts som förskola eller skolhem
            för döva barn med 1 200 kronor för varje barn i förskola och därjämte
            med 1 200 kronor för varje barn som tillika är intaget på skolhem
            eller genom skolans försorg åtnjuter vård och underhåll, allt
            per år räknat. För varje anstalt utgår dock bidrag för högst det
            antal barn som Kungl. Maj:t bestämmer. För närvarande utgår sålunda
            anslag till fyra förskolor, nämligen i Göteborg, Stockholm, Borås
            och Degernäs utanför Örebro. För nästkom- mande budgetår har skolöverstyrelsen
            föreslagit, att till förskolorna ut- gående anslag skulle höjas
            med 50 000 kronor. Som motiv härför anför skolöverstyrelsen att
            flera nya förskolor för döva småbarn kommit till stånd eller planerats,
            bl. a. i Stockholm, i Östergötland och i Västerbotten. Dessa sistnämnda
            skolor — flera än som här angivits — har startats på Sveriges
            scoutförbunds initiativ och tillvunnit sig stor uppmärksamhet.
            Skolorna i fråga arbetar efter en metod, som i vårt land lanserats
            av dr Erik Weden- berg, vilken för närvarande tjänstgör på audiologiska
            laboratoriet på karo- linska sjukhuset hos docenten L. K. A. Holmgren,
            vilken i årets statsverks- proposition föreslagits personlig laboratur
            i klinisk audiologi. Såväl do- centen Holmgrens som dr Wedenbergs
            forskningar och rön har intimt samband med möjligheten att bereda
            döva småbarn inte endast klinisk undersökning enligt de förbättrade
            metoder som nu står till buds, utan även — vilket är det väsentliga
            — i möjligheten att omsätta rönen i den undervisning och övning,
            som kan ges »döva» småbarn för att lära dessa tala bjälpligt på
            ett mycket tidigt stadium. Detta omhändertagande av små- barn
            redan från treårsåldern med möjlighet för dem som inte är totaldöva
            utan har vissa hörselrester kvar att lära sig tala kan ske endast
            om varje barn kan beredas några timmars individuell träning dagligen
            eller vissa dagar i veckan. Den träning det här är fråga om utgör
            ett komplement till dövstumsundervisningen sådan den av ålder
            bedrivits och ger även de barn som senare eventuellt kommer till
            dövstumskolor fördelen av att redan kunna tala i större eller
            mindre grad. Normalbegåvade barn med tillräckliga hörselrester
            har visat sig kunna föras fram till normalskoleun- dervisning.
          </p>
          <pb facs="riksdagen-motions-pdf/data/1953/mot_1953__ak__283/mot_1953__ak__283-002.pdf"/>
          <p>
            Motioner i Andra kammaren, nr 283. 3
          </p>
          <p>
            De skolor det här är fråga om består av små enheter och är externat
            på samma sätt som vanliga lekskolor. De har alltså lekskolans
            karaktär och inte anstaltens. Som exempel på en sådan skola kan
            nämnas den i Skellefteå i Västerbotten. Den drives för närvarande
            med medel, som in- samlats av Sveriges scoutförbund, men den insamling,
            det här är fråga om, var en engångsföreteelse, som gav medel till
            startandet av dylika skolor, vilket var värdefullt, då man genom
            dessa skolor kunde samla erfarenhet. Ått intresset för verksamheten
            väckts visas av alt vederbörande landsting på sina håll planerar
            övertagande av en större eller mindre del av det eko- nomiska
            ansvaret för desamma. Sålunda har Västerbottens läns landsting
            för innevarande år anslagit 6 000 kronor för att verksamheten
            i Skellefteå må kunna fortsättas. Driften av skolan går dock till
            mer än denna summa, vadan man beräknat att överskjutande driftbelopp
            alltfort måste täckas på privat väg. Anslaget gäller endast innevarande
            år, och det utredes för närvarande om landstinget sedan skall
            kunna binda sig för dylik skolverk- samhet för framtiden. Landstingets
            ställningstagande härtill blir dock i hög grad beroende av huruvida
            statsbidrag kan påräknas.
          </p>
          <p>
            on statlig förskola har beslutats förläggas till Boden. Departementschefen
            erinrar om detta i sitt uttalande och hänvisar till det beslut
            som fattades vid 1951 års riksdag. Skolan i Boden blir en anstalt
            av internatkaraktär, dimensionerad för 25 barn. Den avser att
            träda i verksamhet hösten 1953, och det anföres, att man med denna
            skola, som blir av försökskaraktär, kan vinna erfarenheter bl.
            a. för lämplig utrustning och personaluppsätt- ning. Utan att
            föregripa denna statliga försöksverksamhet kan dock fram- hållas,
            att för så små barn som det här är fråga om ofta är av stor betydelse
            att barnen kan bo i sina hem eller tillfälligtvis inackorderade
            i andra hem i stället för på en större anstalt. Det har också
            betydelse, att dessa med lekskolor jämförliga små enheter — exempelvis
            Skellefteskolan — ger barnen möjlighet till samvaro med andra
            barn under mera hemliknande förhållanden. Vad som framför allt
            är betydelsefullt är alt den lärare som leder skolan har möjlighet
            att sysselsätta sig med varje barn under samman- lagt längre tid
            än som i allmänhet kan ske på en anstalt, dimensionerad för många
            barn. De skolor för döva småbarn, som med ett gemensamt namn brukar
            kallas Sveriges scoutförbunds Wedenbergsskolor, och som nu finns
            på flera håll har inte endast betydelse för barnen själva under
            den tid de vistas i skolan. De har också mycket stor betydelse
            för föräldrarna. Under några timmar varje dag kan mödrarna vara
            fria från sina barn på samma sätt som mammor för andra lekskolebarn.
            I vissa fall reser barnet dagligen in till skolan, men bor i sitt
            hem. Mödrarna erhåller också genom sin kontakt med skolan själva
            undervisning i hur de även i hemmet på egen hand kan träna sina
            döva barn. Kurser för både mödrar och barn har på sina håll anordnats
            med av allt att döma mycket gott resultat.
          </p>
          <pb facs="riksdagen-motions-pdf/data/1953/mot_1953__ak__283/mot_1953__ak__283-003.pdf"/>
          <p>
            6 Motioner i Andra kammaren, nr 283.
          </p>
          <p>
            Skolor av denna typ måste självfallet ställa sig betydligt billigare
            i drift än internatskolor i för ändamålet uppbyggda, större anstalter.
            Det bör så- lunda vara av betydelse att inte endast försöksverksamhet
            med större an- stalter för döva förskolebarn igångsättes utan
            att det även ges möjlighet till försöksverksamhet i den form,
            som de smärre lekskolorna för hörsel- träning erbjuder. Det borde
            sålunda vara av intresse för det allmänna att alla de möjligheter
            man har att ge de döva en bättre start i livet tillvaratages,
            vil- ket kan ske om man ger denna förskoleverksamhet de ekonomiska
            resurser som erfordras. Om landsting eller kommuner visar intresse
            för saken — vilket redan i stor utsträckning skett — bör verksamheten
            också kunna erhålla statligt stöd. Detta kan ske därest skolöverstyrelsens
            äskande på denna punkt bifalles. Skulle statsbidrag inte kunna
            ställas till förfogande, kan utsikterna till att landstingen övertar
            verksamheten minska, något som vore olyckligt för den handikappade
            grupp av människor det här är fråga om. Med hänvisning till vad
            här anförts hemställer vi, att riksdagen måtte bifalla den av
            skolöverstyrelsen äs- kade höjningen av anslaget till förskolor
            för döva barn, som finns redovisad i bilaga 10 till årets statsverksproposition
            under punkten 278, och sålunda för ändamålet anslå 50 000 kronor.
          </p>
          <p>
            Stockholm den 27 januari 1953.
          </p>
          <p>
            Ragnhild Sandström. Helga Sjöstrand. A. Widén.
          </p>
        </div>
      </div>
    </body>
  </text>
</TEI>
