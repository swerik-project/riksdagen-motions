<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-CU-02952">
  <teiHeader>
    <fileDesc>
      <titleStmt>
        <title>Preskriptionsavbrott </title>
        <author corresp="i-Ev13DrJjHbo85jEmQ5EPLM">av Ewa Thalén Finné m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2952 av Ewa Thalén Finné m.fl. (M)</title>
          <idno type="rdwebb">H2022952</idno>
          <rs type="number">2952</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H2022952/text</ref>
          <ref type="dokument_url_html">http://data.riksdagen.se/dokument/H2022952</ref>
          <ref type="dokumentstatus_url_xml">http://data.riksdagen.se/dokumentstatus/H2022952</ref>
          <ref type="docx">http://data.riksdagen.se/fil/5F392B76-983E-4F65-9DE9-DEA8A5E2FCBA</ref>
          <ref type="pdf">http://data.riksdagen.se/fil/790F485C-72C7-40CB-BB1A-407F645A0806</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ev13DrJjHbo85jEmQ5EPLM</idno>
            <name>Ewa Thalén Finné</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6X8Fc68oRcYCskG3k248x5</idno>
            <name>Carl-Oskar Bohlin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-LQN2UB7ZUM3n6gNS929Hes</idno>
            <name>Thomas Finnborg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PW3SnqUrdaKdgMGXSofvew" type="signed"/>
        <correspContext corresp="i-PW3SnqUrdaKdgMGXSofvew">
          <note type="signatory" corresp="i-Ev13DrJjHbo85jEmQ5EPLM"/>
          <note type="signatory" corresp="i-TMBKCxFj2h6LkEEpYodyut"/>
          <note type="signatory" corresp="i-6X8Fc68oRcYCskG3k248x5"/>
          <note type="signatory" corresp="i-LQN2UB7ZUM3n6gNS929Hes"/>
          <note type="signatory" corresp="i-TigPaPfe7eBTgfMXr1phgo"/>
          <note type="signatory" corresp="i-MEQoHPb6qh2nYtPCAZQYv3"/>
        </correspContext>
        <correspAction type="submitted" xml:id="i-UJeenrpcy9BSsZqfPeJ4yt">
          <date when="2014-11-10"/>
          <time when="17:37:08"/>
        </correspAction>
        <correspAction type="referred" xml:id="i-8Qm2qn5WGxXDe5BSCteaht">
          <date when="2014-11-12"/>
        </correspAction>
        <correspAction type="assigned" xml:id="i-SQHKx7zgUbhDxNeoK6i2ex">
          <date when="2016-05-04"/>
          <time when="16:12:18"/>
        </correspAction>
        <correspContext corresp="i-SQHKx7zgUbhDxNeoK6i2ex">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-ByQgTi3ZEg7s3BFSrMjR6Y"/>
        <correspContext corresp="i-ByQgTi3ZEg7s3BFSrMjR6Y">
          <ref type="uppgift">2014/15:CU11</ref>
          <ref type="ref_dok_id">H201CU11</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">CU11</ref>
          <ref type="ref_dok_titel">Konsumenträtt och överskuldsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:2952 av Ewa Thalén Finné m.fl. (M) Preskriptionsavbrott</div>
      </div>
      <div type="motBody">
        <div type="motProposal" subtype="förslag">
          <head xml:id="i-LYduEoepHjG1cpRBCjrUBx">
            Förslag till riksdagsbeslut
          </head>
          <list style="ol">
            <item xml:id="i-R7tyBQe2no7QEXLQLwMmRx">
              Riksdagen tillkännager för regeringen som sin mening vad som
              anförs i motionen om behovet av en utredning i syfte att tydliggöra
              reglerna för preskriptionsavbrott.
            </item>
          </list>
        </div>
        <div type="motContent">
          <head type="h1" xml:id="i-LetBTjBmWPFsQJYTCrAaPr">
            Motivering
          </head>
          <p xml:id="i-EDUFUxXb5z32ycAxGLRWCs">
            Enskilda fordringar löper med en preskriptionstid om antingen
            tre eller tio år. Preskriptionstiden förlängs från den tidpunkt
            som preskriptionsavbrott sker. Preskriptionsavbrott kan bland
            annat ske genom att gäldenären får ett skriftligt krav eller en
            skriftlig erinran om fordringen från borgenären.
          </p>
          <p xml:id="i-REX4txSfB9kuzfD6M7cWVe">
            Högsta domstolen har tidigare uttalat att ett kravbrev som ostridigt
            har sänts till gäldenärens adress utan att komma i retur, inte
            innebär att preskriptionsavbrott har uppkommit (NJA 1996 s. 809).
            Den princip som har gällt har varit att det är borgenären som
            står risken för att ett kravbrev inte når gäldenären och att det
            är borgenären som ska styrka att preskriptionsavbrott har skett.
            Preskriptionsavbrott ansågs då styrkt exempelvis om gäldenären
            kvitterade ut ett kravbrev som sänts med rekommenderad försändelse
            eller då mottagningsbevis skrivits under.
          </p>
          <head type="h3" xml:id="i-R9D6bi8hXsWNsk2EBy1FD">
            Ny praxis
          </head>
          <p xml:id="i-15VdRXUGQy9VctRSc8aw9A">
            År 2007 (NJA 2007 s. 157) lättade Högsta domstolen väsentligen
            på beviskravet genom att slå fast att preskriptionsavbrott kunde
            anses ha uppkommit då ett flertal försändelser avsänts till gäldenärens
            folkbokföringsadress utan att ha kommit i retur. Målet gällde
            en konsumentfordran. Inom ordinarie preskriptionstid hade borgenären
            skickat fem kravbrev och därefter ytterligare nio kravbrev till
            gäldenärens folkbokföringsadress. Högsta domstolen uttalade att
            möjligheten att inte åtminstone något av breven skulle ha nått
            gäldenären kunde anses vara försumbar.
          </p>
          <p xml:id="i-RYhtsGAcsA6NvM6WVL4ca">
            I stället för att borgenären ska styrka preskriptionsavbrott
            ska numera alltså, enligt Högsta domstolen , en sannolikhetsbedömning
            göras. Högsta domstolen har dessutom godtagit utdrag ur inkassobolags
            datasystem som bevisning för att brev har avsänts. Det krävs inte
            ens faktiskt kopior av avsända brev.
          </p>
          <p xml:id="i-C5pzyJb2RPYi1MCapC8xUY">
            År 2012 gick Högsta domstolen ännu längre (NJA 2012 s. 172) och
            införde en regel om att gäldenären har en skyldighet att bevaka
            posten på sin folkbokföringsadress och att en försändelse som
            har delats ut där ska anses ha kommit honom tillhanda, oavsett
            om han faktiskt har bott på adressen eller inte. I och med det
            räckte det alltså inte att gäldenären lämnade en förklaring till
            varför han inte hade tagit emot försändelser på sin folkbokföringsadress.
          </p>
          <head type="h3" xml:id="i-XZBsUPku1vTB69cbT9UiNS">
            Konsekvenser och förslag
          </head>
          <p xml:id="i-WjZ5ipQ8snKBAzAkVdeTh3">
            En rad frågeställningar har uppkommit till följd av Högsta domstolens
            avgöranden. Hur många kravbrev behövs? Spelar det någon roll om
            det rör sig om en treårig eller tioårig preskriptionstid? Från
            vilket kravbrev anses preskriptionsavbrott ha skett – det första
            (vilket är mest gynnsamt för gäldenären) eller det sista (vilket
            gynnar borgenären)?
          </p>
          <p xml:id="i-4VrKZtacva7grCaSyQ5pAY">
            Frågorna har vållat mycket stora problem i praktiken, inte minst
            hos landets kronofogdar som i första instans har att avgöra om
            en fordran går att verkställa eller inte. När det finns oklarheter
            kring hur reglerna ska tolkas ökar också risken för olika tillämpning
            vid olika hovrätter. Kronofogdemyndigheten har i ett ställningstagande
            slagit fast att det ska krävas fyra kravbrev inom ordinarie preskriptionstid
            för att preskriptionsavbrott ska anses ha skett. Samtidigt har
            i hovrätt även endast två kravbrev godtagits. Detta skapar en
            rättsosäkerhet där frågan om en skuld går att verkställa kan bli
            beroende av var i landet gäldenären bor.
          </p>
          <p xml:id="i-TrFB6DYuttT4uLj513d2fJ">
            I förarbetena till preskriptionslagen uttrycktes att kravet måste
            vara att gäldenären har fått del av kravet eller erinran. Motivet
            till det är att det är betydligt enklare för borgenären att visa
            att gäldenären tagit del av ett brev än för gäldenären att visa
            att han inte har gjort det. Detta är en rimlig avvägning som stämmer
            överens med de allmänna principerna om bevisbörda.
          </p>
          <p xml:id="i-GLyL6rGwD3h56yrmfKqVXP">
            Dessutom har i förarbetena framhållits att det är viktigt att
            preskriptionsreglerna är så enkla och lättförståeliga som möjligt.
            Preskriptionsreglerna är numera, i och med HD:s senare avgöranden,
            i vart fall inte enkla och lättförståeliga. Det är inte heller
            helt oproblematiskt att de har verkan retroaktivt, på så sätt
            att krav som tidigare skulle ha ansetts preskriberade numera kan
            väckas till liv.
          </p>
          <p xml:id="i-MYn2tyK1xBcQKhBwgVoTLQ">
            För att bringa klarhet kring reglernas innebörd och politiskt
            lyfta frågan om en eventuell återgång till ordningen att borgenären
            genom mottagningsbevis eller dylikt ska styrka preskriptionsavbrott,
            behövs en översyn av aktuella bestämmelser i preskriptionslagen.
            En utredning bör mot den bakgrunden tillsättas för att se över
            lagstiftningen.
          </p>
        </div>
        <div type="motSignatures">
          <list>
            <item xml:id="i-pWSMZ9dfeaWqfxyMFjdcN" who="i-Ev13DrJjHbo85jEmQ5EPLM">
              Ewa Thalén Finné (M)
            </item>
            <item xml:id="i-NS28P5uU9GWkku13J5F3Qd" who="i-TMBKCxFj2h6LkEEpYodyut">
              Jessika Roswall (M)
            </item>
            <item xml:id="i-TneuJ3N5ffGiFsc6tocXcu" who="i-6X8Fc68oRcYCskG3k248x5">
              Carl-Oskar Bohlin (M)
            </item>
            <item xml:id="i-DUanGRdsi27CBgpUwwHd7U" who="i-LQN2UB7ZUM3n6gNS929Hes">
              Thomas Finnborg (M)
            </item>
            <item xml:id="i-SxBDa8G3WC2Vd9v6z8kYQB" who="i-TigPaPfe7eBTgfMXr1phgo">
              Mats Green (M)
            </item>
            <item xml:id="i-CghZsSQjuyKeEMHa1gNS8z" who="i-MEQoHPb6qh2nYtPCAZQYv3">
              Maria Malmer Stenergard (M)
            </item>
          </list>
        </div>
      </div>
    </body>
  </text>
</TEI>
