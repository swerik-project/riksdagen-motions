<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00006">
  <teiHeader>
    <fileDesc>
      <titleStmt>
        <title>med anledning av prop. 2008/09:195 Utveckling för oberoende och kvalitet – Radio och tv i allmänhetens tjänst 2010–2013 </title>
        <author corresp="i-V19ff9MeDZhTGpv5xEprbu">av Leif Pagrotsky m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:195 Utveckling för oberoende och kvalitet – Radio och tv i allmänhetens tjänst 2010–2013 </title>
          <idno type="rdwebb">GW02Kr6</idno>
          <rs type="number">Kr6</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr6/text</ref>
          <ref type="dokument_url_html">http://data.riksdagen.se/dokument/GW02Kr6</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr6</ref>
          <ref type="doc">http://data.riksdagen.se/fil/B9520490-AABE-42D2-A990-170A7BD94A2B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V19ff9MeDZhTGpv5xEprbu</idno>
            <name>Leif Pagrotsky</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LutTcg2m9spsoVaK7cAQeB</idno>
            <name>Lars Wegendal</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SYmctpvT7BxsqFzwPADUfw</idno>
            <name>Nikos Papadopoulos</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DDTGf6wkyXKiMd3kYJ4KQv</idno>
            <name>Anne Ludvigsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson i Hisings Backa</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-67wRp4zduspVaKE8AzS9qR</idno>
            <name>Göran Persson i Simrishamn</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FTuxB98cDMBkWw68Y9RHEc</idno>
            <name>Anneli Särnblad</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SvS8rTwUeKpVtp5mrPNCaP</idno>
            <name>Leif Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-FtiohcxBG9KeDrp3hikRAb"/>
        <correspContext corresp="i-FtiohcxBG9KeDrp3hikRAb">
          <ref>Proposition 2008/09:195</ref>
        </correspContext>
        <correspAction xml:id="i-HK9KNXvMWaXZ2576vZAcKq" type="signed"/>
        <correspContext corresp="i-HK9KNXvMWaXZ2576vZAcKq">
          <note type="signatory" corresp="i-V19ff9MeDZhTGpv5xEprbu"/>
          <note type="signatory" corresp="i-LutTcg2m9spsoVaK7cAQeB"/>
          <note type="signatory" corresp="i-SYmctpvT7BxsqFzwPADUfw"/>
          <note type="signatory" corresp="i-DDTGf6wkyXKiMd3kYJ4KQv"/>
          <note type="signatory" corresp="i-HNZrYrLbstv8KywRLm2FMv"/>
          <note type="signatory" corresp="i-67wRp4zduspVaKE8AzS9qR"/>
          <note type="signatory" corresp="i-FTuxB98cDMBkWw68Y9RHEc"/>
          <note type="signatory" corresp="i-SvS8rTwUeKpVtp5mrPNCaP"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-7Gy2xwC7Jyimjy9QTKnQEf"/>
        </correspContext>
        <correspAction type="referral" xml:id="i-TFvibxaduq7mfgZVtpdJg6">
          <date when="2009-06-23"/>
        </correspAction>
        <correspAction type="dismissal" xml:id="i-XdZUQp7UAkqgwe9eoLMsJp">
          <date when="2009-06-23"/>
        </correspAction>
        <correspAction type="dismissal" xml:id="i-X3GoozGJa4L3eEp5EPp8QY">
          <date when="2009-06-23"/>
        </correspAction>
        <correspAction type="transfer" xml:id="i-ULSruWjwauHBq6R3JA5x88">
          <date when="2009-06-22"/>
        </correspAction>
        <correspAction type="submission" xml:id="i-V8goP32LNPzBLtzVdYQQbQ">
          <date when="2009-06-22"/>
        </correspAction>
        <correspAction type="assigned" xml:id="i-Fd4cUp4poxXFAkJKX9maK5"/>
        <correspContext corresp="i-Fd4cUp4poxXFAkJKX9maK5">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-HuKShiJjQkfyNSc9zmdYyV">
          <head xml:id="i-RVApaa6YZqCZMUShgSfeyQ">
            Innehållsförteckning
          </head>
          <list>
            <item>
              Förslag till riksdagsbeslut 2
            </item>
            <item>
              Motivering 2
            </item>
            <item>
              Lag om ändring i lagen om finansiering av radio och tv i allmänhetens
              tjänst 4
            </item>
            <item>
              Lag om ändring i socialtjänstlagen och ändring i offentlighets-
              och sekretesslagen 5
            </item>
            <item>
              Villkor under nästa tillståndsperiod 5
            </item>
            <item>
              Ekonomiska förutsättningar under tillståndsperioden 7
            </item>
            <item>
              Sponsring 8
            </item>
            <item>
              Organisationsfrågor 9
            </item>
            <item>
              Särskilda distributionsfrågor 10
            </item>
          </list>
        </div>
        <div type="motProposal" subtype="förslag">
          <head xml:id="i-Pa9f1tdNBHembuYZr4uNGE">
            Förslag till riksdagsbeslut
          </head>
          <list style="ol">
            <item xml:id="i-4PSBUMLzJBVvgHzEzfmMTv">
              Riksdagen avslår förslaget om ändringar i 3 § lagen (1989:41)
              om finansiering av radio och tv i allmänhetens tjänst i enlighet
              med det som anförs i motionen.
            </item>
            <item xml:id="i-N3p1TAfzuw1mqMZszr5nxz">
              Riksdagen avslår regeringens förslag om tillståndsperiodens längd.
            </item>
            <item xml:id="i-8WYDNV8YRUD2abVG5hR1ef">
              Riksdagen tillkännager för regeringen som sin mening vad som
              anförs i motionen om att följande tillståndsperiod (från 2013)
              ska vara sex år.
            </item>
            <item xml:id="i-CwtUgKmPXH55GHNPb32Td6">
              Riksdagen tillkännager för regeringen som sin mening vad som
              anförs i motionen om att eventuella förslag till förändringar
              som tillkommer vid en kontrollstation ska underställas riksdagen
              för beslut.
            </item>
            <item xml:id="i-NF4i9Pk7JJNg8EM9KYz5sW">
              Riksdagen tillkännager för regeringen som sin mening vad som
              anförs i motionen om vikten av att det i sändningstillståndet
              anges att programföretagen även ska producera program av underhållningskaraktär.
            </item>
            <item xml:id="i-FZcArdQNW2rhh2K9smBkUR">
              Riksdagen tillkännager för regeringen som sin mening vad som
              anförs i motionen om extern produktion i public service-företagen.
            </item>
            <item xml:id="i-AhNJH6JfFmiEj2Gbpou5Qy">
              Riksdagen tillkännager för regeringen som sin mening vad som
              anförs i motionen om 55-procentsmålet.
            </item>
            <item xml:id="i-423x9mr3kovrfVJxRPxJzg">
              Riksdagen avslår regeringens förslag om sponsring i enlighet
              med det som anförs i motionen.
            </item>
            <item xml:id="i-DTDjKX6frCWuKP3ykrWeKv">
              Riksdagen avslår regeringens förslag om ändring av det sätt på
              vilket bolagens styrelser utses i enlighet med det som anförs
              i motionen.
            </item>
          </list>
        </div>
        <div type="motContent">
          <head type="h1" xml:id="i-CD5vAhbKPUjXRn8XLe4mh9">
            Motivering
          </head>
          <p xml:id="i-DzQGKf3te5yi1aAFXiPNmz">
            Vi tre partier, Socialdemokraterna, Vänsterpartiet och Miljöpartiet
            de gröna, vill inledningsvis uttrycka stor oro för vad den borgerliga
            regeringens förslag avseende public service kommer att innebära.
          </p>
          <p xml:id="i-M6S9o2b6ioiiWJh9CLqZEp">
            Regeringen har, med de förslag den nu förelagt riksdagen, visat
            att den genom en förkortning av avtalet valt att politisera public
            service-företagens verksamhet. Det gör den i flera avseenden:
            bl.a. genom en urholkning av ekonomin.
          </p>
          <p xml:id="i-W9KnYV1UVVKENjj6G6rBrE">
            Årligen kommer public service genom de föreslagna begränsningarna
            vad gäller sponsring att mista 20 miljoner kronor och den förändring
            vad gäller upptagande av radio- och tv-avgift för företag och
            myndigheter beräknas ge ett inkomstbortfall på 80 miljoner kronor,
            dvs. ett totalt årligt inkomstbortfall uppgående till 100 miljoner
            kronor.
          </p>
          <p xml:id="i-TYaFHLey6dSFdDkhyVMQLi">
            Att inte räkna upp tv-avgiften med 2 % under åren 2010 och 2011
            samt att ge programbolagen en höjd uppräkning av anslaget under
            2010 från 2 till 3 % innebär en försvagning av public services
            ekonomi med 350 miljoner kronor per år (280 miljoner kronor i
            lägre avgifter och 70 miljoner kronor i högre anslag till programföretagen).
            Det rymmer ett risktagande, men vi har ändå valt att tillstyrka
            dessa förslag. Det gör vi dock samtidigt som vi avslår förslaget
            om begräsning av sponsring och förslaget om att företag och myndigheter
            endast ska betala en tv-avgift i stället för att som i dag betala
            för var tionde apparat. Vårt förslag innebär därmed 100 miljoner
            kronor starkare ekonomi för public service än regeringens förslag.
          </p>
          <p xml:id="i-X2a8oXHAmTMeRYjU9pskJH">
            Dessutom väljer regeringen att göra ett principiellt avsteg från
            nuvarande praxis vad gäller styrning av programbolagens verksamhet,
            genom en preciserad öronmärkning av medelstilldelningen till Berwaldhallen,
            Sveriges Radios Symfoniorkester samt Radiokören.
          </p>
          <p xml:id="i-D7TLxMeFMJj2Sm4GZwJ1WU">
            Regeringen väljer också att i flera avseenden detaljreglera verksamhet
            och redovisning. Och dessutom, avseende organiserandet av förvaltningsstyrelsen
            och programbolagens styrelsers sammansättning väljer den att koncentrera
            makt och utnämningsprocess.
          </p>
          <p xml:id="i-LD3GN31SofxRgxty4ZJC8p">
            Det system för utnämningar av poster inom public service som
            vi har i dag har utmärkt sig av en strävan att sprida makt, det
            förslag om regeringen lägger innebär en koncentration.
          </p>
          <p xml:id="i-YYt9GLZxc1KbNBiNXVB2GP">
            Även att som regeringen gör nu, laborera med tillståndsperiodens
            längd, innebär en politisering av public service-verksamheten.
            Den tid är förbi när politiska överenskommelser över blockgränserna
            gav långsiktighet och stabilitet åt public service.
          </p>
          <p xml:id="i-63wgRjFjcyPZzujHVeCbDR">
            Över huvud taget visar regeringen i denna proposition en förbluffande
            vilja till detaljreglering och därmed politisering av verksamheten,
            inte minst vad gäller sponsringsfrågan. Vi vill ge public service-företagen
            mer frihet, inte mindre. Vi kan inte se att det har funnits någon
            allvarligt formulerad kritik mot public services sätt att sköta
            sponsringen.
          </p>
          <p xml:id="i-5zUgMeJiT4Edm4Ec1iw1sd">
            Vi föreslår också en mer generös behandling av kulturen genom
            att kulturevenemang ska likställas med sportevenemang i sponsringshänseende.
          </p>
          <p xml:id="i-7RgYLoaCfCnGtUh6owtWaJ">
            För tre år sedan, den 1 juni 2006, beslutade riksdagen om nytt
            sexårigt avtal för Sveriges Television, Sveriges Radio samt Utbildningsradion;
            det var ett av de sista besluten som som fattades av riksdagen
            före valet.
          </p>
          <p xml:id="i-UYz2HHX1dU8NSGUSHc2wVR">
            Propositionen då hette prop. 2005/06:112 Viktigare än någonsin!
            Radio och tv i allmänhetens tjänst 20072012. Dess interjektion
            Viktigare än någonsin har definitivt inte förlorat i aktualitet.
          </p>
          <p xml:id="i-29EZfTq16m4oNHKdvwixTD">
            Grunden för det beslutet var en fempartiuppgörelse mellan Socialdemokraterna,
            Vänsterpartiet, Miljöpartiet de gröna, Centern samt Kristdemokraterna.
            Beslutet att förlänga avtalsperioden till sex år, för att öka
            oberoendet, stöddes av samtliga riksdagspartier. Vi fick då ett
            fungerande avtal som skulle gälla från den 1 januari 2007 och
            sex år framåt, dvs. t.o.m. utgången av 2012.
          </p>
          <p xml:id="i-VTVPy5Hr9E7tsZwo82BP9m">
            Den socialdemokratiska regeringen, tillsammans med samarbetspartierna
            Vänsterpartiet och Miljöpartiet de gröna, vinnlade sig då om att
            överenskommelsen om public service skulle vara blocköverskridande,
            för att ge public service-företagen arbetsro, långsiktighet och
            självständighet. Det hann inte gå mer än fyra månader så sveks
            denna uppgörelse av den nytillträdda regeringen, som på sin allra
            första arbetsdag, som ett av sina första beslut, rev upp avtalet
            och förkortade avtalsperioden med tre år. Inget nytt som hänt
            sedan beslutet fyra månader tidigare åberopades som skäl för omsvängningen.
          </p>
          <p xml:id="i-8dDzeBYVeeytNubzV25bV8">
            Den enda verkliga betydande nyheten blev att viljan att betala
            tv-avgiften ökade genom den uppmärksamhet det fick i medier att
            flera personer i den då nytillträdda borgerliga regeringen inte
            betalat sin tv-avgift under många år.
          </p>
          <p xml:id="i-CGpUT6RSYu6FtVRkzagTtF">
            Vår utgångspunkt för denna motion är således att det inte behövdes
            någon ny utredning eller upphävande av avtalet. När det nu blev
            en utredning är det dock att beklaga att public service inte längre
            får vara en blocköverskridande fråga utan numera är ett politikområde
            bland andra. Vi anser att public service är en hörnsten i vårt
            demokratiska samhällsbygge, och en så viktig fråga att den kräver
            långsiktiga, robusta beslut.
          </p>
          <p xml:id="i-PSunRJrNBHz9oPC9XHRL6k">
            Vi beklagar att långsiktigheten nu gått förlorad och att public
            service blivit ett område som växlar med de politiska konjunkturerna.
          </p>
          <head type="h1" xml:id="i-2z86CM4zqiz4TQTJ7e8HLY">
            Lag om ändring i lagen om finansiering av radio och tv i allmänhetens
            tjänst
          </head>
          <p xml:id="i-6L7STZt3zwfQGoP8cYat5w">
            Vi välkomnar att regeringen har övergivit tidigare förslag om
            budgetfinansiering och nu sluter upp bakom nuvarande finansieringsform.
            En finansiering via tv-avgift är en av garanterna för en fri och
            oberoende public service.
          </p>
          <p xml:id="i-UFJ5exVYA3MqB9pU9oDm7d">
            Därmed kommer tv-avgiften inte heller att bli föremål för mervärdesskatteplikt.
          </p>
          <p xml:id="i-A63iCKELEytpHXdDkfKhnN">
            Vi instämmer i regeringens bedömning att tv-avgiften bör benämnas
            radio- och tv-avgift och att erforderliga ändringar i berörda
            lagar därför måste genomföras.
          </p>
          <p xml:id="i-UxKP51RQiS1PwLEGXDyGm8">
            Vad gäller frågor om uttag av tv-avgift och frågan om vad som
            ska definieras som tv-mottagare anser vi att inget nytt har redovisats
            avseende dessa frågor sedan nu gällande regler överenskoms, mellan
            fem partier, under våren 2006. Vi står därför fast vid denna uppgörelse.
            Det betyder i dagsläget att datorer utan tv-mottagare samt mobiltelefoner
            ej är att betrakta som tv-apparater.
          </p>
          <p xml:id="i-LyCC9mH8nbcD3svArmnKQg">
            I dag betalar företag, organisationer och myndigheter för var
            tionde tv-apparat. Regeringen föreslår att en enda radio- och
            tv-avgift betalas för samtliga tv-mottagare om mottagarna innehas
            av statlig myndighet eller andra avgiftsskyldiga inom den nämnda
            gruppen. Regeringens bedömning är att en ändring kommer att innebära
            en intäktsminskning med 80 miljoner kronor per år.
          </p>
          <p xml:id="i-7YpMd6zv8Au7hLe6xoeLMA">
            Vår bedömning är att det är bra med olika former av regelförändringar
            som ger mindre byråkrati och krångel. Det är dock inte helt oproblematiskt
            ur rättvisesynpunkt att det mycket stora företaget med många tv-apparater,
            ska betala en enda tv-avgift, liksom den lilla kvarterspizzerian.
          </p>
          <p xml:id="i-HUDgjWRxj5rNCD9LJo7uJ6">
            Då vi inte finner att den regelförändring som föreslås verkligen
            gynnar små företag utan enbart gynnar stora företag samtidigt
            som förslaget urholkar public services resurser, avstyrker vi
            detta förslag. Detta ska ges regeringen till känna.
          </p>
          <head type="h1" xml:id="i-6MTUEPosP89anA3jc7VSTW">
            Lag om ändring i socialtjänstlagen och ändring i offentlighets-
            och sekretesslagen
          </head>
          <p xml:id="i-TTReqr2WRJFVC8gDcWqSsy">
            Namnet på tv-avgiften, som i folkmun går under namnet tv-licens,
            föreslås byta namn från tv-avgift till radio- och tv-avgift, detta
            i syfte att tydliggöra att både Sveriges Television och Sveriges
            Radio finansieras med dessa medel. Vi har inget att erinra mot
            den ändring som sker i berörda lagar.
          </p>
          <head type="h1" xml:id="i-J9TBhbMRz2GpJ7J2CwWgRZ">
            Villkor under nästa tillståndsperiod
          </head>
          <p xml:id="i-V2toeDpzkNSP9Mmh1e696X">
            Regeringen föreslår att tillståndsperiodens längd blir från 2010-01-01
            till 2013-12-31. Att förkorta tillståndsperioden från sex till
            fyra år är inte optimalt, då korta tillståndsperioder skapar oro
            och instabilitet i organisationerna. Regeringen beskriver detta
            som en engångslösning, och regeringen avser att därefter återgå
            till sexåriga tillståndsperioder. Regeringen avser att införa
            en avstämning i form av en kontrollstation efter två år för att
            ge programföretagen möjlighet att komma med förslag till förändringar.
          </p>
          <p xml:id="i-662ddmAbwbiguUykdfeiAW">
            Regeringen redovisar inga skäl till varför den sexårsperiod (20072012)
            som en helt enig riksdag beslutade 2006 ska ändras, varför vi
            står kvar vid denna bedömning.
          </p>
          <p xml:id="i-C5CfkLtqkGCf7A2kTcAXpE">
            Vårt förstahandsyrkande, för att skapa stabilitet för public
            service-före-tagen, är att nuvarande tillståndsperiod ska fortsätta
            att gälla som överenskommits och löpa t.o.m. utgången av 2012.
          </p>
          <p xml:id="i-W7wPWHppoukPgS1abP2jHD">
            Detta ska ges regeringen till känna.
          </p>
          <p xml:id="i-CmS4NYDFYabiFyJJ9byaEE">
            Därför ska riksdagen avslå regeringens förslag om att tillståndsperioden
            ska vara fyra år, och i stället ska nuvarande tillståndsperiod
            fortsätta löpa.
          </p>
          <p xml:id="i-NhvSza8qtN4tF34qmjQ9X9">
            Eventuella förslag till förändringar som kommer fram vid en kontrollstation
            (efter två år vid en fyraårig tillståndsperiod) ska underställas
            riksdagens beslut. Detta ska ges regeringen till känna.
          </p>
          <p xml:id="i-WczXNhgoLyJJaSyiD4Bnmm">
            Vi anser att nuvarande tillståndsperiod ska fortsätta att gälla
            som tidigare överenskommits och löpa t.o.m. utgången av 2012,
            detta för att skapa stabilitet för public service-företagen. Därför
            ska riksdagen avslå regeringens förslag om att tillståndsperioden
            ska vara fyra år, och detta ska ges regeringen till känna. Om
            den kontrollstation som regeringen föreslår vid en förändring
            av tillståndsperioden ändå genomförs ska eventuella förslag till
            förändringar som kommer fram vid denna underställas riksdagens
            beslut. Detta ska ges regeringen till känna.
          </p>
          <p xml:id="i-9u7cg9FaGYoQg1rXwFyr7y">
            Regeringen aviserar att nuvarande villkor i huvudsak ska gälla
            under tillståndsperioden. Det är glädjande att man talar om kvalitet,
            nyskapande för programföretagen och att man efterlyser folkbildningsambitioner
            hos dessa.
          </p>
          <p xml:id="i-H8LXUk6RsBXCfdZmYhSxrZ">
            Det är bra att regeringen lyfter fram dessa aspekter, då regeringen
            i andra frågor, t.ex. avseende direktiven till kulturutredningen,
            inte alls på samma sätt betonat dessa aspekter.
          </p>
          <p xml:id="i-TBZdEhGixfTYtySFBsC3HE">
            Vi välkomnar att regeringen anslutit sig de tidigare bedömningar
            avseende programföretagens sidoverksamhet som redovisades i den
            förra propositionen
          </p>
          <p xml:id="i-N11dhgAS9d59DApw58Nsst">
            (prop. 2005/06:112 Viktigare än någonsin! Radio och tv i allmänhetens
            tjänst 20072012). Vi uppfattar regeringens bedömningar som ett
            bekräftande av den rådande situationen.
          </p>
          <p xml:id="i-N2AhN3YRCegkXTXHMmaSKk">
            Vi välkomnar också att regeringen anslutit sig till vår uppfattning
            att programföretagen ska ha ett starkt och vidgat kulturutbud,
            ett ansvar för svensk filmproduktion samt att en satsning på barn
            och unga ska prioriteras. Samtidigt måste man konstatera att detta
            inte är några nyheter även dessa ställningstaganden står att finna
            i det nu gällande beslutet. Viktigt att poängtera är att detta
            inte får blir tomma programförklaringar, en absolut förutsättning
            är att det för dessa prioriteringar finns erforderliga resurser.
          </p>
          <p xml:id="i-DimmedNUaXZdWjHbLW9EjC">
            I den förra propositionen definierades olika delar i programutbudet
            som ett villkor för sändningstillståndet: oberoende nyhetsförmedling,
            kritisk samhällsbevakning, folkbildning, debatt, förmedling av
            kulturupplevelser samt underhållning (prop. 2005/06:112 s. 30).
          </p>
          <p xml:id="i-T8FjzzmT8SSBVH6gSpoVYj">
            Regeringen gör i dag bedömningen att det ej är nödvändigt att
            i sändningstillståndet definiera underhållning som en del av programutbudet.
            Detta tolkar vi som att man avser begränsa programbolagens produktion,
            vilket strider mot själva begreppet i allmänhetens tjänst. Det
            kan i sammanhanget påpekas att våra public service-företag såväl
            nationellt som internationellt vunnit erkännande och ett imponerande
            antal priser för just produktioner av underhållningskaraktär.
            Vi menar att det är viktigt att public service-bolagen har som
            en av sina uppgifter att producera underhållning av god kvalitet,
            och därför anser vi att det ska ingå i public service-företagens
            uppdrag att fortsatt producera program av underhållningskaraktär.
            Detta ska ges regeringen till känna.
          </p>
          <p xml:id="i-R1Ew4BrqkZJUxsrFQ3Hfzq">
            Regeringen föreslår att alla program på svenska ska textas. Detta
            beskrivs som ett mål och är ej ett krav på grund av att tekniken
            för att genomföra detta saknas i dag. Vi delar regeringens bedömning
            på detta område liksom i frågor rörande program på teckenspråk,
            teckentolkning samt syntolkning. Vi vill dock i detta sammanhang
            betona vikten av samarbete med olika utbildningscentrum inom området.
          </p>
          <p xml:id="i-TgcjMz7Nfb3DCCf5KWXjBo">
            Det ställs i dag krav på att programföretagen till viss del ska
            ha extern produktion. Det är givetvis av vitalt intresse att programföretagen
            arbetar på ett tydligt och konstruktivt sätt gentemot externa
            producenter. Vår uppfattning är att det vid sidan av en betydande
            egen produktion ska finnas produktioner utförda av externa producenter.
            Vi menar dock att det är tillräckligt att det i efterhand redovisas
            hur stor den externa produktionen har varit, och vi avstyrker
            ett införande av ytterligare detaljreglering av den typ som regeringen
            föreslår att det i Sveriges Radios och Utbildningsradions budgetunderlag
            ska anges hur stor den externa produktionen beräknas kunna komma
            att bli. Detta ska ges regeringen till känna.
          </p>
          <p xml:id="i-VGuzoDoa4LFEFUWYNve3tA">
            Enligt nuvarande regler ska programföretagens programutbud spegla
            hela landet; andelen av allmänproduktion i Sveriges Radios och
            Sveriges Televisions rikssändningar som produceras utanför Stockholm
            ska uppgå till minst 55 %.
          </p>
          <p xml:id="i-HwS5CmrdgbJG2x2gKbs1jt">
            Vi välkomnar att regeringen ansluter sig till denna rådande uppfattning.
            Vi vill dock komplettera efterlevnaden av 55-procentsmålet genom
            att föreslå kvalitativa utvärderingar av programutbudet för att
            se att målet uppfylls reellt och inte bara formellt. Detta ska
            ges regeringen till känna.
          </p>
          <p xml:id="i-8YCNKkX1wCha8WWfEZcgKR">
            Enligt rådande regelverk ska Utbildningsradion koncentrera sin
            verksamhet till utbildningsområdet, en uppfattning som regeringen
            vidhåller, och vi gläds särskilt åt att regeringen anser det särskilt
            viktigt att betona Utbildningsradions uppdrag att tillhandahålla
            ett utbud av folkbildningsprogram.
          </p>
          <p xml:id="i-5RY4PGa2cGUemdrW4HxLca">
            Liksom regeringen anser vi inte att det behövs en ökad detaljstyrning
            av programutbudet för språkliga och etniska minoriteter. Detta
            är ett prioriterat område men detaljkrav bör ej införas.
          </p>
          <p xml:id="i-7nncQ9ubuB83bs8HmaRjyf">
            Vi välkomnar också att regeringen inte föreslår ändringar i nu
            gällande regler för hur uppdraget (både i enskildheter och generellt)
            ska redovisas och följas upp.
          </p>
          <head type="h1" xml:id="i-Kz3h6r3T4oCkaP19RGHRgi">
            Ekonomiska förutsättningar under tillståndsperioden
          </head>
          <p xml:id="i-6XGWttsJCRMGoRh5cxBkK4">
            Vi anser också att det är av yttersta vikt att följa hur ekonomin
            utvecklas för programbolagen, där olika parametrar spelar in:
            i vilken grad svenska folket betalar radio- och tv-avgiften, i
            vad mån programbolagen får frihet att behandla frågan om sponsring
            samt frågan om på vilket sätt radio- och tv-avgift ska tas ut
            av myndigheter och företag. För att ge public service långsiktigt
            hållbara ekonomiska villkor kan dock en permanent högre uppräkning
            av utbetalningen från rundradiokontot till programbolagen krävas.
            Denna diskussion bör kunna initieras under den kommande mandatperioden.
          </p>
          <p xml:id="i-5Um621DodGib67rRcjHr4X">
            Vi bifaller också förslaget om en nivåhöjning av anslaget till
            Berwaldhallen, Sveriges Radios Symfoniorkester samt Radiokören.
            Förslaget till beslut reser dock en rad principiella frågor. Beloppet
            är ej indexreglerat, vilket gör att det över tid kommer att minska
            i värde. En viktig fråga är också själva principen: Regeringen
            gör genom detta förslag ett avsevärt avsteg från principen om
            den styrande maktens avstånd (s.k. armslängds avstånd) till de
            oberoende public service-företagen.
          </p>
          <p xml:id="i-QxeXJ4yhMpNwyBbkKXaKan">
            Denna princip har etablerats har för att minska risken för politisering
            av public service.
          </p>
          <p xml:id="i-5AiAFZQF1SRSnKiWRJFvmQ">
            Vi har dock förståelse för den problematik som finns inbyggd
            i verksamheterna Berwaldhallen, Sveriges Radios Symfoniorkester
            samt Radiokören inom ramen för ett public service-företag och
            tillstyrker likafullt regeringens förslag. Vi tror dock att denna
            problematik inte löses genom en irreguljär nivåhöjning.
          </p>
          <p xml:id="i-3JbNZALndPZDhrE9XJz5y1">
            Vi konstaterar att regeringen följer den tidigare propositionens
            förslag avseende fördelningen av medel till programföretagen och
            därmed föreslår att samma fördelningsnyckel ska gälla som tidigare.
          </p>
          <p xml:id="i-AceYHCcD93dKRbkveD47pZ">
            Regeringen föreslår att radio- och tv-avgiften inte ska höjas
            under åren 20102011. Regeringen avser återkomma om avgiftens storlek
            20122013. Vår bedömning är att den årliga uppräkningen av avgiften
            i princip är nödvändig för programföretagens möjlighet att med
            stabilitet och kontinuitet erbjuda ett utbud av hög kvalitet,
            vilket licensbetalarna väl kan fordra. Två procents höjning innebär
            3,50 kr per månad i höjd tv-avgift för den enskilde, för public
            service-företagen utgör den samlade summan 140 miljoner kronor
            årligen. Då rundradiokontots ekonomi för närvarande är god samtidigt
            som många enskilda medborgares ekonomiska situation försämras
            genom arbetslöshet m.m. finner vi det dock acceptabelt att ej
            höja avgiften under två år. Med anledning av ovanstående tillstyrker
            vi regeringens förslag.
          </p>
          <p xml:id="i-AmTSjG1ceMkUiJrejNyvcS">
            Det måste dock påpekas att radio- och tv-avgiften inte annat
            än temporärt kan höjas långsammare än anslaget till programföretagen;
            skulle det motsatta ske undermineras möjligheterna att klara nuvarande
            ambitionsnivå för public service-verksamheten.
          </p>
          <head type="h1" xml:id="i-9Dyp3UwwFDDzkiqz9zSQJ5">
            Sponsring
          </head>
          <p xml:id="i-6xNdXgjsrturgWcbeiLPxM">
            De regler angående sponsring som gäller i dag, och kring vilka
            en praxis utvecklats, diskuterades grundligt inför förra propositionen.
            Beslutet 2006 innebar en uppstramning jämfört med vad som tidigare
            gällt på sponsringsområdet.
          </p>
          <p xml:id="i-ELbVEmZgqNiM1Sq6d8NKCZ">
            Regeringen föreslår nu en uttalad detaljreglerande begränsning
            då man uttalar att Sveriges Television ska få sända maximalt 20
            sponsrade evenemang per år, och man uttalar också att antalet
            sändningar minst ska halveras.
          </p>
          <p xml:id="i-4AEDP7SMqcJbpswgB5dCwj">
            Med ett evenemang avses OS eller SM, det förstnämnda karakteriseras
            som ett större, och det sistnämnda som ett mindre evenemang. Eurovision
            Song Contest, ett av få evenemang nämnda i propositionen som ej
            är ett sportevenemang, ska ingå i de 20 evenemangen.
          </p>
          <p xml:id="i-Jetc3spVkAisf6iM8U3uPr">
            Enligt de uppgifter vi inhämtat skulle regeringens förslag medföra
            ett bortfall för Sveriges Television på 20 miljoner kronor per
            år. Det innebär att färre arrangemang blir tillgängliga för allmänheten
            utan särskild extra betalning. Något skäl för detta anförs inte
            och vi ser ingen anledning att ändra nuvarande regler.
          </p>
          <p xml:id="i-8JuU7Sx2vignW8ZCiTeCxj">
            Vi anser att frågan om sponsring bör behandlas med restriktivitet
            såtillvida att reglerna om exponering bör vara restriktiva, dvs.
            sponsorer ska inte erhålla mer exponering än i dag. Vi ser inga
            skäl att ändra på det nuvarande regelverket. Erfarenheterna från
            de tre gångna åren har visat sig goda. Dessutom har priset på
            rättigheter stigit kraftigt, vilket ytterligare talar emot en
            ytterligare utarmning av SVT:s möjligheter att konkurrera om rätten
            att sända attraktiva evenemang. Vi anser att regeringens förslag
            skulle missgynna de små och medelstora evenemangen och ge alltför
            stora konkurrensfördelar till de kommersiella kanalerna.
          </p>
          <p xml:id="i-GhfZi4Ux8YzkEA3S2GfU2w">
            På en punkt föreslår vi en förändring av nu gällande avtal. Vi
            vill utöka det område där sponsring medges. Vi anser att kulturevenemang
            ska likställas med sportevenemang i sponsringshänseende. Det skulle
            innebära att möjligheten öppnas för ett bättre kulturutbud i radio
            och tv och nya möjligheter för kulturinstitutioner och kulturellt
            yrkesverksamma.
          </p>
          <p xml:id="i-X3MFCu3TBuLERQWhPNsf2y">
            Vi anser att den praxis och den nivå som utvecklats inom Sveriges
            Television väl svarar mot vad allmänheten har för förväntningar
            och krav på en television i allmänhetens tjänst. Detta är särskilt
            viktigt eftersom de begränsningar som regeringen föreslår oundvikligen
            kommer att leda till att smalare evenemang kommer att få stryka
            på foten då betalkanaler inte har något intresse av att sända
            denna typ av evenemang. Även om så skulle vara fallet kommer de
            inte alla människor till del då tillgång till dessa kanaler ofta
            förutsätter stora ekonomiska åtaganden. Detta är särskilt påtagligt
            utanför storstadsregionerna. Vi anser således att regeringens
            förslag avseende sponsring ska avslås. Detta ska ges regeringen
            till känna.
          </p>
          <p xml:id="i-XjgSpffhE3xZ7N82WL7Fzi">
            När det gäller s.k. indirekt sponsring delar vi regeringens bedömning
            att programföretagen även fortsättningsvis ska få sända indirekt
            sponsrade program i enlighet med vad som anges i nuvarande sändningstillstånd,
            och vi välkomnar de regelförenklingar som nu införs. De formuleringar
            som finns i sändningstillstånden om att programföretagens insatser
            minst måste motsvara värdet av erhållna rättigheter, eller att
            ett marknadsmässigt pris måste ha betalats för rättigheterna,
            kan emellertid tas bort. Vi tillstyrker regeringens förslag i
            detta avseende.
          </p>
          <head type="h1" xml:id="i-TvHL3FxVrgTjv9TyrWdueq">
            Organisationsfrågor
          </head>
          <p xml:id="i-2SJaD3NYrXCCfPs9vMWxQ1">
            Den nuvarande ordningen för utseende av ordförande samt ledamöter
            i programföretagen infördes av den borgerliga regeringen under
            mandatperioden 199194.
          </p>
          <p xml:id="i-CVPDitk8GuZzxTF5t9wR31">
            Förvaltningsstiftelsens sammansättning har speglat mandatfördelningen
            i riksdagen. Det har varit en utgångspunkt, och det står också
            i förra propositionen att det är viktigt att Förvaltningsstiftelsen
            inte utvecklas till ett partipolitiskt forum . Vidare står det
            i förra propositionen:
          </p>
          <p xml:id="i-PcxtXep29xW2EE9FUECfL">
            Styrelsens huvudsakliga uppgifter är att utse ledamöter i programföretagens
            styrelser, ta ställning till programföretagens årsredovisningar
            och besluta om ansvarsfrihet för styrelserna. Förvaltningsstiftelsens
            styrelse utser ledamöterna i programföretagens styrelser, med
            undantag för ordförandena som utses av regeringen efter samråd
            med riksdagspartierna. Principen har hittills varit att ordförandeposterna
            har fördelats mellan de fyra största partierna i riksdagen. Regeringen
            utser även en suppleant i respektive styrelse.
          </p>
          <p xml:id="i-Y65ZysTiU8EnY1BqqSWx4H">
            Vår bedömning är att detta sätt att arbeta med utnämningsprocesserna
            och som överenskoms av fem partier 2006 har fungerat. Vi är dock
            medvetna om att det är en grannlaga och känslig process att tillsätta
            ordförande och ledamöter i styrelser och vd-poster i public service-företag.
            Det är viktigt att hitta en avvägning mellan olika intressen:
            public service ska kunna arbeta fritt och självständigt; makten
            över public service, särskilt utnämningsmakten, ska så långt det
            är möjligt ske med armlängds avstånd och i samråd med alla riksdagspartier,
            samtidigt som det inte går att undvika att riksdagen har ett visst
            inflytande över public service i den delen att man tillsätter
            poster.
          </p>
          <p xml:id="i-BCbguWnDU1QeGXs8VrdKtz">
            Vi kan dock inte se att det förslag regeringen lägger fram i
            något avseende är bättre än nu rådande regelsystem.
          </p>
          <p xml:id="i-XG9JDwLo14Ue9cYeKLQqxG">
            Regeringens förslag är att låta Förvaltningsstiftelsens styrelse
            utse ordförande samt samtliga ledamöter i programbolagens styrelser.
            Man föreslår även att de två suppleanterna avskaffas och ersätts
            med ledamöter. Detta förslag kan i förstone se ut som en åtgärd
            som ytterligare stärker programföretagens oberoende.
          </p>
          <p xml:id="i-HNr2vXWLSDYTAL5smq2kWs">
            Vi delar inte denna bedömning, vi ser i stället en ökad risk
            för politisering. All makt över utnämningarna koncentreras enligt
            förslaget till en enda instans som utses av regeringen. Ledamöterna
            utses efter samråd med riksdagen, men ordföranden av regeringen
            ensam. Jämfört med i dag, då Förvaltningsstiftelsen utser ledamöter
            och fyra partier utser var sin ordförande, blir utnämningsmakten
            mer koncentrerad. Inte heller blir processen mindre politisk.
            Makten flyttas om mellan olika politiker, minskad politisering
            är det definitivt inte.
          </p>
          <p xml:id="i-ARVRenEozGQcekSPDkJhA6">
            För att en ändring ska kunna övervägas krävs enligt vår uppfattning
            att riksdagen preciserar hur styrelsen och ordföranden i Förvaltningsstiftelsen
            ska utses, och efter vilka principer styrelsen i sin tur ska utse
            styrelser i programbolagen. Hur ska nuvarande svagheter undvikas,
            t.ex. att tre av de fyra ordförandeposterna alltid tycks tillfalla
            borgerliga partier, oavsett valresultat? Något underlag för sådana
            ställningstaganden finns inte i propositionen, varför vi anser
            att nuvarande ordning bör kvarstå. Vad vi ovan anför om Förvaltningsstyrelsen
            och programbolagens styrelser bör ges regeringen till känna.
          </p>
          <p xml:id="i-CG1tFcGWtHAXRaskrK2nxf">
            Vi delar regeringens uppfattning att det är viktigt att programföretagen
            löpande ser över resursanvändning och gemensamma effektiviseringsåtgärder.
            Samarbete programföretagen emellan ska fortsätta och rapporteras
            årligen.
          </p>
          <head type="h1" xml:id="i-LE254qKjAkR2VyigjiLVVv">
            Särskilda distributionsfrågor
          </head>
          <p xml:id="i-QiodkXgWmNCiYpZg3zPpDb">
            Det är av avgörande betydelse för public services legitimitet
            att i princip alla i Sverige boende kan ta del av programföretagens
            utbud, i dag definierat som minst 99,8 % av den fast bosatta befolkningen.
            Vi delar regeringens uppfattning att Sveriges Television ska fortsätta
            använda all tillgänglig överföringskapacitet i en frekvenskanal
            i marknätet och fullt utnyttja överföringskapaciteten. Om Sveriges
            Television vill sända ytterligare permanenta programtjänster i
            marknätssändning får tillstånd sökas hos regeringen.
          </p>
          <p xml:id="i-UiXrXRXTq9VKAz3pbfXaxR">
            Marknätsdistribution är fortfarande den grundläggande distributionsformen
            för Sveriges Television och Utbildningsradion. En avgörande fördel
            är att marknätssändningar kan ske okrypterat och utan krav på
            abonnemang.
          </p>
          <p xml:id="i-RrGx8RijNtzqWMPxnuwaeU">
            I propositionen berörs frågan om vidaresändningsplikten som utredningen
            bedömde särskilt skulle ses över. Denna fråga kommer att belysas
            i en proposition som läggs fram hösten 2009. Vår uppfattning är
            att det är viktigt att det fortsatt ska ställas krav på kabeloperatörerna
            att utan krav på extra betalning erbjuda möjligheten att se programföretagens
            fullständiga utbud.
          </p>
          <p xml:id="i-6MZxtSKhR1hjNuHbUQbst8">
            Vi delar regeringens uppfattning att utvecklingen av marksänd
            digital radio ska fortsätta. Teknikutvecklingen bör kunna ske
            i samarbete mellan med Sveriges Radio och de kommersiella radiobolagen.
            Sveriges Radios tillstånd att sända digitalt som går ut 2009 bör
            förlängas/vidgas.
          </p>
        </div>
        <div type="motSignatures">
          <list>
            <item xml:id="i-C4RBkq2ZupgMws7PkYcX7G" who="i-V19ff9MeDZhTGpv5xEprbu">
              Leif Pagrotsky (s)
            </item>
            <item xml:id="i-Qwnerv1kVktkYALdhoRNvh" who="i-LutTcg2m9spsoVaK7cAQeB">
              Lars Wegendal (s)
            </item>
            <item xml:id="i-8MNYNnQBBNnG55HPejrJ3r" who="i-SYmctpvT7BxsqFzwPADUfw">
              Nikos Papadopoulos (s)
            </item>
            <item xml:id="i-QQhFzAi1YfkHSoYzZLvfdt" who="i-DDTGf6wkyXKiMd3kYJ4KQv">
              Anne Ludvigsson (s)
            </item>
            <item xml:id="i-2Y8mqaNm4CbCmX7MeGLmPf" who="i-HNZrYrLbstv8KywRLm2FMv">
              Gunilla Carlsson i Hisings Backa (s)
            </item>
            <item xml:id="i-5asH4sctd7mbBTmjrHEAoA" who="i-67wRp4zduspVaKE8AzS9qR">
              Göran Persson i Simrishamn (s)
            </item>
            <item xml:id="i-6EYXYvz4G85MJWFcnUre72" who="i-FTuxB98cDMBkWw68Y9RHEc">
              Anneli Särnblad (s)
            </item>
            <item xml:id="i-Pup8xESbYittW8n7p8sXdL" who="i-SvS8rTwUeKpVtp5mrPNCaP">
              Leif Pettersson (s)
            </item>
            <item xml:id="i-Swn6KaxwKg5N4eK7gqtR7w" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-Kbfd1jTNjwWAEST3cHxUq8" who="i-SNtv8jZRB19Jr8oegj1mGK">
              Esabelle Dingizian (mp)
            </item>
            <item xml:id="i-PUDsyMmNsEePcpanso1KM2" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-KTxFRvFmPbJDP6ss3SRTyY" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
          </list>
        </div>
      </div>
    </body>
  </text>
</TEI>
