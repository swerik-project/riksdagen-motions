<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__706/mot_1965__ak__706-001.pdf"/>
      <fw xml:id="i-LiBepnBPaf42gWMCi6zpoa">
        8 Motioner i Andra kammaren, nr 706 år 1965
      </fw>
      <div type="motHeader" xml:id="i-Ch439L9vpBQb5fm3nJvf62">
        <div type="motTitle" xml:id="i-PjFFAhg5obThwZWEgueE94"/>
        <div type="motSubmissionInfo" xml:id="i-LxDRp3vhiPrkAL2qRLNQyb"/>
      </div>
      <div type="motBody" xml:id="i-DfcBpYj7TJfkM1vqaFANmW">
        <div xml:id="i-RDLPo91tkBmJZsvQFE6vs5">
          <p xml:id="i-LpPVa7HrC8inP2SHW8pHEm">
            Nr 706 Av herr Ohlin m. fl., om inrättande av ett ekonomiskt-socialt
            råd. (Lika lydande med motion nr 583 i Första kammaren)
          </p>
          <p xml:id="i-JkznTbgNUSp4rv7idCsGfG">
            I en demokrati avgöres och »löses» samhällsproblemen till stor
            del genom upplysning, debatt, intresseavvägning och överenskommelser
            av frivilligt slag mellan olika organisationer och folkgrupper.
            Att skapa traditioner, beteendemönster och institutioner som underlättar
            sådana styrelse- och beslutsformer tillhör den demokratiska utvecklingens
            viktigaste uppgifter. Ett konservativt och stelt fasthållande
            vid gamla handlingsmönster under nya och skiftande förutsättningar
            tillhör de allvarligaste misstagen som ofta får dyrt betalas.
            Alternativet till sådana på samarbete och hänsyn grupperna emellan
            grundade överenskommelser är politiska majoritetsbeslut på allt
            flera om- råden med alla de risker som en växande byråkrati och
            politisk maktkoncen- tration i statens händer medför. Särskilda
            svårigheter möter när det gäller lösningen av de stora samord-
            ningsuppgifterna inom samhällsekonomien. Oförmåga att här finna
            farbara vägar förklarar åtskilliga svagheter i vår tids industrialiserade
            länder. Hit hör bl. a. oförmågan att trygga en rimlig stabilitet
            av penningvärdet sam- tidigt med full sysselsättning och snabbt
            framåtskridande. Efterkrigsinfla- tionen, som i vårt land genomsnittligt
            uppgått till ca 4 procent per år, medför verkningar som är socialt
            orättvisa och ekonomiskt skadliga. Godtyckliga överflyttningar
            av inkomster och förmögenheter äger rum, som till stor del drabbar
            ekonomiskt svaga grupper. Samtidigt motverkas dock för utveck-
            lingen erforderliga sparverksamheter. Räntenivån blir höjd när
            människorna insett inflationsriskens allvar och storlek. Hyrorna
            i nya hus pressas upp på en orimlig nivå. Konkurrensförmågan gentemot
            andra länders näringsliv reduceras — om ej deras inflation är
            likartad — valutareserverna blir otill- räckliga på många håll.
            Förutsättningarna för stabilitet i en allt friare ut- rikeshandel
            försämras. Att bekämpa och minska prisstegringen framstår därför
            i vårt land liksom i andra länder som en central uppgift för samhällets
            och organisationernas ekonomiska politik. Vi konstaterar med beklagande
            att den svenska rege- ringen fortsätter med en oförsvarlig passivitet
            när det gäller denna uppgifts lösande. Inflationen anses numera
            allmänt kunna betecknas som antingen efter-
          </p>
          <pb facs="riksdagen-motions-pdf/data/1965/mot_1965__ak__706/mot_1965__ak__706-002.pdf"/>
          <fw xml:id="i-Mk6UoRV7a21ynC5iCQjWXK">
            Motioner i Andra kammaren, nr 706 år 1965 9
          </fw>
          <p xml:id="i-6nwg3rnH5G9Rh6H26pWgd7">
            frågeinflation eller kostnadsinflation — med ett ofta förefintligt
            samband dem emellan. Efterfrågeinflation talar man om när den
            totala efterfrågan vid rådande priser överstiger den totala tillgången
            på varor och tjänster så att priserna pressas upp och vinsterna
            därmed stiger. Kostnadsstegringen kommer i viss mån i efterhand.
            Däremot talar man om kostnadsinflation eller utbudsinflation när
            de prisstegrande krafterna finns på utbudssidan. Det kan vara
            lönestegringar som överstiger produktivitetens ökning per timme.
            Företag med monopolar- tat marknadsinflytande kan höja varupriserna
            och kostnaderna för varornas avnämare, som t. ex. emellanåt ledande
            företag i den amerikanska järn- och stålindustrien gjort, vilkas
            prispolitik bidragit till en kostnadsstegring inom byggnadsverksamhet,
            bilindustri m. m. En statligt dirigerad prispolitik och prispolitiken
            hos offentliga företag med monopolställning kan också bidra till
            en höjning av priser och kostnader. Likartade slag av huvudsakligen
            från utbudssidan kommande prisupp- drivande krafter utgör också
            höjning av indirekta skatter samt en från ut- landet kommande
            fördyring av viktiga varuslag. Naturligtvis förekommer det att
            en prisjustering som i första hand utgör efterfrågeinflation,
            sammanhängande med en för stor investering — i rela- tion till
            sparbenägenheten hos individen, företag, organisationer och offent-
            liga organ — leder till »sekundär kostnadsinflation&gt;, t. ex. genom
            att de fackliga organisationerna söker skydda sina medlemmar genom
            att i förväg trygga kompensation för en förväntad prisstegring.
            Ett med efterfrågein- flation sammanhängande »övertryck»&gt; på varu-
            och arbetsmarknaden kan också leda till en löneglidning, utöver
            den som sammanhänger med ackords- system 0. d. i en produktion
            med ständig effektivitetshöjning. Prisstegringen i Sverige efter
            kriget företer ett invecklat orsakssamband. Det vore felaktigt
            att lägga hela eller nästan hela skulden på lönepolitiken. Å andra
            sidan är det klart att vill man undvika en fortgående prisstegring,
            som överstiger t. ex. I å 2 procent, så kan inte den nominella
            inkomstnivån i pengar räknat få stiga mer än 1 å 2 9/o snabbare
            än produktionen per ar- betstimme — och något mindre än så, om
            antalet arbetstimmar per år mins- kas. Skall detta kunna uppnås,
            ställes en rad krav på riksbankens penning- politik, den statliga
            och kommunala finanspolitiken, de statliga och kommu- nala företagens
            prispolitik, tullpolitiken, jordbrukspolitiken m. m. liksom även
            på de fackliga organisationernas, näringsorganisationernas och
            före- tagens prispolitik. Likaså inverkar på längre sikt alla
            strävanden att öka produktionens effektivitet, att förbättra utbildningen
            och öka kapitaltill- gången. Även om sist berörda mera långsiktiga
            faktorer lämnas åsido — vilket inte alltid är motiverat ens när
            mera kortsiktiga balansproblem behandlas — framträder svåra samordningsproblem
            för offentliga organ och enskilda personer, företag och organisationer.
            Frivillig anpassning är ofta smidigare
          </p>
          <pb facs="riksdagen-motions-pdf/data/1965/mot_1965__ak__706/mot_1965__ak__706-003.pdf"/>
          <fw xml:id="i-HHm9V16FdbCfc6rWF4PFNg">
            10 Motioner i Andra kammaren, nr 706 år 1965
          </fw>
          <p xml:id="i-BmSLQ2A8hPepks3n1U8ot8">
            och bättre än statliga regleringar. Ett villkor är då allsidig
            och tillräcklig information och allmän insikt rörande samordningsproblemets
            natur. Skif- tande konjunkturer i in- och utland ger upphov till
            svåra problem, som alls inte endast gäller den statliga penning-
            och finanspolitiken. Det är en illusion att tro att om blott denna
            politik är någorlunda väl avvägd, så klarar sig allt »av sig självt»
            både i fråga om prisstabilitet, sysselsättning och ekonomiskt
            framåtskridande. Tvärtom kräves att företags och organisationers
            och kom- muners och landstings ekonomiska och finansiella dispositioner
            på ett någor- lunda rationellt sätt anpassas efter de skiftande
            förutsättningarna. Skall detta kunna ske, måste så goda förutsättningar
            som möjligt skapas för en allsidig informationsverksamhet samt
            för en fri och öppen debatt i pressen och olika församlingar.
            Nära kontakter och överläggningar mellan företrädare för de olika
            berörda grupperna är nödvändiga. Vi citerar en av folkpartiet
            i riksdagen år 1959 väckt partimotion (nr II: 370), där dessa
            problem beröres:
          </p>
          <p xml:id="i-8TAxBNYND3LgUT2k2PC4fF">
            Från vårt håll har tidigare i den offentliga debatten såväl i
            som utanför riksdagen tanken förts fram på tillskapandet av ett
            forum, där företrädare såväl för statsmakterna — regering och
            riksdag — som för de olika intrésse- organisationerna på näringslivets
            och arbetsmarknadens områden samt obe- roende expertis finge tillfälle
            att söka nå en så långt möjligt ensartad be- dömning av det faktiska
            samhällsekonomiska och konjunkturpolitiska läget. Ett ekonomiskt-socialt
            råd med sagda sammansättning borde med andra ord skapas. Vi är
            väl medvetna om att organisatoriska åtgärder aldrig direkt löser
            några spörsmål. Men genom de meningsutbyten och direkta konfron-
            tationer, som där skulle komma till stånd, skulle ökade förutsättningar
            upp- nås för en bättre balans i den ekonomisk-politiska debatten
            liksom i de stat- liga åtgärderna. Vi vill särskilt understryka,
            att man inte bör underskatta betydelsen av därigenom ökade utsikter
            till en enig bedömning av läget och utvecklingstendenserna liksom
            vilka konsekvenser olika ekonomiska och politiska åtgärder kan
            förväntas leda till. Inom rådet synes böra inrättas en i förhållande
            till alla statliga myndigheter fristående delegation av sakkun-
            niga, självständiga och oberoende personer med förslagsvis tre
            medlemmar. Denna skulle på grundval av statistiskt material, som
            i huvudsak utarbetas inom statliga eller enskilda institutioner,
            uttala sig om förutsättningarna för skapande och vidmakthållande
            av full sysselsättning med särskild hänsyn till arbetsmarknadens
            problem. Självklart bör utgångspunkten samtidigt vara en önskan
            att vidmakthålla ett penningvärde med rimlig stabilitet under
            hänsynstagande till förhållandena i utlandet och den stora vikten
            av att kronans yttre värde icke försämras. Delegationens liksom
            rådets uttalanden måste självfallet vara offentliga.
          </p>
          <p xml:id="i-3gugBgiszSDq7RiDbbALE6">
            Det s. k. planeringsråd som regeringen för ett par år sedan inrättade
            har i huvudsak andra uppgifter. Det diskuterar bakom stängda dörrar
            och bidrar så gott som inte alls till den offentliga debatten.
            Närmast erbjuder det möj- ligheter för kretsar inom näringsliv
            och fackliga organisationer att åt rege- ringen ge råd, av vilka
            den utan tvivel är i stort behov.
          </p>
          <p xml:id="i-QGjgEE5LnqiXgsV4BWBAAx">
            Bland de spörsmål som ett ekonomiskt-socialt råd skulle befatta
            sig med
          </p>
          <pb facs="riksdagen-motions-pdf/data/1965/mot_1965__ak__706/mot_1965__ak__706-004.pdf"/>
          <fw xml:id="i-GgRw73FY6UeEG8d6oL2Uqa">
            Motioner i Andra kammaren, nr 706 år 1965 11
          </fw>
          <p xml:id="i-PSHyuNn9Fs9DqnFpW7u2kq">
            framträder, som ovan antytts, inflationsproblemet i vår epok
            med särskild styrka. Den erforderliga frivilliga samordningen
            av de olika intressenas in- ställning, som är en förutsättning
            för ett tillfredsställande resultat med be- varad frihet utan
            en ökad statlig dirigering, skulle kunna främjas och under- lättas
            genom att de tyngst vägande intressenas företrädare i rådet kan
            klar- göra sina önskemål och möjligheterna till frivilliga kompromisser
            blir be- lysta. Det skulle bl. a. kunna innebära uppdragande av
            ramar som är erfor- derliga, ifall inflationen skall undvikas
            eller i varje fall begränsas. Om alla gruppers nominella inkomsthöjningar
            hålles inom snävare gränser än de se- naste åren, kan inflationen
            motverkas och samtidigt den reella inkomsthöj- ningen och standardförbättringen
            snarast göras större. Produktiviteten ökas nämligen om rationella
            ekonomiska dispositioner inte längre försvåras av en kraftig prisstegring
            och om kapitalbildningen främjas genom att spararnas inflationsförluster
            minskas. Det är just möjligheten till en samtidig avvägning av
            de olika intressena mot varandra som bör kunna minska benägenheten
            till inflationsdrivande krav i fråga om priser och inkomster.
            Ty om alla grupper samtidigt höjer sina inkomster i pengar räknat
            lika mycket — utöver vad som svarar mot produktivitetsförbättringen
            — blir den reella förbättringen ingen för någon av dem. Naturligtvis
            får man räkna med stora svårigheter som måste över- vinnas för
            att de önskade resultaten skall kunna uppnås — utöver själv- klara
            bidrag till en klargörande offentlig debatt. Att avlägsna eller
            försvaga den snarast växande inflationsrisken är emellertid så
            angeläget att det synes självklart att försök bör göras. I annat
            fall riskeras att missnöjet med in- flationen tilltager och att
            krav framkommer på en politisk och frihetsin- skränkande dirigering,
            som bl. a. kan gå ut över arbetsmarknadens frihet, vars skyddande
            för oss framstår som en ytterst angelägen uppgift. Med stöd av
            ovanstående får vi härmed hemställa, att riksdagen måtte i skrivelse
            till Kungl. Maj:t begära inrättande av ett ekonomiskt-socialt
            råd av det slag som i motionen anges.
          </p>
          <p xml:id="i-CJ7pQ3SQbY7cre2PyRMw7o" type="date">
            Stockholm den 27 januari 1965 Bertil Ohlin
          </p>
          <p xml:id="i-HCScuTSsXT3jqazZTfvWQ6">
            Manne Ståhl Henning Gustafsson Sven Antby i Skellefteå
          </p>
        </div>
      </div>
    </body>
  </text>
</TEI>
