<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__251/mot_1962__ak__251-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 i Motioner i Andra kammaren, nr 251 år 1962
          </p>
          <p>
            Nr 251
          </p>
          <p>
            Av herr Björkman m. fl., om inrättande vid Stockholms uni- versitet
            av en professur i finska språket och littera- turen.
          </p>
          <p>
            I vårt land finns sedan gammalt en liten finskspråkig minoritet,
            och dessutom har under efterkrigstiden drygt 100000 personer i
            produktiv ålder flyttat hit från Finland. Flertalet av dessas
            barn går i svenska skolor men bevarar sitt modersmål. Vid humanistiska
            fakulteten i Stockholm har sedan flera år tillbaka undervisning
            i finska givits av en utländsk lektor, som brukat samla mellan
            20 och 30 studenter. Under dessa lektorers ledning har den akademiska
            verksamheten organiserats och givits fasta former. En studieplan
            har utarbetats och stadfästs av universitetskanslern. Ett antal
            godkända tenta- mina i finska har ägt rum för betyg i fil. kand.-
            eller ämbetsexamen. Genom gåvor från Finland har vidare ett finskt
            institutionsbibliotek tillkommit. Det är ett gammalt önskemål
            för Stockholms universitet att erhålla en professur i finska språket
            och litteraturen. Någon sådan lärostol existerar för närvarande
            icke i Sverige. Lärostolen i finsk-ugriska språk vid Uppsala universitet
            är, såsom redan dess benämning visar, av helt annan art. Den har
            fått en starkt jämförande inriktning, vilket i och för sig varit
            av stor betydelse för språkvetenskapen. Vid sidan av denna lärostol
            behövs emel- lertid en professur, som helt är inriktad på finska
            språket och litteraturen med tonvikt på det finska språk som talas
            i dag och den nu levande finska litteraturen. För den finska språkvetenskapen
            skulle en sådan professur innebära en välkommen förstärkning.
            En mångfald forskningsuppgifter väntar sedan länge på bearbetning,
            och tillvaratagandet av befintligt mate- rial är en brådskande
            angelägenhet i en tid då många faktorer inverkar utjämnande och
            utplånande på det genuina dialektala språkskicket. När Stockholms
            högskola 1958 första gången framförde förslag om in- rättande
            av en professur i finska, möttes förslaget av stort intresse från
            finsk sida, både enskilt och i pressen, där man allmänt gav uttryck
            för förhoppningar om förslagets snara realiserande. Den stora
            betydelse för de internordiska förbindelserna som, vad Sveriges
            förhållande till Finland beträffar, i allför hög grad har varit
            enkelriktade bör icke undervärderas. Även vetenskapligt sett är
            det betydelsefullt, att lärostolar i detta ämne uppstår också
            utanför de rent finskspråkiga akademiska centra. En profes- sur
            i Stockholm skulle på ett principiellt och praktiskt viktigt sätt
            utvidga
          </p>
          <pb facs="riksdagen-motions-pdf/data/1962/mot_1962__ak__251/mot_1962__ak__251-002.pdf"/>
          <p>
            Motioner i Andra kammaren, nr 251 år 1962 5
          </p>
          <p>
            kretsen av dem som ägnar sig åt studier av ett språk i Norden
            som hittills i vetenskaplig mening alltför mycket har förbisetts
            utanför dess eget exklusiva språkområde. Det råder intet tvivel
            om att även de finskspråkiga forskarna på detta fält skulle erfara
            en fruktbringande stimulans genom samarbete med svenska kolleger
            inom facket. Vi finner följaktligen bärande skäl föreligga för
            inrättandet av en pro- fessur i finska språket vid Stockholms
            universitet. Gynnsamma förutsätt- ningar föreligger också i så
            måtto att några extra utgifter för uppbyggande av en institution
            icke behöver beräknas för närvarande. Till den förslagna professuren
            bör i vanlig ordning beräknas 500 assistenttimmar. Med stöd av
            det ovan anförda hemställes, att riksdagen måtte besluta om inrättande
            av en profes- sur i finska språket och litteraturen vid Stockholms
            uni- versitet från och med budgetåret 1962/63 samt att ställa
            härför erforderliga medel till förfogande. Stockholm den 25 januari
            1962
          </p>
          <p>
            Folke Björkman
          </p>
          <p>
            Märta Boman Hans Nordgren ', David Svenungsson
          </p>
        </div>
      </div>
    </body>
  </text>
</TEI>
