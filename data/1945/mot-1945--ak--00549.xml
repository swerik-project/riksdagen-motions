<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945--ak--00549">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__549/mot_1945__ak__549-001.pdf"/>
      <fw xml:id="i-ERJCto5mtcCvhiTf3usjWp">
        Motioner i Andra kammaren, nr 549. 15
      </fw>
      <div xml:id="i-E8a9qda5AQ3Jh3KPcWDzzb" type="motHeader">
        <div xml:id="i-D8PjfYtE7PmMndm5V2ouuf" type="motTitle"/>
        <div xml:id="i-NwaVdQvVzS8u8qVsLhgbRk" type="motSubmissionInfo"/>
      </div>
      <div xml:id="i-CC6andzmeVXZ63Acd8byyB" type="motBody">
        <div xml:id="i-TRR9fQiYN4D9si2U9ccmB9">
          <p xml:id="i-YTzDC5XA3j4K49FiJFTQcB">
            Nr 549.
          </p>
          <p xml:id="i-Jn1EbCv8MG9S25wdugUsUg">
            Av herr Ward, i anledning av Kungl. Maj:ts proposition, nr 199,
            med förslag till förordning om ändring i förordningen den 18 juni
            1937 (nr 436) angående försäljning av rusdrycker.
          </p>
          <p xml:id="i-7h9qiy9EXo6gzFqwVR2Xmu">
            Om man med särskilt stor välvilja önskar bedöma Kungl. Maj:ts
            propo- sition nr 199 angående omorganisation av de allmänna restaurangbolagens
            verksamhet, torde man vara skyldig erkänna, att det nu föreliggande
            för- slaget innebär vissa förbättringar i förhållande till den
            proposition, som riksdagen hade anledning att ta ställning till
            i fjol och som då avvisades. Men förbättringen är mycket ringa,
            och man har svårt att freda sig för intrycket, att det mindre
            är fråga om ett sakligt framsteg än om en anordning, som i själva
            verket kommer att utgöra en etapp på vägen fram till den absoluta
            koncentrationen av den allmänna restaurangrörelsen. Läget torde
            emellertid numera vara sådant, att det gagnar föga att rida spärr
            mot denna utveckling, trots att de i fjol framförda betänkligheterna
            alltjämt äga berättigande. Men därför torde det inte vara ur vägen
            att ur principiella synpunkter rikta vissa erinringar mot den
            av Kungl. Maj:t anbefallda lösningen av denna fråga. Nu liksom
            för ett år sedan är det kontrollstyrelsens s. k. dubbelställning
            i förhållande till de allmänna restaurangbolagen, som intar den
            centrala platsen i argumentationen för centraliseringsplanen.
            Det förefaller som om detta argument tilldelats uppgiften att
            utgöra ett slags motsvarighet till de illusionskonster, som bilda
            den nödvändiga förutsättningen för att vissa s. k. magiska seanser
            skola kunna lyckligt genomföras. I realiteten är argumentet inte
            starkt. Skulle man här verkligen stå inför en allvarlig olägenhet,
            är det för det första ganska anmärkningsvärt, att riksdagen, när
            beslut fattades om den nuvarande anordningen, tydligen måste ha
            svävat i fullkomlig okun- nighet om den riksolycka, som den då
            var i färd att vålla. Och för det andra verkar det ganska sökt
            att låta det nämnda argumentet gälla som tillräck- lig förklaring
            till en så pass genomgripande omorganisering som den nu före-
            slagna i nära anknytning till det i fjol underkända regeringsförslaget.
            Vore kontrollstyrelsens s. k. dubbelställning verkligen så besvärande
            som det görs gällande, skulle olyckan uppenbarligen kunna bringas
            ur världen med betyd- ligt enklare medel än propositionen ger
            anvisning om. I remissyttrandena ha praktiska uppslag härutinnan
            lämnats, men de ha tydligen befunnits alltför enkla för att tjäna
            till ledning i ett fall sådant som detta, där centralisering till
            varje pris tycks vara huvudsaken.
          </p>
          <pb facs="riksdagen-motions-pdf/data/1945/mot_1945__ak__549/mot_1945__ak__549-002.pdf"/>
          <fw xml:id="i-6e7HDnhsRxD8Cq2UGmfEjo">
            16 Motioner i Andra kammaren, nr 549.
          </fw>
          <p xml:id="i-LmFnANVGeM2je4U1E5g6Q6">
            Kan det nu med verkligt fog sägas, att det är en allvarligt besvärande
            dub- belställning som kontrolistyrelsen intar i förhållande till
            de allmänna restau- rangbolagen? Påståendet att så skulle vara
            fallet tycks i alltför hög grad grunda sig på föreställningen,
            att kontrollstyrelsen skulle vara ett slags överordnat affärsorgan,
            som i allt handleder de nuvarande restaurangbolagen, ger direktiv
            och fattar realbeslut för att sedan kontrollera sina egna disposi-
            tioner. Den som känner det verkliga förhållandet vet, att det
            inte kan vara alldeles på det viset. Saken torde i stället ligga
            så till, att bolagen själva ta de flesta initiativen när det gäller
            att planera för nya restaurang- och hotellföretag, att bolagen
            i regel självständigt träda i förhandling med kom- munala myndigheter
            och andra intresserade, låta upprätta ritningar och utföra andra
            projekteringsarbeten, innan kontrollstyrelsen får anledning att
            slutgiltigt ta närmare befattning med frågorna. När allt fortskridit
            så långt, att kontrollstyrelsen kan bli i tillfälle att säga sitt
            ord, blir det alltså i realiteten närmast fråga om en kontrollerande
            och rådgivande uppgift, vilket dock naturligtvis inte utesluter,
            att vissa anvisningar lämnas, som bo- lagen måste tillerkänna
            avgörande betydelse. Någon strängt direktivgivande verksamhet
            i rent affärsmässig betydelse kan detta inte gärna sägas vara,
            det är i stället i själva verket mera fråga om en fortlöpande
            kontroll, således en uppgift, som ligger helt i linje med kontrollstyrelsens
            allmänna åligganden, även om den syftar något längre än vanlig
            rutinmässig granskning. Allt tal om kontrollstyrelsens dubbelställning
            verkar för övrigt något be- synnerligt mot bakgrund av det förhållandet,
            att systembolagen skola bibe- hållas i sin nuvarande form och
            omfattning, trots att man väl kan säga, att kontrollstyrelsen
            beträffande dem är i lika hög grad direktivgivande som i fråga
            om restaurangbolagen och samtidigt fungerar som granskande och
            kontrollerande organ. Åtminstone tills vidare har man som bekant
            inte funnit sig böra förorda en centralisering av systemboiagen
            i överensstämmelse med de principer, som man anser böra tillämpas
            med avseende å restau- rangbolagen, och inför detta förhållande
            har man svårt att undertrycka en stilla undran, varför inte kontrollstyrelsens
            dubbelställning betraktas som lika obekväm i detta fall som i
            det nu aktuella. Enligt uppgift lär det vara så, att man anser
            centralisering av systembolagen olämplig, åtminstone tills vidare,
            med hänsyn till den individuella kontrollen, som ju förutsätter
            en lokal och personlig prövning av förekommande försäljnings-
            och tilldelningsfrågor. Och denna synpunkt har förvisso sitt stora
            berättigande. Men man torde med ungefär samma fog kunna ställa
            frågan, om det inte är av betydelse, att restaurangbolagen och
            deras ledande personer äga bästa tänkbara kännedom om de skilda
            orternas behov och förhållanden, en kännedom som ett för hela
            riket organiserat centralt restaurangbolag inte kan tillgodogöra
            sig annat än indirekt och i mycket ringa mån. Nu föreslås visserligen,
            att centralbolaget skall förfoga över dotterbolag
          </p>
          <pb facs="riksdagen-motions-pdf/data/1945/mot_1945__ak__549/mot_1945__ak__549-003.pdf"/>
          <fw xml:id="i-DjzZ96Ex3poCPzJs9wEBPH">
            Motioner i Andra kammaren, nr 549. 17
          </fw>
          <p xml:id="i-RvhoYpLKxjQFkegXN7X1a">
            motsvarande de nuvarande restaurangbolagen, varigenom kontakt
            med verk- samhetsområdena skall kunna förmedlas och upprätthållas.
            Och det skall villigt erkännas, att denna anordning onekligen
            ger plats för en fastare kon- takt än det i fjol lanserade förslaget
            om ett slags lokala råd, med vilka det centrala bolagets ledning
            skulle kunna träda i förbindelse. Men man har ändå svårt att freda
            sig för intrycket, att dotterbolagen och deras styrelser få blott
            en ytterst ringa betydelse, i all synnerhet om det inte blir obligato-
            riskt, att styrelsernas ledamöter skola vara bosatta inom bolagens
            respektive verksamhetsområden. Att försvaga den lokala kontakten
            syns under alla för- hållanden vara ytterligt betänkligt. All
            erfarenhet visar, att den nuvarande förbindelsen mellan restaurangbolagen
            och verksamhetsområdets huvud- orter är av mycket stor betydelse
            såväl när det gäller nyplaneringar som när det är fråga om löpande
            anordningar i förbättrande syfte. Om denna lokala förankring gäller
            för övrigt, att den befrämjar strävandet att hålla rörelsen på
            så hög standard som möjligt utan att den ekonomiska försiktigheten
            efter- sättes. Och i det sammanhanget torde det vara på sin plats
            att ge uttryck åt den djärva och på sina håll säkert anstötliga
            tanken, att det mest rationella nog vore att ge de nuvarande restaurangbolagen
            en än mer självständig ställning. Det slags konkurrens, som kan
            kallas ambitiös tävlan mellan på skilda håll arbetande men likartade
            företag, är förvisso en betydande tillgång, som knappast kan komma
            att effektivt utnyttjas inom ramen av den nu föreslagna organisationen,
            vars strävan väl framför allt blir att vinna den största möjliga
            uniformitet. Såsom redan antytts lär det emellertid inte finnas
            några utsikter att komma undan den kungl. propositionen i dess
            huvuddrag och därför skola inte heller framställas vare sig stora
            ändringsförslag eller yrkande om avslag på propositionen. Denna
            motions syfte är endast, att utöver nu presterade principkritik
            peka på ett par begränsade konkreta punkter, som böra utfor- mas
            på annat sätt än propositionen förutsätter. Den ena av dessa punkter
            gäller utskänkningstillstånden, som enligt propositionen skola
            sökas och förvaltas av centralbolaget. Nog måste det väl sägas
            vara en ganska byrå- kratisk ordning, att en bolagsledning i huvudstaden
            skall dels undersöka och bedöma, huruvida utskänkning bör förekomma
            på en viss plats, och dels träda i förbindelse med det stora antalet
            systembolag för att erhålla önskade utskänkningstillstånd. Här
            borde i stället dotterbolagen ha sin givna plats i organisationen
            tack vare den kännedom om lokala förhållan- den, som de få förutsättas
            vara i besittning av. Och slutligen, vad den andra punkten beträffar,
            synes det böra fastslås, att dotterbolagens styrelser väsent-
            ligen skola bestå av personer bosatta inom dessa bolags respektive
            verksam- hetsområden så att man åtminstone i någon mån skall kunna
            säkerställa kontakten med de platser, där verksamheten skall bedrivas.
            Under hänvisning till det sålunda anförda hemställes,
          </p>
          <p xml:id="i-JmTGzkvwoWsxQ4FiDHFfTH">
            Bihang till riksdagens protokoll 1945. 4 saml. Nr 544—549. 2
          </p>
          <pb facs="riksdagen-motions-pdf/data/1945/mot_1945__ak__549/mot_1945__ak__549-004.pdf"/>
          <fw xml:id="i-J6Fcdz7YSS3in62zF22y5m">
            18 Motioner i Andra kammaren, nr 549.
          </fw>
          <p xml:id="i-D1QUBYtYGqs8V6pdqM2kwG">
            att riksdagen vid behandlingen av Kungl. Maj:ts proposition nr
            199 måtte i författningstexten införa bestämmelse om att den allmänna
            restaurangrörelsens utskänkningstillstånd skola till- försäkras
            de föreslagna dotterbolagen samt därtill uttala, att dotterbolagens
            styrelser skola, med undantag för en i central- bolagets ledning
            deltagande person, bestå av personer som äro bosatta inom vidkommande
            dotterbolags verksamhetsområde.
          </p>
          <p xml:id="i-P21xy7dSsBbHeRydTjHRGK">
            Stockholm den 5 april 1945.
          </p>
          <p xml:id="i-KMwyGqtftUcHmHaZPhPGMG">
            Karl Ward.
          </p>
          <p xml:id="i-TBjXb9hCpT74Ui5nW2SC5Z">
            Victor Pettersons Bokindustriaktiebolag, Stockholm 1945
          </p>
        </div>
      </div>
    </body>
  </text>
</TEI>
