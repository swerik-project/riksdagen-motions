<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00769">
  <teiHeader>
    <fileDesc>
      <titleStmt>
        <title>Det militära vitsordssystemet</title>
        <author>Eric Hägelmark m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Det militära vitsordssystemet</title>
          <idno type="rdwebb">G702769</idno>
          <rs type="number">769</rs>
          <ref type="dokument_url_text">http://data.riksdagen.se/dokument/G702769/text</ref>
          <ref type="dokument_url_html">http://data.riksdagen.se/dokument/G702769</ref>
          <ref type="dokumentstatus_url_xml">http://data.riksdagen.se/dokumentstatus/G702769</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4PWoEwRyCjKBVFFdqhmPo2</idno>
            <name>ERIC HÄGELMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-UmGHrbipY4e5SAGvddBkzr</idno>
            <name>HUGO BERGDAHL</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QSm9gi3wJ5geziVEyYM87s" type="signed"/>
        <correspContext corresp="i-QSm9gi3wJ5geziVEyYM87s">
          <note type="signatory" corresp="i-4PWoEwRyCjKBVFFdqhmPo2"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-UmGHrbipY4e5SAGvddBkzr"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__769/mot_198384__769-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12
          </p>
          <p>
            Motion
          </p>
          <p>
            1983/84:769
          </p>
          <p>
            Eric Hägelmark m. fl. Det militära vitsordssystemet
          </p>
          <p>
            Tidigare har vi motionerat om en översyn av det militära vitsordssystemet
            främst beträffande antal vitsord som sätts på äldre personal.
            Försvarsutskottet och riksdagen fann i likhet med motionsyrkandet
            att vitsordssystemet behöver ses över. I samband med övergång
            till ny befälsordning skulle nya befordringsbe- stämmelser utarbetas
            av ÖB och vara klara för tillämpning fr. o. m. den 1 juni 1983.
            I avvaktan på resultatet av dessa bestämmelser ansåg majoriteten
            av försvarsutskottet att riksdagen inte nu borde göra något uttalande
            av det slag vi framfört i motionen. I betänkandet (FöU 1982/83:2)
            sägs också att ”Utskottet förutsätter att överbefälhavarens kommande
            förslag beaktar den kritik som har framförts mot nuvarande system”.
            Vi kan konstatera att de nya bestämmelserna i FFS 1983:59 inte
            har förändrat vitsordssystemet till det bättre. Olusten och irritationen
            över systemet finns kvar och hart. o. m. ökat främst inom arméns
            förband. Vi kan också notera att de årliga vitsorden för alla
            befäl finns kvar. Visserligen framgår av de nya bestämmelserna
            att ”undantag bör dock kunna medges för den som fyllt 55 år och
            gör framställning att ej få vitsord”, vilket innebär att vederbörande
            inte kan ifrågakomma för tjänsteställningsbefordran. Under sådana
            förhållanden kommer knappast någon att begära att ej få vitsord.
            I praktiken kommer det att innebära ett mycket tidskrävande arbete
            att sätta årliga vitsord för alla befäl. Det är uppenbart att
            det finns chefer som inte anser sig kunna lägga ned den tid som
            systemet förutsätter. Därför händer det att vitsord sätts utan
            att chefen haft det enskilda samtal som enligt systemet skall
            genomföras innan vitsord sätts. Äldre anställda känner särskild
            olust inför vitsorden, som ju för dem ofta sätts av chefer med
            lägre ålder och därmed mindre erfarenhet än den som åsätts vitsordet.
            En chefs möjlighet att ha aktuell kunskap om alla underlydande
            är också begränsad, särskilt när det blir täta byten på chefsposter.
            Därför händer det i praktiken att en chef sätter sitt namn under
            vitsord utan att egentligen ha personlig täckning för det — han
            har helt enkelt godtagit vad chefer på lägre nivå föreslagit i
            fråga om vitsord på underställda. Systemet med vitsord inger på
            flera sätt olust. Det framgår tydligt av den undersökning av militär
            och civilmilitär personals arbetsförhållanden som genomförts av
            leg. psykologerna Lars-Erik Liljekvist och Bengt Jonasson och
            som presenterats i skrifterna OFFICER i dag 1, OFFICER i dag 2.
            Så gott som samtliga yrkesgrupper har negativa omdömen om vitsordssystemet.
          </p>
          <pb facs="riksdagen-motions-pdf/data/198384/mot_198384__769/mot_198384__769-002.pdf"/>
          <p>
            Mot. 1983/84:769 13
          </p>
          <p>
            Några exempel: ”Personal i trupptjänst säger att de på grund
            av hög arbetsbelastning använder fritid för att förbereda övningar.
            De måste åstadkomma ett godtagbart utbildningsresultat med truppen.
            Deras vitsord är beroende av det. Vitsordssystemet avskräcker
            från att klaga på för hög arbetsbelastning och oredovisad övertid.
            Ett tappert kämpande med uppgiften utan att klaga anses påverka
            vitsordet positivt.”
          </p>
          <p>
            Personal i sjötjänst
          </p>
          <p>
            ”Har man minderåriga barn som blir sjuka, har man enligt lag
            rätt att vara ledig för att vårda dem. Lagen gäller naturligtvis
            också personer i sjötjä men det upplevs som en krånglig och tidsödande
            procedur att få sin rättighet. Det händer att fartygschefen försöker
            hindra ledigheten åtminstone indirekt. "Visst får du åka hem om
            barnen är lite krassliga, men mina vitsord blir därefter.” Ett
            sådant förtäckt hot gör att personalen kommer i en besvärlig
          </p>
          <p>
            valsituation, skall man sätta familjen före karriären.”
          </p>
          <p>
            Övriga synpunkter
          </p>
          <p>
            Vitsordssystemet innebär att man medvetet eller omedvetet underlåter
            att rapportera om hela eller halva misslyckanden. Många gånger
            är det därför fel inforamtion som vidarebefordras uppåt. Man är
            helt enkelt rädd för att göra ett dåligt intryck med tanke på
            framtida karriärmöjligheter. Enbart dessa tre exempel som här
            anförts borde vara tillräckliga för att i de flesta fall avskaffa
            vitsorden. Men det finns flera skäl: Om den enskilde uppfattar
            sig som felaktigt bedömd är det svårt att få rättelse. Den som
            har egna uppfattningar och driver dem öppet riskerar lägre vitsord
            än sådana som alltid håller med chefen. Att då klaga på att man
            fått för låga vitsord innebär att man kritiserar sin chef, och
            därmed är risken stor att man blir ännu mer negativt bedömd. Att
            klaga på för låga vitsord kan därför ge reaktioner som ger ännu
            lägre vitsord. I försvarets hierarkiskt uppbyggda mönster blir
            årliga vitsord alltid något som sätts på chefens villkor. Den
            som fått sin chef emot sig har då också en dålig situation när
            vitsordet skall sättas. Ett annat starkt skäl för att om möjligt
            avskaffa vitsorden är att ett mycket omfattande arbete läggs ned
            på dem, en byråkratisk apparat av ansenlig omfattning. En utredning
            om tidsåtgång och kostnad för vitsordssättande på ett förband
            borde utföras. Resultatet skulle säkert bli åtskilliga timmars
            arbete, som kunde användas på ett bättre sätt, en utredning/uppgift
            som kunde åläggas försvarets rationaliseringsinstitut (FRI). Andra
            delar av statsförvaltningen klarar sig utan att det sätts årliga
            betyg på personalen. Därför är det inte självklart att försvaret
            behöver ha kvar ett sådant system.
          </p>
          <pb facs="riksdagen-motions-pdf/data/198384/mot_198384__769/mot_198384__769-003.pdf"/>
          <p>
            Mot. 1983/84:769 14
          </p>
          <p>
            Vi har tidigare anfört att den enskilde, som i all annan verksamhet,
            bör kunna samla meriter genom utbildning och tjänst — och dessa
            meriter kan sedan anföras inför befordringsbeslut. Som tidigare
            förordar vi en övergång till ansökningsförfarande, där den enskilde
            får åberopa kvalifikationer för både fredsorganisation och krigsorganisation.
            Detta måste kunna gå att ordna utan dagens vitsordssystem. Vitsord
            i den form som kan motiveras för framtiden bör vara frivilliga
            och sättas på dem som begär sådana, främst inför att vederbörande
            söker ny tjänst. Uppgifter om résultat av genomgångna kurser bör
            dock även i framtiden tas fram för alla. Vid ett slopande av de
            obligatoriska vitsorden finns behov av samtal mellan chef och
            underlydande om vilka möjligheter den enskilde har för framtiden
            och vilken planering som bör göras för vederbörande. Det är möjligt
            att sådana samtal inte behöver ske årligen utan först när den
            enskilde så begär. Om vitsordssystemet slopas bör satsningar göras
            främst på planering för vederbörande mot framtida uppgifter. Vi
            inser att det kan finnas viss motsättning mellan önskemål om framförhållning
            i fråga om befattningar för den enskilde och önskan att befordringar
            skall avgöras efter ansökningsförfarande. I praktiken har vi det
            problemet redan i dag, eftersom många enskilda inte vill ta de
            tjänster som de överordnade helst önskar för vederbörande. Detta
            hänger samman med att vederbörande inte alltför ofta vill byta
            tjänstgöringsplats.
          </p>
          <p>
            Hemställan
          </p>
          <p>
            Med hänvisning till ovanstående hemställs 1. att riksdagen uttalar
            sig för att försvarsmaktens vitsordssystem avskaffas i nuvarande
            form, 2.att riksdagen uttalar sig för att tjänster inom försvarsmakten
            tillsätts efter ansökningsförfarande, 3. att riksdagen uttalar
            sig för att vitsord eller motsvarande inom försvarsmakten utdelas
            när den enskilde så begär.
          </p>
          <p>
            Stockholm den 20 januari 1984
          </p>
          <p>
            ERIC HÄGELMARK (fp) KERSTIN EKMAN (fp) HUGO BERGDAHL (fp)
          </p>
        </div>
      </div>
    </body>
  </text>
</TEI>
