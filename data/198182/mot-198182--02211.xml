<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--02211">
  <teiHeader>
    <fileDesc>
      <titleStmt>
        <title>Säkerhets- och försvarspolitiken samt totalförsvarets fortsatta utveckling (prop. 1981/82:102)</title>
        <author>Gunnar Biörck i Värmdö och Hans Lindblad</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Säkerhets- och försvarspolitiken samt totalförsvarets fortsatta utveckling (prop. 1981/82:102)</title>
          <idno type="rdwebb">G5022211</idno>
          <rs type="number">2211</rs>
          <ref type="dokument_url_text">http://data.riksdagen.se/dokument/G5022211/text</ref>
          <ref type="dokument_url_html">http://data.riksdagen.se/dokument/G5022211</ref>
          <ref type="dokumentstatus_url_xml">http://data.riksdagen.se/dokumentstatus/G5022211</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M5bH1LxYTuWEQR2jm6YTKq</idno>
            <name>HANS LINDBLAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GQKX1jh82CJ7k5m2mGGvE9" type="signed"/>
        <correspContext corresp="i-GQKX1jh82CJ7k5m2mGGvE9">
          <note type="signatory" corresp="i-M5bH1LxYTuWEQR2jm6YTKq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__2211/mot_198182__2211-001.pdf"/>
      <fw xml:id="i-2RzALWcFNGEr43CUhXjkS6">
        Motion 1981/82:2211
      </fw>
      <div xml:id="i-P88nMQrP84pApA1wxWM4Gy" type="motHeader">
        <div xml:id="i-97TMpyUTm8m6TJTt7dLN9T" type="motTitle"/>
        <div xml:id="i-KTgRXiDPNpKKj6cq9HVsd3" type="motSubmissionInfo"/>
      </div>
      <div xml:id="i-7FsVb7eQFjmy4tDBW1ofUQ" type="motBody">
        <div xml:id="i-TFi8jwr8qfQyh8asxB6uo8">
          <p xml:id="i-VnmuEtBuEDM3XiBi6AFqn4">
            Gunnar Biörck i Värmdö och Hans Lindblad
          </p>
          <p xml:id="i-GRR4mrdY4VfMMVDTZ7Sg31">
            Säkerhets- och försvarspolitiken samt totalförsvarets fortsatta
            utveck- ling (prop. 1981/82:102)
          </p>
          <p xml:id="i-JwmuU4xHvG8Gm9VoZU6uaq">
            Sjukvården i krig är sannolikt totalförsvarets svagaste länk.
            Studier av tänkbara krigsförlopp har visat att sjukvården — särskilt
            den kirurgiska kapaciteten — snabbt blir otillräcklig. Upplever
            förbanden att vård inte kan ges de skadade blir det sannolikt
            en kraftig nedgång i stridsmoral och därmed i försvarseffekt.
            De senaste åren har en rad åtgärder vidtagits för att söka förbättra
            sjukvården i krig. Landstingen har givits ett direkt ansvar också
            för planering enligt principen att den som har ansvar för en verksamhet
            i fred också bör ha samma ansvar i krig. I propositionen föreslås
            lagring av engångsmateriel för sjukvården, ett hittills mycket
            eftersatt område. Gränsdragningen mellan försvarsmaktens sjukvård
            och landstingens sjukvård ändras, så att försvarsmakten i princip
            bara svarar för vård vid eller nära stridsområdet — varefter man
            snabbast möjligt överför skadade till den civila sidan. Sjuktransporterna
            tillmäts ökat intresse. Fler helikoptrar behövs för sjuktransport,
            antalet timmar mellan skada och kvalificerad behandling ger dramatiska
            skillnader i fråga om möjligheterna att överleva. Utrustning har
            nyligen börjat anskaffas så att vi får bättre möjlighet att transportera
            skadade från främst övre Norrland till sjukhus i andra delar av
            landet — det gäller bl. a. bårutrustning som kan sättas in i militära
            transportflygplan och de vanliga passagerarflygplanen inom inrikesflyget.
            I enlighet med dessa tankar överförs uppgifterna för en del av
            försvars-- maktens hittillsvarande sjukhus till civila huvudmän.
            Inom försvarsmakten koncentreras intresset på att öka den medicinska
            kunskapen ända ute i kompanierna, bl. a. genom att ta till vara
            värnpliktiga med sjuksköterskeut- bildning, alltså manlig personal.
            I samband med försvarsmaktsövningen ”Norrsken” nyligen premiärvi-
            sades en ny typ av fältsjukhus. Denna typ av sjukhus är resultatet
            av flera års studier och försök. Tanken är att där ha stor kapacitet,
            att bl. a. göra sådana operationer som snabbt behövs, men där
            patienterna så snart som möjligt efter operationen förs vidare
            till andra delar av landet där den fortsatta behandlingen kan
            ges. Det är alltså mycket viktigt — särskilt när man alltmer talar
            om behovet att kunna möta överraskande angrepp — att fältsjukhus
            av detta slag snabbt kan komma i gång.
          </p>
          <p xml:id="i-6u2WiVaTHtYBeTBW8sgTse">
            1" Riksdagen 1981/82. 3 saml. Nr 2210-2215
          </p>
          <pb facs="riksdagen-motions-pdf/data/198182/mot_198182__2211/mot_198182__2211-002.pdf"/>
          <fw xml:id="i-MiV5NqiCV2c46CmVDCWsqV">
            Mot. 1981/82:2211 4
          </fw>
          <p xml:id="i-HB6THH8gHRX1Qma3Nr51n3">
            Det visar sig dock att nuvarande regler för olika pliktlagar
            sätter hinder i vägen. Av den egentliga vårdpersonalen vid fältsjukhuset
            är ungefär 40 90 kvinnor, bl. a. de allra flesta operationsassistenterna.
            Och den kvinnliga personalen kan inte inkallas till grundutbildning
            eller repetitionsövningar. Ty kvinnor omfattas inte av värnpliktslagen.
            Hade sjukhuset tillhört civilförsvaret hade det varit möjligt
            att inkalla enligt civilförsvarslagen. All medicinalpersonal omfattas
            av en särskild tjänste- pliktslag, som gör att denna personal
            kan krigsplaceras. Men denna senare lag medger inte utbildning
            och övning i fredstid. Först i samband med mobilisering kan personal
            tas in för konkreta uppgifter. Effekten av att lagarna har så
            olika regler blir alltså att när man kallar in till repetitionsövning
            med ett fältsjukhus kan bara den manliga personalen åläggas tjänstgöring.
            Vid övningen ”Norrsken” fanns visserligen ett antal kvinnliga
            sjuksköterskor med, men det var frivilliga från försvarets sjukvårdsstyrelse
            och sjukhuset i Linköping, och dessa är inte krigsplacerade vid
            just detta fältsjukhus. De kvinnor som är krigsplacerade skulle
            först efter mobilisering få sin första kontakt med sjukhusets
            speciella förhållanden. Antingen behövs repövning för att fältsjukhuset
            skall kunna fungera direkt efter mobilisering eller också kan
            sjukhuset fungera utan att personalen övats. Men det kan logiskt
            aldrig vara så att repövning bara behövs för manlig personal och
            inte för kvinnlig. Det kan aldrig ha varit lagstiftarnas mening
            att viktiga funktioner skall äventyras till följd av att könsgränser
            och olika pliktlagar ger olika möjligheter att inkalla personal
            för övning. Det finns säkert många fler exempel än det vi nu tagit
            upp. Så t. ex. får civilbefälhavarna en ytterst viktig funktion
            vid beredskap och krig, i samverkan med militärbefälhavarna. Milostabernas
            krigsorganisation kan övas genom repövningar, men för civilbefälhavarkansliernas
            personal finns ingen sådan möjlighet. Allmänna tjänstepliktslagen
            medger inte inkallelse i fredstid. Bara om individer frivilligt
            ställer upp kan de civila kansliernas personal övas i fredstid.
            Vi båda motionärer har var för sig tidigare aktualiserat mer långtgående
            förändringar, syftande till att samhällets totala personalresurser
            skall kunna utnyttjas mer effektivt — både män och kvinnor — inom
            ramen för pliktlagar. Med sådana lösningar skulle brister av det
            slag vi nu visat på kunna undvikas. Men uppenbara fall, som kvinnlig
            personal inom försvarets sjukvård, bör kunna klaras praktiskt
            utan att man inväntar helt nya principer i stort. Vad det gäller
            är bara att få smidigare bestämmelser, så att det blir möjligt
            att inkalla kvinnor och även viss manlig nyckelpersonal över 47
            års ålder till uppgifter inom militärt försvar och vissa civila
            funktioner. Alltså att ge dessa verksamheter samma möjligheter
            som civilförsvaret i dag har. (Civilförsvaret kan i fredstid kalla
            in både män och kvinnor, upp till 65 års ålder — för män dock
            bara sådana som inte tas i anspråk av militärt försvar.)
          </p>
          <pb facs="riksdagen-motions-pdf/data/198182/mot_198182__2211/mot_198182__2211-003.pdf"/>
          <fw xml:id="i-V6BY2M85CuQxCpNkMsK8dc">
            Mot. 1981/82:2211 $
          </fw>
          <p xml:id="i-Sp7sQrarAybe8FTrhQLiGh">
            Tekniskt kan frågan lösas på olika sätt, genom särskild lag för
            inkallande i fredstid av viss personal, genom utvidgning av civilförsvarslagen,
            genom ändrade bestämmelser i värnpliktslagen (så att den omfattar
            vissa kvinnor) eller i tjänstepliktslagen för medicinalpersonal
            så att viss personal kan tas in redan i fredstid för utbildning.
            Stelheter i lagstiftningen måste kunna avhjälpas. Görs det inte
            i detta fall, är risken uppenbar att förmågan att kunna ta emot
            skadade direkt efter mobilisering blir långt sämre än den borde
            vara. Med hänvisning till ovanstående hemställs att riksdagen
            begär förslag om skyndsam ändring av nuvarande pliktlagstiftning
            så att viktig personal inom bl. a. den militära sjukvårdsorganisationen
            kan inkallas till tjänstgöring i fred oberoende av kön.
          </p>
          <p xml:id="i-KEspf2rbVgU3bh7bmvBkZs">
            Stockholm den 18 mars 1982
          </p>
          <p xml:id="i-LpYQUizjM3dyXiNhnW8vu5">
            GUNNAR BIÖRCK HANS LINDBLAD (fp) i Värmdö (m)
          </p>
        </div>
      </div>
    </body>
  </text>
</TEI>
