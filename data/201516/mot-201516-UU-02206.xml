<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-02206">
  <teiHeader>
    <fileDesc>
      <titleStmt>
        <title>Hbt och världen</title>
        <author corresp="i-MVzhVeKwRGmjHjHoSrReg9">av Börje Vestlund m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2206 av Börje Vestlund m.fl. (S)</title>
          <idno type="rdwebb">H3022206</idno>
          <rs type="number">2206</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H3022206/text</ref>
          <ref type="dokument_url_html">http://data.riksdagen.se/dokument/H3022206</ref>
          <ref type="dokumentstatus_url_xml">http://data.riksdagen.se/dokumentstatus/H3022206</ref>
          <ref type="docx">http://data.riksdagen.se/fil/A6C6DFF4-7CC3-4FA5-B5F2-ACAB50E585EE</ref>
          <ref type="pdf">http://data.riksdagen.se/fil/80848238-894E-441D-BA2C-81EBC99D3A4F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9bqWLXmB7Cb3r3JUmkkLBy</idno>
            <name>Hans Ekström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4d51CJWhx39kVpCvcwxZq8</idno>
            <name>Roza Güclü Hedin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-THdJyNshnSjoTxuDzw1usF" type="signed"/>
        <correspContext corresp="i-THdJyNshnSjoTxuDzw1usF">
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-X74MvWzSQtfREMzLLMbjc7"/>
          <note type="signatory" corresp="i-9bqWLXmB7Cb3r3JUmkkLBy"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-4d51CJWhx39kVpCvcwxZq8"/>
          <note type="signatory" corresp="i-TifWqzmRuorK3zFDqAUZk8"/>
        </correspContext>
        <correspAction type="submitted" xml:id="i-7dtZfwqZB1VmUNU9DM52Qr">
          <date when="2015-10-06"/>
          <time when="12:24:21"/>
        </correspAction>
        <correspAction type="referred" xml:id="i-PBf92g9LxdrKx2u5UeP5T1">
          <date when="2015-10-13"/>
        </correspAction>
        <correspAction type="assigned" xml:id="i-MB3WnzPnh15e7M35e62Yco">
          <date when="2016-09-06"/>
          <time when="09:45:19"/>
        </correspAction>
        <correspContext corresp="i-MB3WnzPnh15e7M35e62Yco">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-WbBEdaGvct12dqjjz4ByQ7"/>
        <correspContext corresp="i-WbBEdaGvct12dqjjz4ByQ7">
          <ref type="uppgift">2015/16:UU18</ref>
          <ref type="ref_dok_id">H301UU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU18</ref>
          <ref type="ref_dok_titel">Norden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-TaNdkLURd97Zd2JgZj2nU5"/>
        <correspContext corresp="i-TaNdkLURd97Zd2JgZj2nU5">
          <ref type="uppgift">2015/16:AU10</ref>
          <ref type="ref_dok_id">H301AU10</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU10</ref>
          <ref type="ref_dok_titel">Ett övergripande ramverk för aktiva åtgärder i syfte att främja lika rättigheter och möjligheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-AGBCVGLetBsPz8Pj2oyDKx"/>
        <correspContext corresp="i-AGBCVGLetBsPz8Pj2oyDKx">
          <ref type="uppgift">2015/16:UU2</ref>
          <ref type="ref_dok_id">H301UU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LZDaZpzKmNjYmJu7orfQ8T"/>
        <correspContext corresp="i-LZDaZpzKmNjYmJu7orfQ8T">
          <ref type="uppgift">2015/16:SfU15</ref>
          <ref type="ref_dok_id">H301SfU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU15</ref>
          <ref type="ref_dok_titel">Anhörig- och arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9f1qqygGLspNcyTargJVho"/>
        <correspContext corresp="i-9f1qqygGLspNcyTargJVho">
          <ref type="uppgift">2015/16:KU15</ref>
          <ref type="ref_dok_id">H301KU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU15</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2206 av Börje Vestlund m.fl. (S) Hbt och världen</div>
      </div>
      <div type="motBody">
        <div type="motProposal" subtype="förslag">
          <head xml:id="i-PAYRxSAF2BKW532e2AHNYj">
            Förslag till riksdagsbeslut
          </head>
          <list style="ol">
            <item xml:id="i-6fRSJkjw8b5qMhy1hGBDwL">
              Riksdagen ställer sig bakom det som anförs i motionen om ett
              nordiskt samarbete i hbt-frågor och tillkännager detta för regeringen.
            </item>
            <item xml:id="i-Q1pxDsKDS5oDJicR5X3KC8">
              Riksdagen ställer sig bakom det som anförs i motionen om en förändring
              av regelverket för diskriminering på EU-nivå och tillkännager
              detta för regeringen.
            </item>
            <item xml:id="i-W73P4p4YubewfSx4hS3cMK">
              Riksdagen ställer sig bakom det som anförs i motionen om förändringar
              av regelverket vad gäller rörlighet för samkönade par inom EU
              och tillkännager detta för regeringen.
            </item>
            <item xml:id="i-ADAyjnghmVrsu2SgF6kjYr">
              Riksdagen ställer sig bakom det som anförs i motionen om åtgärder
              mot de medlemmar i EU som inte respekterar hbt-personers mänskliga
              rättigheter och tillkännager detta för regeringen.
            </item>
            <item xml:id="i-2YWesEhJYWYsq28QEP9THz">
              Riksdagen ställer sig bakom det som anförs i motionen om ett
              hbt-perspektiv i utvecklingssamarbetet och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-QMUcA3URxWMsTHrfyCBqXX">
            Motivering
          </head>
          <p xml:id="i-BheaCkpsHAGFD8rXHWASEH">
            I den socialdemokratiska visionen om samhället är det en skam
            mot en demokrati som grundar sig på mänskliga rättigheter när
            statsmakten inte säkerställer alla lika möjligheter och inflytande
            att påverka sin livssituation på lika villkor. I den här motionen
            lyfter vi fram homosexuellas, bisexuellas och transpersoners speciella
            livsvillkor i ett internationellt perspektiv.
          </p>
          <head type="h1" xml:id="i-Fizy5ccYwUfB7mZVWH1me6">
            Vi vet att diskriminering och ojämlik behandling inte försvinner
            av sig själv.
          </head>
          <p xml:id="i-PBy7zB4A5yZP2er8PCGYoL">
            Vi vet att en lagstiftning som behandlar människor olika sänder
            signaler till medborgarna att det är acceptabelt eller till och
            med rätt och riktigt att värdera människor olika.
          </p>
          <p xml:id="i-CrX24cntoPMQwkpPGdk54t">
            Vi vet att för utsatta grupper krävs det att man skapar vissa
            skyddande lagar då utsattheten är så total.
          </p>
          <p xml:id="i-Sq6fBdCH2eUaCSawRYZKmW">
            Därför väljer vi att lägga fram dessa förslag. Vi lägger fram
            dem för att få till stånd de förändringar som vi vet krävs för
            att nå fram till ett samhälle där människors sexuella läggning
            eller upplevda könstillhörighet samt val av könsuttryck inte ska
            kunna ses som en belastning eller något onormalt utan något som
            berikar samhället och ökar dess mångfald.
          </p>
          <p xml:id="i-Px9bZDouK9bp4q6EPcPrFa">
            Som socialdemokrater måste vi finna verktyg att se helheten i
            det vi gör. Vi är en del av en allmän globaliserad värld. Då räcker
            det inte att bara förändra på hemmaplan. Vi måste arbeta mot kränkningar
            av mänskliga rättigheter var de än uppträder. Inte minst gäller
            detta när hbt-personer utsätts för våld eller andra brott eller
            kränkningar.
          </p>
          <head type="h2" xml:id="i-UTxKn5JHXdzXj8xCxFBv7e">
            Norden
          </head>
          <p xml:id="i-U4hYhKJFVVU8VvwrFNSPi4">
            De senaste årens utveckling i de nordiska länderna har inneburit
            att flera viktiga reformer för hbt-personer har genomförts, bl.a.
            när det gäller äktenskapslagstiftning och adoptionsfrågor. Detta
            är glädjande, men det finns fortfarande områden där det märks
            skillnader mellan de nordiska ländernas lagstiftning. På sikt
            kan förhoppningsvis dessa skillnader utjämnas.
          </p>
          <p xml:id="i-PA3sTkhzdVTQqPdb8YZeoe">
            Men en förändring kommer inte till stånd av sig själv. Här kan
            Nordiska rådet spela en viktig roll när det gäller harmonisering
            av lagstiftningen för hbt-personer. Inte minst inom diskrimineringsområdet
            finns det fortfarande oacceptabla skillnader. Ett annat område
            där det fortfarande finns skillnader mellan länder gäller synen
            på transpersoners situation. Det handlar inte bara om den formella
            lagstiftningen inom olika områden. Vi vet också att hot och våld
            mot transpersoner är ett stort problem.
          </p>
          <p xml:id="i-RNEJXotWADYTtsKEt24pVA">
            Det nordiska samarbetet har successivt utvecklats till att öka
            kontakterna också med de baltiska staterna. I Estland, Lettland
            och Litauen finns en helt annan syn på hbt-frågorna än den vi
            möter i de nordiska länderna. I Baltikum vill man förbjuda Prideparader,
            och i Litauen har parlamentet antagit antihomosexuell lagstiftning
            och planer finns på ytterligare lagstiftningsåtgärder i syfte
            att försvåra situationen för hbt-personer. Inom ramen för det
            nordiska samarbetet måste därför den skrämmande utvecklingen i
            Baltikum aktualiseras. Detta kan exempelvis ske genom att de nordiska
            länderna i sina kontakter med de baltiska staterna alltid aktualiserar
            hbt-frågornas betydelse för att främja det goda samarbetet. Sverige
            måste i det nordiska samarbetet spela en mer aktiv roll än hittills
            när det gäller hbt-frågorna.
          </p>
          <head type="h2" xml:id="i-Wd9tggEw1zLU623G7auhVn">
            Europa och EU
          </head>
          <p xml:id="i-MZQQC291TbdvmLBzJjfuw5">
            I dagsläget är homosexualitet inte kriminaliserat i något europeiskt
            land. EU:s officiella inställning är också att diskriminering
            av hbt-personer strider mot grundläggande mänskliga rättigheter.
            Verkligheten ser dock annorlunda ut i flera av EU:s medlemsländer.
            Det framgår med all önskvärd tydlighet i den rapport som sammanställts
            av EU:s byrå för grundläggande rättigheter: ”Homophobia and Discrimination
            on Grounds of Sexual Orientation in the EU Member States”.
          </p>
          <p xml:id="i-GUXMTHaqo3tecST6nrBW5m">
            Inom EU finns i dag en acceptabel lagstiftning vad gäller diskriminering
            inom arbetslivet, med undantag för transpersoner. När nu EU ser
            över sitt diskrimineringsregelverk med ambitionen att lagstifta
            på de samhällsområden där det i dag inte finns något skydd mot
            diskriminering, är det av största vikt att transpersoner inkluderas
            i diskrimineringsförbudet på arbetsmarknaden.
          </p>
          <p xml:id="i-TyLfdmQGsoDV8yWtoWywMt">
            Europeiska kommissionen har lagt fram ett unikt lagförslag om
            en homosexuell antidiskrimineringslagstiftning som avser att ge
            likvärdigt skydd avseende fyra grunder (religion eller övertygelse,
            funktionshinder, ålder eller sexuell läggning) inom yrkesinriktad
            utbildning, socialt skydd, hälso- och sjukvård, utbildning och
            tillgång till varor och tjänster, inklusive bostäder, som är tillgängliga
            för allmänheten. Det är oerhört viktigt att Sverige aktivt verkar
            för att denna lag antas av EU. Vi socialdemokrater ser gärna att
            denna lag snarast kompletteras med ett skydd för transpersoner,
            inom ramen för liggande antidiskrimineringsdirektiv.
          </p>
          <p xml:id="i-Gk1knPwxfgjJZNAosuEdft">
            Vidare är det viktigt att verka för att hbt-personer som EU-medborgare
            ska ha möjlighet att röra sig fritt inom EU och både studera och
            arbeta på lika villkor som övriga EU-medborgare. För detta krävs
            att samkönade pars relationer och familjebildning erkänns inom
            samtliga medlemsstater, vilket inte sker i dag.
          </p>
          <p xml:id="i-6CB1Jz5UBch4nvDJsoGG8z">
            För att kunna bli medlem i EU måste ett kandidatland uppfylla
            de s.k. Köpenhamnskriterierna. Enligt dessa kan diskriminering
            av hbt-personer inte accepteras. Det är ett tydligt och bra ställningstagande,
            men tyvärr finns inte motsvarande tydlighet när ett land väl har
            blivit medlem i EU. Under de senaste åren har det kommit många
            rapporter från länder som Polen, Litauen och Lettland om att man
            där aktivt motarbetar hbt-personers mänskliga rättigheter. I Polen
            har lagförslag diskuterats som skulle förbjuda homosexuella att
            arbeta som lärare och i Litauen har man nyligen förbjudit förmedlingen
            av positiv information om homosexualitet. Den litauiska lagstiftningen
            har dessvärre fungerat som föredöme för andra medlemsstater att
            diskutera liknande åtgärder.
          </p>
          <p xml:id="i-N6KjawHmcwCt5exMrYf6ki">
            EU:s reaktioner på dessa angrepp på mänskliga rättigheter har
            varit tama och uddlösa. Tyvärr har inte heller den svenska regeringen
            förmått att i egenskap av EU:s ordförandeland driva en aktiv politik.
            När Litauens parlament antog den antihomosexuella lagstiftningen
            gjorde visserligen Sverige vissa kommentarer i svenska massmedier
            men några officiella avståndstaganden från EU:s sida förekom inte.
            Denna brist ger felaktiga signaler till de litauiska makthavarna.
          </p>
          <p xml:id="i-UzxJkQqbhqGgFSVbmbY3ND">
            Samtidigt innebär EU:s tystnad att EU:s möjligheter att påtala
            övergrepp mot hbt-personer i länder utanför EU försvagas. Det
            är lätt för länder som Zimbabwe och Uganda att avfärda EU:s synpunkter
            på den svåra situationen för hbt-personer i dessa länder när EU
            i praktiken inte själv är det goda föredöme som man vill vara.
          </p>
          <p xml:id="i-J4E4aGKXeaR41qQLMKKq7j">
            Men också i länder som inte är medlemmar i EU förekommer diskriminering
            av hbt-personer. Detta är särskilt tydligt när det gäller inskränkningar
            av yttrandefriheten när länder förbjuder Prideparader. I Moldavien
            och Ryssland har myndigheterna under flera år förbjudit dessa
            parader, och bara för någon vecka sedan tvingades man avblåsa
            en planerad Prideparad i Belgrad då myndigheterna inte kunde garantera
            deltagarnas säkerhet efter det att paraden blivit utsatt för allvarliga
            hot.
          </p>
          <p xml:id="i-Ddorn7YAqVC68r8nqCmVy6">
            Sverige måste använda sitt medlemskap i EU och sin informella
            makt att påverka medlemsländerna så att dessa homofobiska värderingar
            motverkas. Sverige har visserligen gjort olika uttalanden där
            man betonar vikten av att respektera hbt-personers mänskliga rättigheter.
            Det är bra men inte tillräckligt. Det krävs ett mer aktivt och
            konsekvent agerande där dessa brott påtalas. För medlemmar i EU
            bör Sverige kräva att kommissionen använder sig av de legala möjligheter
            som EU:s stadga erbjuder exempelvis när det gäller att hänskjuta
            ärenden till EU:s domstol.
          </p>
          <p xml:id="i-X6FDD2qnKoPAxLf5bxVEfR">
            När det gäller länder som inte är medlemmar i EU bör ett mer
            aktivt agerande ske inom ramen för utvecklingssamarbetet, exempelvis
            när det gäller Moldavien. EU är världens största biståndsgivare
            och det är viktigt att Sverige, i enlighet med våra internationella
            policydokument för utvecklingssamarbete som innefattar hbt-personers
            rättigheter, verkar för att EU:s medlemsländer i sitt bistånd
            på liknande sätt prioriterar sexuell och reproduktiv hälsa och
            rättigheter.
          </p>
          <head type="h2" xml:id="i-bXT56KipVezqtD31RLpMT">
            Världen och världssamfundet
          </head>
          <p xml:id="i-2WWCfvyXB1hMxMAciQzN7w">
            Situationen är mycket svår för hbt-personer i många av världens
            länder. Homosexuella relationer är förbjudna i drygt 70 länder
            och i tiotalet av dessa kan dödsstraff utdömas. Det är dock inte
            bara den formella lagstiftningen som har betydelse för situationen
            för hbt-personer. Nyligen publicerade Human Rights Watch (HRW)
            en rapport om situationen i Irak. Där framkommer med all önskvärd
            tydlighet att det irakiska samhället – oavsett lagstiftningens
            utformning – inte förmår skydda hbt-personer mot ett systematiskt
            och grymt mördande av enskilda hbt-personer, mord som utförs av
            olika religiösa grupper.
          </p>
          <p xml:id="i-4qkhjiaApwT65pQd2AGFAf">
            Av HRW:s rapport framgår att flera hundra hbt-personer har torterats
            och mördats under de senaste månaderna; de lemlästade kropparna
            slängs på närmaste sophög.
          </p>
          <p xml:id="i-ScHPCQYg7eHh54ZoTbu5n8">
            Övergreppen mot hbt-personer i Iran är väl kända sedan tidigare
            men också i länder som Nigeria och Uganda sker en aktiv förföljelse
            av hbt-personer. Hedersrelaterat våld förekommer i flera länder
            i Mellanöstern medan situationen i andra länder, som exempelvis
            Bangladesh och Burundi, är mycket svår för många hbt-personer.
          </p>
          <p xml:id="i-Y6iTdRwqb3T54UqgsPLj8A">
            FN kan givetvis spela en viktig roll när det gäller att försvara
            hbt-personers mänskliga rättigheter, men då det bland organisationens
            medlemsstater finns många som själva bedriver en aktiv förföljelse
            mot hbt-personer har det visat sig vara svårt att få FN att agera
            kraftfullt. Visserligen gjorde 66 medlemsstater i generalförsamlingen
            förra året ett uttalande till stöd för hbt-personer men det är
            fortfarande lång väg kvar till att man kan få en majoritet för
            resolutioner som kräver att medlemsstaterna avskaffar all form
            av diskriminering. Sverige måste också påverka FN:s olika organ
            att i sin verksamhet inkludera direkta insatser till förmån för
            hbt-personer.
          </p>
          <p xml:id="i-LxTyqtsWTKfirUg11WHFpS">
            Mot den realpolitiska verkligheten är det viktigt att Sverige
            använder sig av de praktiska möjligheter som finns inom ramen
            för det svenska utvecklingssamarbetet med olika länder. Sida spelar
            här en viktig roll men har hittills, trots goda ambitioner i en
            handlingsplan, i praktiken visat sig vara passiv när det gäller
            att lyfta hbt-frågorna i utvecklingssamarbetet.
          </p>
          <p xml:id="i-SGD64mdRKUFq4Hg9ew7ujC">
            Ett viktigt steg är därför att lyfta hbt-personers mänskliga
            rättigheter i den dialog som förs med länder där hbt-personer
            utgör en utsatt grupp. I dessa sammanhang är det inte fruktbart
            att hänvisa till mänskliga rättigheter i allmänhet, utan respekten
            för hbt-personer och staters skyldigheter att tillgodose dessa
            måste lyftas explicit för att få genomslag. Vad gäller svenskt
            utvecklingssamarbete måste hbt-personers mänskliga rättigheter
            och deras möjligheter att påverka sin livssituation stärkas kraftigt,
            dels genom konkreta insatser, dels genom en tydlig dialog från
            svensk sida. En ny handlingsplan för hbt-personers plats inom
            svenskt utvecklingssamarbete med en rejäl ambitionshöjning måste
            tas fram och antas av regeringen.
          </p>
          <p xml:id="i-CiyZYUN8QFdB393TaiXGo4">
            Sverige strävar efter att utöka det handelspolitiska utbytet
            med fler länder, och bland dessa återfinns flera som bedriver
            en aktiv förföljelse av hbt-personer (exempelvis Irak och Saudiarabien).
            Officiellt heter det att Sverige på så sätt kan påverka dessa
            stater att förändra sin inställning till hbt-personer. Konkret
            görs dock inget, eller väldigt litet, för att dessa handelspolitiskt
            viktiga länder ska förmås respektera hbt-personers mänskliga rättigheter.
            Detta är inte acceptabelt och här måste Sverige mer konkret arbeta
            för att använda sitt inflytande inom det handelspolitiska området.
          </p>
        </div>
        <div type="motSignatures">
          <list>
            <item xml:id="i-5RjGygrVpd5DCM1jGXkwq6" who="i-MVzhVeKwRGmjHjHoSrReg9">
              Börje Vestlund (S)
            </item>
            <item xml:id="i-XgNNkkgBPXM2LtRZNxDoCp" who="i-YG3se2hZeuEdiGKSwKyaKF">
              Caroline Helmersson Olsson (S)
            </item>
            <item xml:id="i-BZjHDa2xPYmPyLQbpa7Zr" who="i-X74MvWzSQtfREMzLLMbjc7">
              Hannah Bergstedt (S)
            </item>
            <item xml:id="i-EoXwK2KeUpVAzfi5QCLKE3" who="i-9bqWLXmB7Cb3r3JUmkkLBy">
              Hans Ekström (S)
            </item>
            <item xml:id="i-EkHEQTf5d8ffpX8cbQRvSN" who="i-EgqHRHVoW5y9USDYuNoYuA">
              Hillevi Larsson (S)
            </item>
            <item xml:id="i-Wi1U4Nhd7MpHV23WdojWbj" who="i-LVvDpgdhY8nFzdo6xSDKsF">
              Jonas Gunnarsson (S)
            </item>
            <item xml:id="i-8QsreDvybsucgAMmS3UFZQ" who="i-4d51CJWhx39kVpCvcwxZq8">
              Roza Güclü Hedin (S)
            </item>
            <item xml:id="i-AnH93kfuX5CLdRgJz5TcHA" who="i-TifWqzmRuorK3zFDqAUZk8">
              Sara Karlsson (S)
            </item>
          </list>
        </div>
      </div>
    </body>
  </text>
</TEI>
