<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--01097">
  <teiHeader>
    <fileDesc>
      <titleStmt>
        <title>angående de statliga företagens roll och utformning.</title>
        <author>av herr Wikström m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående de statliga företagens roll och utformning.</title>
          <idno type="rdwebb">FU021097</idno>
          <rs type="number">1097</rs>
          <ref type="dokument_url_text">http://data.riksdagen.se/dokument/FU021097/text</ref>
          <ref type="dokument_url_html">http://data.riksdagen.se/dokument/FU021097</ref>
          <ref type="dokumentstatus_url_xml">http://data.riksdagen.se/dokumentstatus/FU021097</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Fs9KpZYHZp1uu9ioJZkH5D</idno>
            <name>SVEN ANTBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-5aLm2cJRWeExysRXuewS8Y</idno>
            <name>KARL BENGTSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>RUNE RYDÉN</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4Tgb2xGKZVKVM7p4XfY8CM" type="signed"/>
        <correspContext corresp="i-4Tgb2xGKZVKVM7p4XfY8CM">
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-DYgzAT37kBVShgAsK7YzHQ"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-Fs9KpZYHZp1uu9ioJZkH5D"/>
          <note type="signatory" corresp="i-5aLm2cJRWeExysRXuewS8Y"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__1097/mot_1971__1097-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner nr 1097—1099 år 1971 Mot. 1971 1097-1099
          </p>
          <p>
            Nr 1097
          </p>
          <p>
            av herr Wikström m. fl. angående de statliga företagens roll
            och utformning.
          </p>
          <p>
            I proposition 1969:121, som låg till grund för bildandet av det
            statliga förvaltningsbolaget, sades näringspolitikens främsta
            uppgift vara ”att skapa förutsättningar för full sysselsättning
            och snabb ekonomisk tillväxt genom att främja näringslivets strukturella
            omvandling och anpassning i former, som tillgodoser individens
            krav på trygghet och som medverkar till ökad utjämning av inkomster,
            förmögenheter och inflytande”. Även om enighet torde råda i vad
            gäller uppgifterna i denna allmänna form för näringspolitiken
            är detta inte alltid fallet i fråga om den konkreta inriktningen
            av politiken. I den ovannämnda propositionen anges fyra näringspolitiska
            huvudlinjer: att ”bygga ut den näringspolitiska planeringen”,
            att ”förbättra förutsättningarna för företagens kapitalförsörjning”,
            att ”främja teknisk forskning och industriell utveckling”, att
            ”förstärka den statliga företagsamheten”. I denna motion diskuteras
            den fjärde huvudlinjen och över huvud frågan om statsföretagandets
            roll och utformning inom ramen för ekonomin.
          </p>
          <p>
            Statsföretagandets roll Utgångspunkten för en principiell diskussion
            av statsföretagandet måste vara en bedömning av den svenska blandekonomins
            funktionssätt. Den kritik som riktas mot det nuvarande blandekonomiska
            systemet avser såväl systemets ekonomiska effektivitet i traditionell
            bemärkelse som företeelser av annan natur. Det hävdas t. ex. att
            ett system med stort privat ägande och utnyttjande av vinsten
            som främsta kriterium leder till ett ineffektivt utnyttjande av
            de totala resurser som står till buds. Kritikerna pekar på att
            företagen investerar oberoende av varandra och utan hänsyn till
            samhällsekonomin i stort. Man pekar också på bristande regional
            balans, produktion av ”onödiga” varor etc. En annan utgångs- punkt
            för kritikerna är att företagen icke tar tillräckliga sociala
            hänsyn, t. ex. i förhållande till sina anställda. Kritiken har
            i flera avseenden sitt berättigande. I allmänhet torde det emellertid
            röra sig om svagheter och brister som främst bör angripas genom
            generella insatser, t. ex. lagstiftning och stimulansåtgärder.
            En dynamisk samhällsutveckling ger ofta staten anledning att förändra
            de
          </p>
          <p>
            1 Riksdagen 1971. 3 saml. Nr 1097-1099
          </p>
          <pb facs="riksdagen-motions-pdf/data/1971/mot_1971__1097/mot_1971__1097-002.pdf"/>
          <p>
            Mot. 1971: 1097 2
          </p>
          <p>
            ramar inom vilka företagen har att verka. Folkpartiet har på
            en rad områden fört fram förslag som bl. a. syftar till att förändra
            dessa ramar för företagens agerande. Enligt vår mening är det
            alldeles uppenbart att den privata maktkoncentrationen i näringslivet
            inte bör bekämpas med att staten i stället går in som företagsägare
            i stor skala, Därmed ersätter man ju endast en sorts maktkoncentration
            med en annan. Maktkon- centrationen bör i stället bekämpas med
            väsentligt förstärkt medbestäm- manderätt för de anställda, ökad
            insyn i såväl enskilda och kooperativa som statliga företag samt
            åtgärder för förstärkt konsumentinflytande. Vi har i annat sammanhang
            till årets riksdag pekat på de åtgärder som behöver vidtas. Vad
            som i detta sammanhang är intressant är emellertid frågan huruvida
            en ökad statlig företagsverksamhet eller socialisering av delar
            av näringslivet är en lämplig och önskvärd metod för att komma
            till rätta med blandekonomins svagheter. Frågan belyses bäst genom
            att man väljer ett exempel som innebär en långtgående socialisering,
            t. ex propåerna om socialisering av vissa nyckelbranscher. Enligt
            dessa propåer skall samhället styra de ”viktigaste” investeringarna.
            Man skall därvid inte bara se till de olika företagens marknadsmässiga
            förutsättningar utan också till en rad andra målsättningar av
            mera allmänt slag, vilka inte lika väl kan regleras via allmän
            lag. Från förespråkarna för sådana socialeringsingrepp har inga
            konkreta besked lämnats om hur avvägningen skall ske mellan effektivitet
            å ena sidan och de andra målen å den andra. Detta förhållande
            är så mycket mer otillfredsställande som man i flertalet sammanhang
            ändå tänker sig ett bibehållande av ett blandekonomiskt system,
            där företagen arbetar med rörliga priser på en fungerande marknad.
            Även om man kunde ange riktlinjer för avvägning av olika mål måste
            man beakta att en kontinuerlig beslutsprocess sker i företag som
            arbetar på en fungerande marknad. Vill man införa väsentligt andra
            krav på företagen än effektivitetskriteriet och vad som är möjligt
            genom att ange generella ramar är det knappast längre möjligt
            att låta företagen behålla sin fulla frihet. I ytterlighetsfallet
            nödvändiggörs i stället ett slags plan för ekonomins utveckling.
            Ingripanden torde då bli nödvändiga ganska långt ned på företagsnivån.
            Osäkerheten om målavvägningen skulle bli stor, även om man eftersträvade
            en delegering av beslutsfattandet — vilket är något annat än den
            liberala ekonomins decentralisering. Svårigheterna att inom ramen
            för en utpräglad planekonomi uppnå balanserad tillväxt är uppenbara.
            Slutligen bör särskilt framhållas att hänsynstagande till konsumenternas
            skiftande önskemål försvåras i den mån besluten om produktionens
            inriktning centraliseras. Av största betydelse i sammanhanget
            är också de mycket stora svårigheter som föreligger i planekonomierna
            när det gäller att effektivt
          </p>
          <pb facs="riksdagen-motions-pdf/data/1971/mot_1971__1097/mot_1971__1097-003.pdf"/>
          <p>
            Mot. 1971: 1097 3
          </p>
          <p>
            och snabbt satsa på innovationer. En av marknadsekonomins största
            fördelar ligger just i att det intima samspelet mellan marknadsanalys,
            utvecklingsarbete och prisanalys stimulerar till djärva satsningar
            på nya produkter och nya produktionsmetoder. Genom konkurrensen
            skapas förutsättningar för kostnadspress och tillgodoseende av
            aktuella konsu- mentönskemål. Samma dilemma som i planekonomierna
            — dvs. mellan särskilda samhällshänsyn och marknadsekonomins betingelser
            — föreligger, ehuru i blygsammare skala, om man önskar driva statlig
            företagsverksamhet i väsentlig omfattning. Det gäller i synnerhet
            om statens företag skall styras av kriterier av icke-ekonomisk
            karaktär, som ej kan regleras genom allmänna bestämmelser och
            således icke återspeglas på ett generellt sätt i de enskilda företagens
            handlande.
          </p>
          <p>
            Statliga företag — mål och motiv Det finns skäl att först stanna
            vid några synpunkter på de övergripande målen för statligt företagande
            såsom de angivits av regeringen. I propositionen om det statliga
            förvaltningsbolaget samman- fattades motiven för statliga företaganden
            på följande sätt: skapa ökade möjligheter för statsmakterna att
            stimulera sysselsättning och ekonomisk utveckling i vissa regioner;
            främja teknisk utveckling inom produktionsområden, som är speciellt
            krävande på grund av t. ex. projektets storlek, risk eller långsiktighet;
            vidga statens möjligheter till initiativ för att åstadkomma en
            mer rationell företagsstruktur inom olika branscher; ge staten
            erfarenhet av företagandets villkor. Till denna lista kan fogas
            de många och blandade skäl som åberopats som motiv för den hittillsvarande
            statliga företagsamheten: statens ansvar för ”public utilities”;
            statens ansvar för ett rationellt utnyttjande av våra naturtillgångar;
            statens nykterhetspolitiska ansvar; statens fiskala ansvar; statens
            ansvar för den ekonomiska försvarsberedskapen; statens intresse
            av att påverka pris- och kostnadsutvecklingen på de områden, där
            staten själv uppträder som betydande köpare; behovet av samgående
            mellan privat och statlig företagsamhet på områden, där marknaden
            är för liten för konkurrerande företag eller där andra klara monopolfördelar
            finns. Fram till senare delen av 1960-talet kunde man skönja en
            viss återhållsamhet från statens sida när det gällde att gå in
            i ny företagsverksamhet. Det fanns också en vilja att motivera
            denna verksamhet på ett specifikt sätt. Därefter har en klar omsvängning
            skett. Företagsdelegationen föreslog i sitt betänkande att målet
            för det
          </p>
          <p>
            2 Riksdagen 1971. 3 saml. Nr 1097-1099
          </p>
          <pb facs="riksdagen-motions-pdf/data/1971/mot_1971__1097/mot_1971__1097-004.pdf"/>
          <p>
            Mot. 1971: 1097 4
          </p>
          <p>
            statliga förvaltningsbolagets verksamhet skulle vara att under
            krav på lönsamhet öka den statliga företagssektorns effektivitet
            och konkurrens- kraft och därmed dess inneboende expansionsförmåga.
            Förvaltnings- bolaget borde dessutom ha en positiv inställning
            till att lösa sådana sysselsättnings-, försvarsberedskaps- och
            andra speciella uppgifter som kunde komma att anges av ägaren.
            Företagsdelegationen minskade således preciseringsgraden när det
            gällde att motivera statligt engagemang i företagsverksamheten.
            Följande formulering ansågs t. ex. tillräcklig för att motivera
            statligt företagande inom servicesektorn: ”Utvecklingen inom samhället
            går mot en snabb tillväxt av service- sektorn. Delegationen anser
            att den statliga företagsamheten skall ligga väl framme i denna
            utveckling.” I samband med bildandet av AB Statsföretag uppställde
            chefen för industridepartementet ett ännu vidare mål än företagsdelegationen.
            Enligt propositionen skall förvaltningsbolaget ”under krav på
            lönsamhet uppnå största möjliga expansion”. Denna allmänna målformulering
            innebär — tillsammans med den ovan angivna listan på motiv för
            statsföretagande — att fältet i princip är fritt för statligt
            företagande av obegränsad omfattning. Vi delar självfallet industriministerns
            uppfattning att det statliga företagandet bör effektiviseras.
            Men enligt vår uppfattning är en alltför stor maktkoncentration
            olämplig vare sig den samlas hos staten eller på annat håll. Det
            finns därför anledning att begära en principiell deklaration från
            regeringen om vart man syftar med talet om ”största möjliga expansion”
            för statens företag.
          </p>
          <p>
            Statlig företagsamhet ur liberal synpunkt Det finns inga generella
            regler för när statsdrift är lämplig eller ej. Ett avgörande måste
            träffas från fall till fall. Enligt vår uppfattning bör därvid
            beaktas att statligt företagande inte skall vara ett självändamål
            utan ett näringspolitiskt medel att utnyttjas i vissa situationer;
            en ökning av statens andel av den totala företagsverksamheten
            ej eftersträvas i sig; statlig företagsverksamhet skall vägledas
            av strävan efter effektivitet och arbeta under konkurrens med
            annan företagsverksamhet på så lika villkor som möjligt; omfånget
            och inriktningen av statens företagsverksamhet skall göras till
            föremål för kontinuerlig prövning. På vissa områden är statligt
            företagande motiverat av den anledningen att realistiska förutsättningar
            för konkurrens saknas. Detta gäller i första hand den service
            som post, telegraf och järnväg svarar för, dvs. vad som brukar
            sammanfattas som ”naturliga monopol”. Visst samarbete mellan
          </p>
          <pb facs="riksdagen-motions-pdf/data/1971/mot_1971__1097/mot_1971__1097-005.pdf"/>
          <p>
            Mot. 1971: 1097 &amp;
          </p>
          <p>
            stats- och enskilda företag med verksamhet som har nära anknytning
            till ”naturliga monopol”, t.ex. inrättandet av ELLEMTEL, ställer
            vi oss Positiva till. I övrigt föreligger mycket sällan skäl för
            statligt företagande på grund av monopolfördelar. Man kan vidare
            hävda att särskilda fiskala skäl kan motivera statligt företagande,
            som t. ex. Tipstjänst och Penninglotteriet. Detsamma gäller nykterhetspolitiska
            skäl som motiverar statligt företagande när det gäller viss del
            av alkoholhanteringen. I vissa fall är statligt engagemang motiverat
            när det gäller tekniska och industriella satsningar som är särskilt
            krävande på grund av storlek, risk eller långsiktighet. I första
            hand bör dock kapitalmarknaden organiseras så att också sådana
            projekt kan bedrivas i enskild regi. Staten bör i vissa fall kunna
            medverka i konsortier i vad avser projekt av betydelse för hela
            landet eller en större region. Ett huvudmotiv för statlig företagsamhet
            har angetts vara att stimulera sysselsättningen i vissa regioner.
            Vi vill i detta sammanhang erinra om bankoutskottets enhälliga
            utlåtande 1969 :64, i vilket det bl. a. heter ”att en fortsatt
            utbyggnad av befintliga statliga företag och tillskapandet av
            nya sådana företag utgör alternativa och kompletterande åtgärder
            för att komma till rätta med de sysselsättningsproblem, som gör
            sig gällande på olika håll inom norra stödområdet”. Då man bedömer
            statlig företagsam- het som regionalpolitiskt medel bör man dock
            beakta riskerna med företagande som kräver regelbundna driftssubventioner.
            Den årliga kostnaden för denna typ av sysselsättningsskapande
            åtgärder är nämligen liksom för beredskapsarbeten mycket hög,
            och även mycket stora lokaliseringspolitiska engångsinsatser bör
            anses som bättre. Mot bakgrund av de av SVETAB under hösten 1970
            offentliggjorda planerna på en större skidfabrik i Norrland finns
            det anledning understryka hur orimligt det är att försöka lösa
            några sysselsättnings- problem genom att starta företag i branscher
            där inte de marknadsmäs- siga förutsättningarna finns för expansion.
            Försöken innebär bara att man bringar något annat företag till
            inskränkningar eller kanske rent av nedläggning. I det nu aktuella
            fallet finns det anledning att ställa frågan om man inte genom
            den planerade skidfabriken skapar en ohållbar konkurrenssituation
            för redan befintlig och lokaliseringsmässigt ange- lägen industri
            i Norrland. I vissa undantagsfall kan det finnas anledning till
            statligt företagande för att söka skärpa konkurrensen inom en
            bransch, där den av olika anledningar försvagats till men för
            samhälle och konsumenter. I detta sammanhang bör det framhållas
            att det i Sverige i flera fall varit så att initiativ från den
            starka kooperativa rörelsen kunnat ersätta statliga ingrepp för
            att öka konkurrensen. Motivet att staten genom eget företagande
            erhåller ingående erfaren-
          </p>
          <pb facs="riksdagen-motions-pdf/data/1971/mot_1971__1097/mot_1971__1097-006.pdf"/>
          <p>
            Mot. 1971: 1097 6
          </p>
          <p>
            het av företagandets villkor kan vid första påseende verka bestickande.
            Vad man säger är endast att staten för att driva företagsverksamhet
            bör skaffa sig erfarenhet av hur sådan bedrivs. Man förutsätter
            därmed vad som skulle bevisas, nämligen att staten bör driva företagsverksamhet
            i stor skala. Argumentet har därför enligt vår uppfattning ingen
            som helst tyngd. Staten kan inhämta den önskade erfarenheten på
            annat sätt, bl. a. genom ökade kontakter med näringslivsrepresentanter
            och ökad rekryte- ring till statstjänst av personer med erfarenhet
            av arbete i näringslivet. Viställer oss avvisande till att statlig
            företagsverksamhet skulle bedrivas enbart med motivet att staten
            uppträder som betydande köpare. Ett sådant argument skulle fullt
            utfört leda till att stora delar av näringslivet socialiserades.
            Staten får i stället utnyttja sina i nämnda fall betydande möjligheter
            att påverka de inhemska leverantörerna eller använda sig av importkonkurrensen.
            Att ge statliga företag en särställning vid leverans till staten
            såsom nu fallet är med Allmänna förlaget finner vi synnerligen
            betänkligt. Med undantag för jordbruket är det endast i mycket
            speciella fall man av beredskapsskäl önskar upprätthålla en produktion
            som annars inte är lönsam. Det kan dock i sådana sammanhang någon
            gång vara motiverat med statlig tillverkning. Vår slutsats är
            att det finns ett antal motivtyper som kan föranleda att man överväger
            statligt företagande som ett näringspolitiskt medel. Statligt
            företagande bör emellertid tillgripas i den mån det kan göras
            sannolikt att detta medel i den speciella situationen är överlägset
            andra tänkbara insatser. Motiveringen för statligt företagande
            i varje särskilt fall blir därigenom av central betydelse. Mjöligheten
            måste förbättras för riksdagen att på ett betydligt mer ingående
            sätt än hittills få diskutera nyetablering av statliga företag.
            Denna fråga berör vi längre fram i motionen.
          </p>
          <p>
            Krav på effektivitet I de fall statlig företagsamhet förekommer
            eller övervägs måste huvudprincipen vara att de resurser som tas
            i anspråk utnyttjas effektivt. Det innebär att lönsamhet måste
            vara en huvudprincip. På kort sikt kan dock principen om lönsamhet
            få ge vika för sysselsättningsönskemål. I den mån så är möjligt
            bör sådana lönsamhetsberäkningar redovisas att jämförelser med
            företagsamhet utanför den statliga sektorn möjliggöres. Sysselsättningsproblem
            kan inte lösas på ett långsiktigt sätt om inte marknadsmässiga
            förutsättningar föreligger för den produktion som sker. Om man
            för ett statligt företag ej kan emotse lönsamhet ens på längre
            sikt, bör staten därför överväga att göra upp en plan, som för
            de anställda leder till alternativ sysselsättning i lönsam verksamhet
            inom eller utom den statliga sektorn, I den mån ägaren/staten
            vill ålägga ett företag
          </p>
          <pb facs="riksdagen-motions-pdf/data/1971/mot_1971__1097/mot_1971__1097-007.pdf"/>
          <p>
            Mot. 1971: 1097 7
          </p>
          <p>
            särskilda sysselsättnings- eller lokaliseringspolitiska uppgifter,
            bör detta kunna klaras av genom särskilda bidrag. I proposition
            1969:121 anförde chefen för industridepartementet som övergripande
            mål för det statliga förvaltningsbolaget att under krav på lönsamhet
            uppnå största möjliga expansion. Ordföranden i AB Statsföre- tag
            anförde vid en konferens anordnad av delegationen för förvaltnings-
            demokrati (DEFF) den 11 maj 1970 bl.a. följande (enligt av DEFF
            utgivet tryck): ”De statliga företagen har inget profitintresse.
            Det är svenska folket som äger dem.” Det synes vara något oklart
            vad som avsågs med ”profitintresse” i detta sammanhang. Sannolikt
            var avsikten att rent allmänt skapa ett intryck av att de statliga
            företagen leds av särskilt höga principer och att deras verksamhet
            är mer ”social” än enskilda företags. Faktum kvarstår att uttalandet
            markerar osäkerheten även på ledande håll om regeringens intentioner.
          </p>
          <p>
            Omprövning av statlig företagsverksamhet Regeringen tycks vara
            obenägen att acceptera att även statliga företag kan behöva läggas
            ned. De politiska påtryckningarna att hålla ett företag vid liv,
            även om det är förlustbringande, är starka. Det kan vara tillräckligt
            att i detta sammanhang peka på Durox. Resultatet kan bli att regeringen
            håller företaget i gång och döljer förlusten på olika sätt: företaget
            sägs vara nödvändigt för att trygga sysselsättningen eller för
            något annat socialt ändamål. De överväganden som därvid kan göras
            kan i själva verket stå i strid med en samhällsekonomisk bedömning.
            Från politiska utgångspunkter blir det centralt att visa upp goda
            resultat för den statliga sektorn, förhindra omställningar även
            om omdisponering av resurserna vore angelägen och nödvändig. Detta
            kan resultera i subventioner av betydande storlek eller den typ
            av dolda subventioner som det innebär att statliga företag får
            garanterat lönsam produktion genom uppköp av staten till den offentliga
            sektorns behov. Sociala och regionalpolitiska skäl kan motivera
            stöd åt statliga — liksom åt enskilda — företag. Sådant stöd bör
            emellertid redovisas öppet. Därutöver är det från samhällsekonomisk
            synpunkt felaktigt att driva statlig företagsamhet som på lång
            sikt inte är lönsam. Därför måste den statliga företagsamheten
            ständigt vara beredd på omprövning av nuvarande verksamhet i syfte
            att, så snart alternativa likvärdiga sysselsättningsmöjligheter
            kan erbjudas de anställda, avveckla den icke lönsamma verksamheten.
            Detta innebär ibland att statliga engagemang kan överföras i andra
            händer, ibland att nedläggningar blir aktuella. Emellertid bör
            ej enbart lönsamhetsaspekten beaktas. Även andra förändringar
            kan inträffa, vilka gör fortsatt företagsverksamhet i statlig
            regi inaktuell eller mindre angelägen. Villkoren för SVETAB:s
            verksam- het är av intresse i dessa sammanhang. Så snart det bedöms
            förenligt med
          </p>
          <pb facs="riksdagen-motions-pdf/data/1971/mot_1971__1097/mot_1971__1097-008.pdf"/>
          <p>
            Mot. 1971: 1097 8
          </p>
          <p>
            SVETAB:s intressen skall företaget avyttra de aktieposter som
            man förvärvat. Detta kan exempelvis ske då den känsligaste fasen
            i ett nytt företag har passerats och verksamheten konsoliderats.
            Motsvarande situation kan inträffa då staten av en eller annan
            anledning tillfälligt ingripit med stödåtgärder för ett enskilt
            företag. När behov av stöd inte längre föreligger bör det statliga
            engagemanget avvecklas.
          </p>
          <p>
            Konkurrens på lika villkor En konkurrens på fullständigt lika
            villkor mellan statliga företag och företag med andra ägare är
            knappast möjlig att uppnå. Enligt vår uppfattning är det emellertid
            av stor betydelse att ett likvärdigt konkurrensläge eftersträvas.
            Till områden som här bör uppmärksammas hör bl.a. tillgången till
            forskningsresultat, villkoren för lokal- och markförvärv och statlig
            upphandling (t. ex. Allmänna förlaget). Speciellt framträdande
            är konkurrensskillnaderna när det gäller finansieringsvillko-
            ren. Av denna anledning behandlas detta område mer utförligt än
            de övriga områdena inom vilka konkurrensskillnader föreligger.
            I vad gäller såväl det egna som det främmande kapitalet kan de
            statliga företagen i vissa fall ha en mera förmånlig position
            än vad som är normalt för övrigt företagande. Bl. a. upplevs statens
            ansvarskännande i bakgrun- den som en säkerhet för upptagna lån.
            Skillnaderna i finansiella betingelser kan också ta sig uttryck
            i att staten kan välja att nöja sig med en lägre förräntning på
            det satsade kapitalet än vad ett enskilt företag skulle kräva
            för motsvarande projekt. De statliga företagens finansiella fördelar
            har dock hittills mest inneburit att en annars nödvändig nedskärning
            av statligt företagande kunnat förhindras. De mest olönsam- ma
            statliga företagen har tillförts pengar genom s.k. finansiella
            rekonstruktioner. Betydande belopp har på detta sätt tillförts
            företag som Norrbottens järnverk, Uddevallavarvet och förenade
            fabriksverken.
          </p>
          <p>
            Kapitalengagemang — insyn, ansvar och befogenheter Statlig företagsamhet
            drivs traditionellt i huvudsak i två former, nämligen dels som
            affärsverk, dels som aktiebolag. Affärsverkens tillkomst är i
            allmänhet av gammalt datum. Verksfor- men innebär att det råder
            juridisk och finansiell identitet mellan verket och kronan. Detta
            kan försvåra ett affärsmässigt handlande, något som också framhålls
            i affärsverksutredningens betänkande. Mot bakgrund härav vore
            det naturligt att överväga en ombildning av i första hand förenade
            fabriksverken och domänverket till aktiebolag. Härigenom skulle
            man uppnå en bättre tillgångsvärdering motsvarande den i aktiebolagen.
            En övergång till aktiebolagsformen förutsätter dock att insynen
            i de statliga bolagen förbättras enligt vad vi föreslagit i motion
            nr 86 angående närdemokrati.
          </p>
          <pb facs="riksdagen-motions-pdf/data/1971/mot_1971__1097/mot_1971__1097-009.pdf"/>
          <p>
            Mot. 1971: 1097 9
          </p>
          <p>
            De möjligheter till ekonomiskt samarbete mellan staten och enskilda
            som aktiebolagsformen medger har varit av avgörande betydelse
            vid de flesta halvstatliga bolagens tillkomst. Betydelse bör också
            tillmätas aktiebolagsformens möjlighet att medge deltagande av
            bredare intresse- inriktningar vid relativt ringa aktieinnehav.
            Då staten valt aktiebolags- formen för en viss del av sin verksamhet,
            innebär detta — till skillnad från vad som gäller beträffande
            de affärsdrivande verken — att ett särskilt rättssubjekt av i
            främsta rummet privaträttslig natur skapats, vars handlingsområde
            i första hand begränsas av aktiebolagslagen och därtill anslutande
            författningar. De nackdelar som bolagsformen medför ur insynssynpunkt
            bör elimineras genom ökad insyn i företagen och genom utbyggd
            företagsdemokrati enligt vad som föreslagits i motion nr 86 av
            herr Helén m. fl. Oavsett i vilken form statliga företag bedrivs
            är det ett krav att ansvar och befogenheter för statsmaktens resp.
            företagens handlande klart fastställs. I propositionen om förvaltningsbolaget
            upprätthåller man distinktionen mellan ägarfunktion (”stora” beslut)
            och företagarfunktion (den dagliga verksamheten) och förutsätter
            att endast ägaransvaret leder till politiskt ansvar. Distinktionen
            är naturligtvis intressant ur politisk synpunkt. Det betyder att
            statsmakten inte skall kunna ställas till ansvar för fel i de
            statliga företagens interna skötsel. Det kan ifrågasättas om en
            sådan distinktion är möjlig att upprätthålla. Medför inte ägaransvaret
            också ett ansvar för att mindre misstag i den dagliga skötseln
            korrigeras? Ansvarsfrågan kan inte lösas utan att också statsmaktens
            resp. företagens befogenheter fastställs. Härvid gäller det att
            göra en avvägning mellan önskvärdheten av affärsmässig handlingsfrihet
            för det enskilda företaget och kravet på insyn från ägarrepresentanterna.
            Normalt behöver denna avvägning inte vara svår att göra. Problemet
            försvåras dock när det för sig om frågan om förändring i driftens
            omfattning genom nedläggning, fusion, uppköp eller nyetablering.
            Det är ett starkt allmänt intresse att kontinuerligt kunna följa
            sådana förändringar. De statliga företagen bör därför inte själva
            eller via förvaltningsbolag, investerings- bank eller liknande
            institutioner annat än i undantagsfall kunna genomföra sådana
            förändringar. Det borde kunna vara möjligt att för varje statligt
            företag ange ramar inom vilka företaget har handlingsfrihet men
            utom vilka kontakt med ägarrepresentanten krävs. Speciellt angeläget
            är detta i det läge som nu råder där såväl Statsföretag AB som
            Investeringsbanken besitter betydande finansiella resurser, vilka
            formellt utan vare sig regerings eller riksdags insyn kan satsas
            på vilka projekt som helst. Vi finner det angeläget att frågan
            om det politiska ansvarets karaktär och omfattning klargöres och
            att klara riktlinjer för de statliga företagens befogenheter dras
            upp. Dessa frågor har stark anknytning till de frågor
          </p>
          <pb facs="riksdagen-motions-pdf/data/1971/mot_1971__1097/mot_1971__1097-010.pdf"/>
          <p>
            Mot. 1971:1097 10
          </p>
          <p>
            som rör insynen i de statliga företagen, och vi anser därför
            att den utredning i insynsfrågan som föreslås nedan även beaktar
            de synpunkter som framställts i detta avsnitt.
          </p>
          <p>
            Insyn i statliga bolag Beträffande mer principiella synpunkter
            på insynen i såväl enskilda som statliga företag hänvisar vi till
            motion nr 86 angående närdemokrati, i vilken bl. a. yrkas på förslag
            till riksdagen om former för vidgad insyn i statliga bolag. Det
            är en principiellt svårlöst med samtidigt mycket viktig fråga
            att riksdagen, de anställda och allmänheten ges information om
            de statliga företagen. Hela informationsproblematiken behandlades
            på ett i sak otillfredsställande sätt i propositionen om det statliga
            förvaltningsbola- get, trots att man i propositionen underströk
            att de statliga företagen har skyldighet att på ett föredömligt
            sätt informera om sin verksamhet. Frågan måste på nytt tas upp.
            De aktuella uppgifterna om försvarets fabriksverk ställer frågan
            om informationen om de statliga företagen i blixtbelysning. Vi
            anser det önskvärt att förvaltningsbolaget förutom den årliga
            redovisning som aktiebolagslagen och normal affärssed kräver bör
            för sig och sina dotterbolag i en löpande redovisning för en femårsperiod
            redovisa utdelningen, statliga tillskott och nedskrivning av statliga
            fordringar samt internleveranser och koncernbidrag, så att det
            faktiska utfallet av den ekonomiska verksamheten klart framgår.
            Vi utgår också ifrån att statliga företag kommer att omfattas
            av samarbetsutredningens respektive fondbörsutredningens förslag.
            Beträffande allmänhetens möjligheter till insyn i de statliga
            bolagen vill vi därutöver framhålla att en ytterligare vidgning
            av dessa möjligheter ter sig önskvärd mot bakgrund av den statliga
            företagssektorns växande betydelse. En möjlighet till ökad insyn
            för allmänheten vore att upplåta ett begränsat antal aktier med
            hembudsskyldighet till staten. Vi delar den uppfattning som i
            denna fråga anförts i reservation till statsutskottets utlåtande
            1970:38. Riksdagen måste kunna erhålla kontinuerlig information
            om och löpande övervaka företagen. Riksdagens beslutanderätt får
            inte vara inskränkt till situationer, då man står inför fullbordat
            faktum i form av t. ex. pockande kapitalbehov från företag som
            man under mellantiden inte haft några möjligheter att påverka.
            Det är inte heller acceptabelt att, som skett, staten inleder
            samarbete med företag utan att riksdagen beslutat i frågan. Det
            system för direkt insyn från riksdagen i statsföretags verksamhet
            som f.n. finns är följande: 18 riksdagsmän får närvara vid förvaltningsbolagets
            bolagsstämma.
          </p>
          <pb facs="riksdagen-motions-pdf/data/1971/mot_1971__1097/mot_1971__1097-011.pdf"/>
          <p>
            Mot. 1971:1097 11
          </p>
          <p>
            Riksdagen skall få ta ställning till en årlig redogörelse om
            AB Statsföretag. I samband med utskottsbehandlingen av denna redogörelse
            förutsätts att en hel del information lämnas. Riksdagens medverkan
            vid revision av statsföretag innebär, att riksgäldsfullmäktige
            på riksdagens vägnar utser två av de fem revisorer som skall finnas
            i förvaltningsbolaget. Vi finner denna ordning otillräcklig. Vi
            anser att varje riksdagsman bör få möjlighet att efter särskild
            anmälan besöka alla statliga företags bolagsstämmor och därvid
            ställa frågor. I fråga om revision av statsföretag innebar propositionen
            om förvaltningsbolaget ett avsteg från vad företagsdelegationen
            föreslagit. Enligt delegationens mening borde riksdagens deltagande
            i revisionen ske genom ett särskilt revisionsorgan i form av ett
            aktiebolag. Den remissammanfattning som gjordes i propositionen
            måste anses tveksam. Av företagsdelegationens förslag (revisionsbolag
            med en ledamot utsedd av Kungl. Maj:t och sju av riksdagen) blev
            emellertid i industriministerns tappning fem revisorer vid AB
            Statsföretag, varav endast två utses av riksdagen. Vi anser att
            riksdagen bör få större inflytande i AB Statsföretag dels genom
            fler revisorer," dels genom att oppositionspar- tierna ges företräde
            i Statsföretags styrelse. I synnerhet när det gäller nyetableringar,
            företagsövertagande och utvidgningar måste riksdagens möjligheter
            till insyn bli bättre än för närvarande. I fråga om informationen
            till de anställda hade departementschefen i propositionen om förvaltningsbolaget
            inget konkret att säga. Han konstaterar bara att den bör vara
            ”fullständig”. Hur har den ”fullstän- diga” informationen till
            de anställda utformats? Frågan om styrelserepre- sentation för
            de anställda i förvaltningsbolaget diskuterades inte i propositionen.
            Eftersom vi förutser att en del rättsliga och praktiska problem
            kan vara förenade med ett öppnande utav berörda insynsmöjligheter,
            bör en utredning tillsättas med uppgift att kartlägga dessa problem
            och föreslå lösningar.
          </p>
          <pb facs="riksdagen-motions-pdf/data/1971/mot_1971__1097/mot_1971__1097-012.pdf"/>
          <p>
            Mot. 1971: 1097 12
          </p>
          <p>
            Med hänsyn till vad vi ovan anfört hemställer vi att riksdagen
            i skrivelse till Kungl. Maj:t begär att regeringen avger en deklaration
            beträffande målen för den statliga verksamheten samt utredning
            beträffande skillnaden i finansieringsförutsätt- ningar för statliga,
            enskilda och kooperativa företag och möjligheterna att minska
            dessa skillnader.
          </p>
          <p>
            Stockholm den 27 januari 1971
          </p>
          <p>
            JAN-ERIK WIKSTRÖM (fp) SVEN ANTBY (fp) OLLE DAHLÉN (fp) MAC P.
            HAMRIN (fp) KARL BENGTSSON (fp) RUNE RYDÉN (fp)
          </p>
          <p>
            i Varberg
          </p>
        </div>
      </div>
    </body>
  </text>
</TEI>
