<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-AU-00653">
  <teiHeader>
    <fileDesc>
      <titleStmt>
        <title>Arbetsmarknad</title>
        <author corresp="i-63whZFxsr3MAneyb8u5Db3">av Magnus Persson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:653 av Magnus Persson m.fl. (SD)</title>
          <idno type="rdwebb">H802653</idno>
          <rs type="number">653</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H802653/text</ref>
          <ref type="dokument_url_html">http://data.riksdagen.se/dokument/H802653</ref>
          <ref type="dokumentstatus_url_xml">http://data.riksdagen.se/dokumentstatus/H802653</ref>
          <ref type="docx">http://data.riksdagen.se/fil/B6FCD680-7896-4F3D-9FBF-31C841D945D9</ref>
          <ref type="pdf">http://data.riksdagen.se/fil/A5EBC627-AF87-435C-8E5C-F1E97B662CD1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-HUSmFsL1Y8xYLMbYyPfby2</idno>
            <name>Ebba Hermansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8zc7PLsTiFT6sTQzrLJEdj" type="signed"/>
        <correspContext corresp="i-8zc7PLsTiFT6sTQzrLJEdj">
          <note type="signatory" corresp="i-63whZFxsr3MAneyb8u5Db3"/>
          <note type="signatory" corresp="i-HUSmFsL1Y8xYLMbYyPfby2"/>
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction xml:id="i-153g8Hc2cyw2Jrue5TiLue" type="submitted">
          <date when="2020-09-30"/>
          <time when="16:01:43"/>
        </correspAction>
        <correspAction xml:id="i-Ap7bM4voSq1pjNSJfHzfuy" type="reviewed">
          <date when="2020-09-30"/>
          <time when="16:45:37"/>
        </correspAction>
        <correspAction xml:id="i-Hkx1KexdQAR7e1KcZxQcdk" type="referred">
          <date when="2020-10-14"/>
        </correspAction>
        <correspAction xml:id="i-XPG5L8ivE7Lns1dc6nBabT" type="assigned">
          <date when="2021-09-24"/>
          <time when="14:39:06"/>
        </correspAction>
        <correspContext corresp="i-XPG5L8ivE7Lns1dc6nBabT">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-5exs6FECmdjFse3F8FskQh" type="behandlas_i"/>
        <correspContext corresp="i-5exs6FECmdjFse3F8FskQh">
          <ref type="uppgift">2020/21:AU5</ref>
          <ref type="ref_dok_id">H801AU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU5</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RPGURHpRaNBmXi2QsMFSig" type="behandlas_i"/>
        <correspContext corresp="i-RPGURHpRaNBmXi2QsMFSig">
          <ref type="uppgift">2020/21:AU2</ref>
          <ref type="ref_dok_id">H801AU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU2</ref>
          <ref type="ref_dok_titel">Utgiftsområde 14 Arbetsmarknad och arbetsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PFdZcgVbHHYKFXyYa5Nm2Y" type="behandlas_i"/>
        <correspContext corresp="i-PFdZcgVbHHYKFXyYa5Nm2Y">
          <ref type="uppgift">2020/21:SfU18</ref>
          <ref type="ref_dok_id">H801SfU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU18</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-88qo58hL5w9cZoyVNsKD8U" type="behandlas_i"/>
        <correspContext corresp="i-88qo58hL5w9cZoyVNsKD8U">
          <ref type="uppgift">2020/21:AU8</ref>
          <ref type="ref_dok_id">H801AU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU8</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Dvk8r5Kefc7w15kN3iNyJU" type="motHeader">
        <div xml:id="i-NarPmgybEbLpnEMbRWRBsH" type="motTitle">
          Motion till riksdagen 2020/21:653 av Magnus Persson m.fl. (SD)
          Arbetsmarknad
        </div>
      </div>
      <div xml:id="i-T5XoKGUwWMDuVKWtSKpHsr" type="motBody">
        <div xml:id="i-QGG1WBwq6wzqUERtQ5S8U4" type="motProposal" subtype="förslag">
          <head xml:id="i-MEsff94z7hF6kPPCX74vi">
            Förslag till riksdagsbeslut
          </head>
          <list xml:id="i-6A6P9amXC6iZMg3ZAPJGWm" style="ol">
            <item xml:id="i-GB1db15mT8A7h8RjByhE9g">
              Riksdagen ställer sig bakom det som anförs i motionen om reformeringen
              av Arbetsförmedlingen och tillkännager detta för regeringen.
            </item>
            <item xml:id="i-6UAZ7NnMtrmnwLytyQG95B">
              Riksdagen ställer sig bakom det som anförs i motionen om en obligatorisk,
              skattefinansierad och allmän arbetslöshetsförsäkring och tillkännager
              detta för regeringen.
            </item>
            <item xml:id="i-D1328DxG4TAd3RruBxSdK9">
              Riksdagen ställer sig bakom det som anförs i motionen om att
              höja taket för ersättning vid arbetslöshet och tillkännager detta
              för regeringen.
            </item>
            <item xml:id="i-51JUY4KZKwx9SHVQWBJRLH">
              Riksdagen ställer sig bakom det som anförs i motionen om att
              återinföra 100-dagarsregeln och tillkännager detta för regeringen.
            </item>
            <item xml:id="i-Dd6RmgXV11kxDdVoPi1fpy">
              Riksdagen ställer sig bakom det som anförs i motionen om att
              öka undantagen i turordningsreglerna i LAS och tillkännager detta
              för regeringen.
            </item>
            <item xml:id="i-Jai6u9jzmbFUXakwUWhF1h">
              Riksdagen ställer sig bakom det som anförs i motionen om att
              införa behovsprövad arbetskraftsinvandring och tillkännager detta
              för regeringen.
            </item>
            <item xml:id="i-HkbSvcyjZR73WxfdX1EHVX">
              Riksdagen ställer sig bakom det som anförs i motionen om att
              utreda möjligheten att införa lärlingsanställningar och tillkännager
              detta för regeringen.
            </item>
            <item xml:id="i-M43bMMvjkdCjKLWuQThxe5">
              Riksdagen ställer sig bakom det som anförs i motionen om att
              avveckla subventionerade anställningar och tillkännager detta
              för regeringen.
            </item>
            <item xml:id="i-LZReKqQSEEpmkLcYPH1Z8a">
              Riksdagen ställer sig bakom det som anförs i motionen om att
              förlänga det arbetsmarknadspolitiska programmet Stöd till start
              av näringsverksamhet från sex månader till tolv månader och tillkännager
              detta för regeringen.
            </item>
            <item xml:id="i-FpzxqNwgqPxuMCRZzB7oVf">
              Riksdagen ställer sig bakom det som anförs i motionen om att
              utöka åtgärderna för personer med funktionsvariation och tillkännager
              detta för regeringen.
            </item>
            <item xml:id="i-DaPqCfvrDNHVUCjoSseD7K">
              Riksdagen ställer sig bakom det som anförs i motionen om att
              utreda förutsättningarna för ett nytt system för omställning och
              tillkännager detta för regeringen.
            </item>
            <item xml:id="i-TPTZaHTF6dZRU3AnQ1YPcB">
              Riksdagen ställer sig bakom det som anförs i motionen om att
              värna det nationella självbestämmandet gällande arbetsmarknadsfrågor
              och tillkännager detta för regeringen.
            </item>
          </list>
        </div>
        <div xml:id="i-Lg3sZPHrVQPpnQQ3XHDzfM" type="motContent">
          <head xml:id="i-UV58bbC3oTKCbycTd2DMan" type="h1">
            Inledning
          </head>
          <p xml:id="i-Q76yvhyzCzSETUeV6LThSZ">
            Covid-19 har påverkat alla delar av samhället, inte minst arbetsmarknaden.
            Vissa branscher har drabbats extra hårt. Sedan pandemins start
            har närmare 95 000 personer varslats om uppsägning. Många av dessa
            varsel har omsatts i verkliga uppsägningar och arbetslösheten
            har ökat hastigt, inte minst för ungdomar. Den nya arbetslösheten
            har slagit brett och drabbar både yngre, äldre, personer födda
            i Sverige och utrikes födda. Arbetsförmedlingens prognoser visar
            att trenden kommer att kulminera först i början på år 2021. Det
            är inte möjligt att överblicka krisens fulla konsekvenser. Det
            finns dock goda skäl att anta att det kommer att ske en del strukturförändringar.
            Redan innan krisen startade pågick en digitalisering som medförde
            att vissa arbeten höll på att fasas ut. Precis som efter tidigare
            kriser finns det risk för att vissa arbeten inte kommer tillbaka
            då krisen har lagt sig, vilket leder till att tidigare anställda
            måste hitta ny sysselsättning. Många personer kommer att behöva
            omskola sig. Under denna ovissa och turbulenta tid på arbetsmarknaden
            vill vi säkerställa att små och medelstora företag har goda villkor
            samt att löntagarna har ekonomisk trygghet och goda möjligheter
            till omställning.
          </p>
          <head xml:id="i-UcGaSqoW8fcZ1Dr517XGBu" type="h1">
            Arbetsförmedlingen
          </head>
          <p xml:id="i-JSL9PAuSZz3ZgF4gLe6JBF">
            Arbetslösheten har ökat kraftigt i spåren av covid-19. Innan
            pandemin drabbade Sverige var Arbetsförmedlingen inne i en reformering.
            Sverigedemokraterna har under många år efterfrågat en reformering
            av Arbetsförmedlingen med syftet att släppa in fler aktörer inom
            matchningsverksamheten. Den visionen ligger fast, men Arbetsförmedlingens
            reformering måste ske på ett ansvarsfullt sätt. De privata aktörer
            som ska axla match­ningsuppdraget måste kontinuerligt utvärderas
            och kontrolleras. Fusk och missbruk måste motverkas. Tillgänglighet
            till stöd i alla delar av landet måste säkerställas. Arbetsförmedlingen
            har samtidigt att hantera ett ökat antal arbetssökande och enligt
            den sista prognosen kommer antalet arbetssökande fortsätta att
            stiga fram till början på år 2021. Det gäller att ta hänsyn till
            att landet är i ett krisläge och att vara öppna för att det kan
            bli nödvändigt att se över takten för reformeringen.
          </p>
          <head xml:id="i-MEY5SX8jw4hGTGr8Dzeacv" type="h1">
            Arbetslöshetsförsäkringen
          </head>
          <p xml:id="i-UFS6Nn5qZy2LoNhWsKDt8w">
            Sverigedemokraterna har under flera år lyft fram fördelarna med
            en förstatligad arbetslöshetsförsäkring. Pandemin har tydliggjort
            flera brister i nuvarande system. Förutom att ett stort antal
            arbetssökande lämnas helt utan ersättning visar det sig att handläggningstiderna
            är exceptionellt långa, vilket leder till att arbetssökande lämnas
            utan den ersättning som de har rätt till.
          </p>
          <p xml:id="i-JsKKivLrrEmAPMjKhhKYpV">
            Att välfärdens skyddsnät ska ge ekonomisk trygghet vid arbetslöshet
            bör vara lika självklart som att staten står för ekonomisk trygghet
            vid sjukdom. För att uppnå detta måste arbetslöshetsförsäkringen
            förstatligas och göras obligatorisk. På så sätt kommer arbetslöshetsförsäkringen
            till fullo att ingå i statens övergripande välfärdsåtagande och
            ett större antal löntagare kommer att kunna ta del av försäkringen
            vid arbetslöshet.
          </p>
          <head xml:id="i-EpsFxSWqsKMYXw9rfCdmfE" type="h1">
            Höjd ersättning vid arbetslöshet
          </head>
          <p xml:id="i-2safeUfLd6XoqQ9K4E1mSX">
            För att ytterligare stärka den ekonomiska tryggheten för löntagarna
            anser vi att taket i arbetslöshetsförsäkringens inkomstrelaterade
            ersättning bör höjas från dagens ersätt­ningsnivå. Förslaget är
            att höja takbeloppet för de första hundra dagarna i arbetslös­hetsförsäkringen
            från dagens 910 till 1 200 kronor per dag. Ökad ekonomisk trygghet
            ger människor möjlighet att fokusera på arbetssökandet istället
            för att oroa sig över de basala delarna i vardagen.
          </p>
          <head xml:id="i-89mgLTuYWbzaiG1L2KvGpB" type="h1">
            Återinför möjligheten att geografiskt begränsa sökområdet vid
            arbetslöshet
          </head>
          <p xml:id="i-GrmPYDYhnuP3FrbQATWoyq">
            För att erhålla ersättning vid arbetslöshet finns en uppsättning
            krav, varav ett är att den arbetssökande ska söka och ta arbete
            i hela landet från första dagen i arbetslöshet. I praktiken innebär
            det att en arbetssökande kan bli tvungen att lämna sin hemort
            och sin familj för att flytta till en helt annan del av landet.
          </p>
          <p xml:id="i-EXKef32BkUXhjnHaUnfM3s">
            På ett samhällsekonomiskt plan kan detta möjligen ses som rimligt,
            men på det individuella och mänskliga planet är det många arbetssökande
            med familj som upplever detta krav som problematiskt. Kravet påverkar
            sällan dem som lever i storstadsregio­nerna, utan konsekvenserna
            av kravet ser främst de som bor på landsbygden. Vi vänder oss
            inte emot tanken att man ska flytta till jobben, däremot vill
            vi ge människor en rimlig chans att i första hand kunna stanna
            på sin hemort och söka arbete där. Det är inte eftersträvansvärt
            att alla ska lämna landsbygden, utan vi vill se en levande landsbygd.
            Utifrån detta vill vi återinföra möjligheten för arbetssökande
            att begränsa sitt geogra­fiska sökområde de första hundra dagarna.
          </p>
          <head xml:id="i-NjQVJAVcWS4P5pegG49zDz" type="h1">
            Utökade undantag i turordningsreglerna
          </head>
          <p xml:id="i-R1ZXt5y2CtNWp17qvdPE7o">
            Ett positivt företagsklimat är avgörande för att kunna nystarta
            landet efter pandemin. Gynnsamma regelverk för medelstora och
            små företag är av största vikt eftersom det är inom småföretagen
            som de nya jobben skapas. Det är också småföretagen som är mest
            konjunkturkänsliga och det är nödvändigt att stärka deras konkurrenskraft.
            Enligt dagens regelverk kan företag undanta två anställda från
            turordningsreglerna. Vi ser behov av att utöka undantagen i turordningsreglerna
            till fem anställda för små företag med upp till tio anställda.
            Denna förändring skulle möjliggöra för mindre företag att behålla
            spetskompetens vid konjunkturnedgångar och därmed också öka sin
            konkur­renskraft när konjunkturen vänder.
          </p>
          <head xml:id="i-9BTKCTfG4HL1cHjffgV8Ak" type="h1">
            Behovsprövad arbetskraftsinvandring
          </head>
          <p xml:id="i-MQVnTf1R7rSExCZqJZVr24">
            Sverigedemokraterna välkomnar möjligheten att vid behov komplettera
            den svenska arbetsmarknaden med utländsk arbetskraft. Vår politik
            för arbetskraftsinvandring utgår från tre principer: tillfredsställandet
            av arbetsmarknadens behov, möjliggörandet av kompetensutbyte samt
            värnandet av arbetstagarens villkor.
          </p>
          <p xml:id="i-LFkLxoUuVAUdSkpxmudhKV">
            Den svenska arbetsmarknaden bygger sedan länge på kompetenskonkurrens
            snarare än låglönekonkurrens. Detta är en ordning som Sverigedemokraterna
            värnar. Därmed är det för oss en självklarhet att arbetskraftsinvandring
            ska vara baserad på kompetens­behov. Den svenska arbetsmarknaden
            ska vara öppen för kvalificerad arbetskraft vars kompetens efterfrågas,
            men inte för den som vill konkurrera om arbeten genom lägre löner
            eller accepterande av sämre arbetsvillkor. Med kvalificerad arbetskraft
            avses i första hand personer med högre utbildning, men också de
            som på ett godtagbart sätt kan arbeta i yrken som kräver så lång
            utbildning eller erfarenhet att akuta behov på den svenska arbetsmarknaden
            inte kan tillgodoses. Arbetskraftsinvandring till andra yrken,
            där behovet av arbetskraft relativt snabbt går att tillfredsställa
            genom utbildning och praktik av arbetssökande som redan bor i
            landet, ska inte tillåtas. Liksom uppehålls­tillstånd generellt
            ska arbetstillstånd vara tillfälliga och bundna till faktiskt
            arbete inom ramen för de villkor som de grundats på. Möjlighet
            till förlängning ska finnas om arbetsvillkoren fortsatt är uppfyllda,
            likväl som det ska finnas en möjlighet att återkalla arbetstillstånden
            i förtid om arbetsvillkoren inte längre uppfylls.
          </p>
          <head xml:id="i-AMWFAWHr9FethR6qSiAYXr" type="h1">
            Lärlingsanställningar
          </head>
          <p xml:id="i-9KmHmr1wRWxjRme7Fzhb9z">
            Möjligheten att införa en form av lärlingsanställningar ska utredas.
            Internationellt finns flera olika varianter av framgångsrika former
            för detta. Möjligheten att skapa en svensk modell behöver ses
            över utifrån de förutsättningar som finns på den svenska arbets­marknaden.
            Detta är extra angeläget på grund av den höga arbetslöshet särskilt
            bland ungdomar som har uppstått till följd av pandemin. Detta
            arbete bör ske tillsammans med arbetsmarknadens parter. Utgångspunkten
            är att de som deltar i denna utbildningsinsats ska kunna kombinera
            gymnasiestudier med möjligheten att lära sig ett yrke hos en arbetsgivare.
            Insatsen ska kunna erhållas efter behov och inte begränsas till
            någon specifik kategori av arbetssökande. Deltagarnas ersättning
            ska bestå av en procentsats av den av parterna överenskomna ingångslönen
            i respektive bransch.
          </p>
          <head xml:id="i-29uUnauvS1ZhzrgNscSjhn" type="h1">
            Stöd för start av näringsverksamhet
          </head>
          <p xml:id="i-C54CC2CTB1o6MdbTXseKr1">
            Så stor andel som 85 procent av dem som beviljas stöd av Arbetsförmedlingen
            startar företag som de kan livnära sig på. Det är således ett
            framgångsrikt arbetsmarknads­politiskt program. Trots programmets
            goda resultat finns det vissa begränsningar som behöver åtgärdas
            för att få ett än bättre resultat samt locka fler att ta steget
            att bli egna företagare. Vi vill uppmuntra till eget företagande,
            inte minst i spåren av covid-19.
          </p>
          <p xml:id="i-L6rL1vHuB7M7kaHQi6M6zC">
            Stödet ges i dag i sex månader. Det vore lämpligare att arbetssökande
            kan erhålla stödet i 12 månader eftersom det kan ta tid att få
            igång en fungerande verksamhet. Därför är det önskvärt att regeringen
            ser över möjligheterna till en sådan förlängning.
          </p>
          <head xml:id="i-PdZFanipfce54PiSNSu4ht" type="h1">
            Avveckla subventionerade anställningar och andra insatser och
            program med bristfälliga resultat
          </head>
          <p xml:id="i-4WbqNvQPGdLdWxLDAHnHmY">
            Svensk arbetsmarknadspolitik ska präglas av kvalitet, höga resultat
            och effektivitet. Det ska gå att påvisa kvantifierbara resultat
            i form av reguljära anställningar. Hade detta kunnat påvisas,
            så hade det motiverat de årliga miljardbelopp som Arbetsförmedlingen
            förfogar över. Idag tillåts insatser att fortgå trots att de brister
            i både kvalitet och resultat. De olika varianterna av subventionerade
            anställningar utmynnar alldeles för sällan i reguljära anställningar.
            Det finns även andra insatser och program som har allvarliga brister.
          </p>
          <p xml:id="i-TCWRAaWj14AVNw1tkfbsRG">
            Subventionerade anställningar och andra insatser och program
            som enbart leder till ytterligare kostsamma åtgärder är inte önskvärda
            vare sig för individen eller för sam­hället. Därav är det nödvändigt
            att avveckla subventionerade anställningar och andra insatser
            och program med låga resultat som inte leder till reguljära anställningar.
          </p>
          <head xml:id="i-Pe6NdmQf5EmrLzZ5djfXB8" type="h1">
            Stöd till personer med en funktionsvariation som medför en nedsatt
            arbetsförmåga
          </head>
          <p xml:id="i-Eq8wgBiztdetfeGUzqm5T2">
            Funktionsrätt handlar om möjligheten för alla, oavsett funktionsförmåga,
            att vara del­aktiga på samhällets alla områden, till exempel på
            arbetsmarknaden, i skolan och i offentliga miljöer, på lika villkor.
            Det är viktigt att alla ska kunna delta på arbetsmark­naden utifrån
            sin funktionsförmåga. Lönebidrag och andra åtgärder, insatser
            och program som finns att tillgå för personer med funktionsvariation
            ska således kvarstå och i vissa delar utökas. Syftet med dessa
            stöd skiljer sig bitvis åt från stöden som riktar sig till andra
            grupper, varför kravet om resultat i form av reguljärt arbete
            inte alltid är aktuellt.
          </p>
          <head xml:id="i-FSEshPwNkbz8HfmLexeLgU" type="h1">
            Förbättrade möjligheter till omställning
          </head>
          <p xml:id="i-MeZFKUYnoxYMMRUyou5JSw">
            På dagens snabbt föränderliga arbetsmarknad behövs ett bättre
            stöd för löntagare som väljer att skola om sig för att fortsätta
            att vara gångbara, eller öka sin anställningsbarhet, på arbetsmarknaden.
            Behovet att ökade möjligheter till omskolning kommer med största
            sannolikhet att öka i spåren av covid-19. Det är viktigt att det
            finns goda möjligheter för yrkesverksamma vuxna att kunna skola
            om sig.
          </p>
          <p xml:id="i-8DARjgSfM8ea4vAPSHhVBR">
            Arbetsförmedlingen och övriga aktörer inom arbetsmarknadspolitiken
            har till stor del förlorat sin omställande kraft. Dessutom är
            det reguljära utbildningssystemet, inklusive studiefinansieringen,
            inte anpassat till yrkesverksamma vuxna. För att möjlig­göra för
            denna grupp att delta i utbildning i omställningssyfte behövs
            fler möjligheter till kortare utbildningsinsatser och påbyggnadsutbildningar.
            Det behövs också nya möjligheter till studiefinansiering där ersättningen
            är på en sådan nivå att studier blir möjliga för en redan yrkesverksam
            vuxen.
          </p>
          <p xml:id="i-SR2srKFyQRNxm3GHgyEhBG">
            Utifrån detta behöver förutsättningarna för ett nytt system som
            ökar incitamenten och möjligheterna till omställning för yrkesverksamma
            vuxna utredas. Det vore gynn­samt för både samhälle och individ.
          </p>
          <head xml:id="i-FUcV2VdtLsd49aJa6qfQuK" type="h1">
            Arbetsmarknaden och EU
          </head>
          <p xml:id="i-RvF481ZhGAfBmAYov33ZGq">
            Sverigedemokraterna värderar samarbete över nationsgränser och
            ser positivt på dialog med andra stater i olika former. I dagens
            globaliserade omvärld är det avgörande att kunna föra dialog inom
            Europas gränser. Där har EU en viktig roll att spela. Dock är
            det viktigt för alla nationer att bevara självbestämmandet och
            den nationella suveräniteten. Det gäller inte minst inom det arbetsmarknadspolitiska
            området. I dag finns det politiska partier som arbetar för att
            EU ska få mer inflytande på svensk arbetsmarknad, vilket riskerar
            att sätta svensk arbetsmarknadskultur i gungning. Detta är något
            som Sverige­demokraterna kraftigt vänder sig emot. Den svenska
            modellen har fungerat som ett gott exempel runt om i världen och
            bygger på att parterna kommer överens om vilka regler som ska
            gälla på den svenska arbetsmarknaden. Det har historiskt tjänat
            oss väl. Genom EU:s förslag inom ramen för den sociala pelaren
            riskerar riktlinjer att på sikt bli tvingande. Genom den sociala
            pelaren utmanas långsamt vår egen rätt att avgöra vilka regler
            som ska gälla på den svenska arbetsmarknaden, vilket är ett hot
            mot den svenska modellen. Sverigedemokraterna är det enda parti
            som fullt ut värnar om Sveriges självbestämmande och suveränitet.
          </p>
        </div>
        <div xml:id="i-K2NTFEFXPhA7b6wSDngGkp" type="signatureBlock">
          <list xml:id="i-LEhtSbZ3DVwErWFt7CzFiG">
            <item xml:id="i-US9fckbZQqkUeeLhSQ2n7V" who="unknown" type="signature">
              Magnus Persson (SD)
            </item>
            <item xml:id="i-DGvELcy4vAx4E9A2kRoSAZ" who="i-HUSmFsL1Y8xYLMbYyPfby2" type="signature">
              Ebba Hermansson (SD)
            </item>
            <item xml:id="i-JLgb5BZEYRQeRzfdsrMu86" who="i-4wsP6LwQoWWj732ozhmgSc" type="signature">
              Ludvig Aspling (SD)
            </item>
            <item xml:id="i-RRdd7GeswAGXg2HLrrgro1" who="i-TXWjMfPNdu6NddKf5hSeRx" type="signature">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
