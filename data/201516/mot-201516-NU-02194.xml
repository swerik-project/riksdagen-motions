<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-02194">
  <teiHeader>
    <fileDesc>
      <titleStmt>
        <title>Social ekonomi och sociala företag</title>
        <author corresp="i-GS7uPECktKg1hMpsYcuyAg">av Johan Büser (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2194 av Johan Büser (S)</title>
          <idno type="rdwebb">H3022194</idno>
          <rs type="number">2194</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H3022194/text</ref>
          <ref type="dokument_url_html">http://data.riksdagen.se/dokument/H3022194</ref>
          <ref type="dokumentstatus_url_xml">http://data.riksdagen.se/dokumentstatus/H3022194</ref>
          <ref type="docx">http://data.riksdagen.se/fil/739D1FBE-48FE-4204-906F-5C5F4B4EECFC</ref>
          <ref type="pdf">http://data.riksdagen.se/fil/D85B440B-245F-4072-9EC6-484CEF10E720</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GS7uPECktKg1hMpsYcuyAg</idno>
            <name>Johan Büser</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9pqJwt7HG9JJ5ccUJpLvBp" type="signed"/>
        <correspContext corresp="i-9pqJwt7HG9JJ5ccUJpLvBp">
          <note type="signatory" corresp="i-GS7uPECktKg1hMpsYcuyAg"/>
        </correspContext>
        <correspAction xml:id="i-6ko6znkRXfFyHtHaF6NyAo" type="submitted">
          <date when="2015-10-06"/>
          <time when="12:18:12"/>
        </correspAction>
        <correspAction xml:id="i-Ewb4CBJEDqcNsAH3QQrG5r" type="referred">
          <date when="2015-10-13"/>
        </correspAction>
        <correspAction xml:id="i-GW6aehVQYREpfvZ9Vij133" type="assigned">
          <date when="2016-06-28"/>
          <time when="13:00:22"/>
        </correspAction>
        <correspContext corresp="i-GW6aehVQYREpfvZ9Vij133">
          <ref type="assignedTo">Näringsutskottet</ref>
        </correspContext>
        <correspAction xml:id="i-LQz3G3gkGBr5RAArqAM1ht" type="behandlas_i"/>
        <correspContext corresp="i-LQz3G3gkGBr5RAArqAM1ht">
          <ref type="uppgift">2015/16:NU12</ref>
          <ref type="ref_dok_id">H301NU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU12</ref>
          <ref type="ref_dok_titel">Politik för hållbart företagande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Y5bFPJMJH9yFGKDCFo45wf" type="behandlas_i"/>
        <correspContext corresp="i-Y5bFPJMJH9yFGKDCFo45wf">
          <ref type="uppgift">2015/16:NU15</ref>
          <ref type="ref_dok_id">H301NU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU15</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NSH8nGRGSXWwvpNLZriZsL" type="motHeader">
        <div xml:id="i-H5YbxBSqmjprWbFvX1hJGz" type="motTitle">
          Motion till riksdagen 2015/16:2194 av Johan Büser (S) Social
          ekonomi och sociala företag
        </div>
      </div>
      <div xml:id="i-R6gUpzJYGQS17ELc7phqv1" type="motBody">
        <div xml:id="i-Rks4qJAc88wWFdskaWTj6z" type="motProposal" subtype="förslag">
          <head xml:id="i-A2RxusQecnDLmSxT8Wvp7h">
            Förslag till riksdagsbeslut
          </head>
          <list xml:id="i-AgVfRm8owHW5wvkeiqtw8P" style="ol">
            <item xml:id="i-SbQTCXGSLizdvRUoCSBsDX">
              Riksdagen ställer sig bakom det som anförs i motionen om social
              ekonomi och sociala företag och tillkännager detta för regeringen.
            </item>
          </list>
        </div>
        <div xml:id="i-C41WPG26AbuS5TdrgPk64r" type="motContent">
          <head xml:id="i-Hhm2mtiQo1fKZfWo4a1SA1" type="h1">
            Motivering
          </head>
          <p xml:id="i-2ocz94n8tCMyCsZLxEtCrQ">
            Den sociala ekonomin spelar en viktig roll i samhället med verksamheter
            som bidrar till att skapa jobb inom de flesta företagssektorer,
            från kooperativa vårdcentraler och arbetsintegrerade sociala företag,
            till de stora konsumentkooperativen. De skapar sysselsättning,
            utvecklar innovativa lösningar för att möta allmänhetens behov,
            ökar den sociala sammanhållningen, bidrar till integration och
            främjar ett aktivt medborgarskap. Den sociala ekonomins idéburna
            företag skiljer sig från andra företagsformer i det att de har
            allmän- eller medlemsnytta, inte vinstintresse, som främsta drivkraft.
            Fungerande lokala och regionala nätverk inom den sociala ekonomin
            är viktiga för företagande och arbetsmarknaden.
          </p>
          <p xml:id="i-URHe1j9p1BrEnubFyXMdd">
            Kooperation och andra aktörer inom den sociala ekonomin har en
            viktig roll för den regionala tillväxten och ska stödjas. Ett
            exempel är de kooperativ, stiftelser och idéburna organisationer
            som bedriver verksamhet inom vård- och omsorgssektorn. Ett annat
            är de arbetsintegrerade sociala företag som organiserar 10000
            arbets- och träningsplatser för människor som står långt från
            arbetsmarknaden. Det gemensamma för företagen är att de styrs
            av principer som grundar sig i demokrati och egenmakt, att de
            har samhälleliga mål och att deras vinster återinvesteras.
          </p>
          <p xml:id="i-J5r2aYWzQE5hWu3VaBXxWC">
            Men tyvärr märks inte deras betydelse i politiken. Regeringen
            bör därför se över möjligheterna att utarbeta ett nationellt program
            för framväxten av den sociala ekonomin som omfattar alla de aspekter
            som kan stimulera det sociala företagandet såsom stödstrukturer,
            finansiering, offentlig upphandling, arbetsmarknads- och socialpolitiska
            stödåtgärder samt kompetensutveckling för ledare och medarbetare.
            Vid behov kan också regelverket ses över.
          </p>
          <p xml:id="i-MkwfRvtdmGhsDNLhRssDNw">
            Den sociala ekonomin behöver ges bättre förutsättningar att verka
            i samhället utifrån sina egna unika förutsättningar. Den sociala
            ekonomins uppgift är inte att vara en marknadsaktör men idag tvingas
            den sociala ekonomin alltför ofta, in i denna onaturliga roll
            i konkurrens med privata företag. Den sociala ekonomin bör ges
            möjlighet att driva verksamheter i samverkan med kommuner, landsting/regioner
            och statliga myndigheter utan att tvingas i en konkurrensutsatt
            marknadsmodell. Det måste exempelvis vara möjligt för kommuner
            och kyrkor att samverka kring flyktingmottagande utan att det
            ska föregås av upphandling. En modell för detta är att ingå i
            idéburna, offentliga partnerskap på främst lokal och regional
            nivå. Detta sprids nu till allt fler platser i landet. Därutöver
            kan den sociala ekonomin beaktas i samband med de nya regelverk
            som nu håller på att tas fram för offentliga upphandlingar. Det
            handlar främst om att i upphandlingar rörande vård, omsorg och
            utbildning kunna ”undanta vinstsyftande verksamheter”, något den
            nya EU-lagstiftningen från 2014 öppnat för. Därutöver kan en ökad
            ambition att föra in lokala, sociala, miljömässiga, etiska och
            liknande villkor som krav eller mervärden vid gängse upphandlingar,
            påverka möjligheterna för den sociala ekonomins företagande.
          </p>
          <p xml:id="i-VK6ZFFm9ZntHXZo1EU5ZRi">
            Regeringen bör studera förutsättningarna för att verka för ett
            större erkännande av den sociala ekonomin och dess verksamhetsformer
            och på så sätt eventuellt säkerställa en närings- och arbetsmarknadspolitik
            som också tar hänsyn till dess särskilda karaktär.
          </p>
          <p xml:id="i-DS4f5QuUSC1PPNTkEedHdY">
            Sverige bör också se över sin ståndpunkt och tillskynda den EU-politik
            som för närvarande formuleras kring det sociala företagandet,
            nu senast av ordförandelandet Luxemburg, och inte hålla emot vilket
            man nu gör.
          </p>
          <p xml:id="i-GzhLjn37Wk1x5LUyHpMEhz">
            Möjligheterna för att tillsätta ett nationellt program för social
            ekonomi och socialt företagande som utarbetas i en dialog mellan
            regeringen och sektorn bör ses över. Alla berörda departement
            och verk bör delta i samrådet därför att frågan är tvärsektoriell.
            Regeringen bör visa att den tar sektorn på allvar genom att se
            över möjligheterna att tillsätta en regeringsledamot som ordförande
            i en permanent samrådskommitté.
          </p>
        </div>
        <div xml:id="i-UctFtfDvM1nvUNcvP3MvUN" type="signatureBlock">
          <list xml:id="i-F3CTshRpsNcFy63jY6VMx8">
            <item xml:id="i-PVNKN9xWj7qVngFTcH3dBG" who="i-GS7uPECktKg1hMpsYcuyAg" type="signature">
              Johan Büser (S)
            </item>
          </list>
        </div>
      </div>
    </body>
  </text>
</TEI>
