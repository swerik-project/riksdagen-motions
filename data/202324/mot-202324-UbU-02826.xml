<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UbU-02826">
  <teiHeader>
    <fileDesc>
      <titleStmt>
        <title>med anledning av prop. 2023/24:79 Att lättare få läsa i snabbare takt och på en högre nivå</title>
        <author corresp="i-GLpGALNASBTHSmgDcbTu4m">av Åsa Westlund m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2826 av Åsa Westlund m.fl. (S)</title>
          <idno type="rdwebb">HB022826</idno>
          <rs type="number">2826</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HB022826/text</ref>
          <ref type="dokument_url_html">https://data.riksdagen.se/dokument/HB022826</ref>
          <ref type="dokumentstatus_url_xml">https://data.riksdagen.se/dokumentstatus/HB022826</ref>
          <ref type="pdf">https://data.riksdagen.se/fil/882A663C-CD50-4790-BFF2-7481BBF81E44</ref>
          <ref type="docx">https://data.riksdagen.se/fil/C482D3BA-623D-4E16-92E2-60F5108DF9BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GLpGALNASBTHSmgDcbTu4m</idno>
            <name>Åsa Westlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xvwr4Q7CsjqRAtkC5NmcYG</idno>
            <name>Linus Sköld</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GimwrxR6QNfQTTYxqEbj7a</idno>
            <name>Mats Wiking</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DhFtpnk9dqFrTXA2tvjJnb</idno>
            <name>Paula Örn</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9rzEiT5qs2rumTNiqr6kVD</idno>
            <name>Rose-Marie Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KzsTMncnr5hiy4Se56WPv6</idno>
            <name>Niklas Sigvardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-8QXZau8QAgsfAtKFRqwgR6"/>
        <correspContext corresp="i-8QXZau8QAgsfAtKFRqwgR6">
          <ref>Proposition 2023/24:79</ref>
        </correspContext>
        <correspAction xml:id="i-68qYnkq2r6r1Bp52Zv2i55" type="signed"/>
        <correspContext corresp="i-68qYnkq2r6r1Bp52Zv2i55">
          <note type="signatory" corresp="i-GLpGALNASBTHSmgDcbTu4m"/>
          <note type="signatory" corresp="i-Xvwr4Q7CsjqRAtkC5NmcYG"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-GimwrxR6QNfQTTYxqEbj7a"/>
          <note type="signatory" corresp="i-DhFtpnk9dqFrTXA2tvjJnb"/>
          <note type="signatory" corresp="i-9rzEiT5qs2rumTNiqr6kVD"/>
          <note type="signatory" corresp="i-KzsTMncnr5hiy4Se56WPv6"/>
        </correspContext>
        <correspAction type="submitted" xml:id="i-E6Li96MsX3N3TrgL6bSao4">
          <date when="2024-03-13"/>
          <time when="16:59:40"/>
        </correspAction>
        <correspAction type="reviewed" xml:id="i-7E14cRqPdiUy4M3ddkDQAP">
          <date when="2024-03-18"/>
          <time when="10:35:02"/>
        </correspAction>
        <correspAction type="dismissed" xml:id="i-Y7pwHcBGvnd8KQFmHygjrA">
          <date when="2024-03-19"/>
        </correspAction>
        <correspAction type="referred" xml:id="i-Er3ZqzFHrYBgzJXkRc1Ccz">
          <date when="2024-03-20"/>
        </correspAction>
        <correspAction type="assigned" xml:id="i-B2PMNEwt1tHZGAAuGPrR23">
          <date when="2024-03-19"/>
          <time when="15:08:43"/>
        </correspAction>
        <correspContext corresp="i-B2PMNEwt1tHZGAAuGPrR23">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2826 av Åsa Westlund m.fl. (S) med anledning av prop. 2023/24:79 Att lättare få läsa i snabbare takt och på en högre nivå</div>
      </div>
      <div type="motBody">
        <div type="motProposal" subtype="förslag">
          <head xml:id="i-Xu7DnCpSTmfL66KQxRJWNj">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-GtWz7z7sckE3gKa4tmK7jJ">
              Riksdagen ställer sig bakom det som anförs i motionen om att
              inte införa den föreslagna utformningen av riksrekryterande spetsutbildningar
              på grundskolenivå och gymnasienivå och tillkännager detta för
              regeringen.
            </item>
          </list>
          <list>
            <item sortKey="Yrkande 2" xml:id="i-Q5s1mYYsXfQsZZfMt7WDT3">
              Riksdagen avslår propositionen i de delar som avser ändringar
              i skollagen (2010:800) om införandet av riksrekryterande spetsutbildningar
              på grundskolenivå.
            </item>
          </list>
          <list>
            <item sortKey="Yrkande 3" xml:id="i-EN9KpJMJXidY5565gk2oRi">
              Riksdagen ställer sig bakom det som anförs i motionen om att
              stärka möjligheten för elever i både grund- och gymnasieskolan
              att läsa i en snabbare takt och/eller på högre nivå och tillkännager
              detta för regeringen.
            </item>
          </list>
          <list>
            <item sortKey="Yrkande 4" xml:id="i-3Ujcxjb9bToospHvDh8Dv4">
              Riksdagen ställer sig bakom det som anförs i motionen om att
              utformningen med entreprenadupplägg för riksrekryterande spetsutbildningar
              i grundskolan är särskilt olämpligt och tillkännager detta för
              regeringen.
            </item>
          </list>
          <list>
            <item sortKey="Yrkande 5" xml:id="i-Kg17RBqfSgx9xnGfptMfh8">
              Riksdagen ställer sig bakom det som anförs i motionen om det
              nödvändiga i att beakta risken för att den föreslagna utformningen
              av riksrekryterande spetsutbildningar leder till ökad marknadisering
              och vinstjakt i svensk skola och tillkännager detta för regeringen.
            </item>
          </list>
          <list>
            <item sortKey="Yrkande 6" xml:id="i-ViSezN8oSVDH67PHyCr1UR">
              Riksdagen ställer sig bakom det som anförs i motionen om brister
              i beredningsunderlag och risk- och konsekvensanalyser samt behovet
              av att genomföra en gedigen utvärdering av försöksverksamheterna
              och tillkännager detta för regeringen.
            </item>
          </list>
          <list>
            <item sortKey="Yrkande 7" xml:id="i-STbm8fZjgUhWHEUB2iBcmn">
              Riksdagen ställer sig bakom det som anförs i motionen om behovet
              av tydligare definition och beskrivning av målgruppen för riksrekryterande
              spetsutbildningar och tillkännager detta för regeringen.
            </item>
          </list>
          <list>
            <item sortKey="Yrkande 8" xml:id="i-723317gyNiugMQFvpRfccq">
              Riksdagen ställer sig bakom det som anförs i motionen om att
              regeringen bör fortsätta att utreda förutsättningarna för en breddad
              och förstärkt gymnasial lärlingsutbildning och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-51UJf1U2fw3P3JTCibeWu1">
            Motivering
          </head>
          <p xml:id="i-AgeUdqKDqHfzeBNukXpXax">
            Vi socialdemokrater vill bygga en skola där ingen elev halkar
            efter eller hålls tillbaka. Av skollagen framgår redan idag att
            alla barn och elever har rätt till ledning och stimulans för att
            kunna utvecklas så långt som möjligt. Detta innebär att barn ska
            ges förutsätt­ningar att lyckas, oavsett vilka de är, var de kommer
            ifrån eller vilken skola de går på.
          </p>
          <p xml:id="i-DusKkSjiZCzZRFnwX3QLFu">
            Skolan ska alltså både se till att elever som behöver extra stöd
            får det och säkerställa att extra utmaningar ges till de elever
            som kan och vill springa före. I dag brister detta ofta i båda
            ändar, för många elever får varken det stöd eller den utmaning
            som behövs i dagens skola. En avgörande faktor för att fler ska
            få det är att skolan får tillräckligt med ekonomiska resurser
            och att skolan organiseras på ett sätt som gör att så mycket av
            resurs­erna som möjligt går till undervisning. Men det krävs också
            statliga regelförändringar.
          </p>
          <head type="h2" xml:id="i-P1T7Zxt8YNBAYYWtSrMHps">
            Utformningen av riksrekryterande spetsutbildningar är bristfälligt
            beredd och riskerar att leda till en ökad marknadisering, segregation
            och vinstjakt
          </head>
          <p xml:id="i-7roki1wXGpgcMZggEmx6Kr">
            Under den förra mandatperioden arbetade vi för att elever i fler
            skolformer lättare ska få läsa i snabbare takt och på en högre
            nivå. Delar av de förslagen tas nu vidare av regeringen. De delar
            som handlar om att förtydliga och möjliggöra för elever både i
            grundskolor och gymnasium att inom ramen för den ordinarie skolan
            läsa i en snabbare takt och/eller på högre nivå ställer vi oss
            bakom.
          </p>
          <p xml:id="i-6Ji1fYjSnxNjU72KjdfrQ2">
            Vi socialdemokrater ser att riksrekryterande spetsutbildningar,
            rätt utformade, skulle kunna vara ett sätt att möjliggöra för
            fler elever att läsa på en mer utmanande nivå, inte minst på gymnasiet.
            Den del av propositionen som rör inrättandet av permanenta och
            riksrekryterande spetsutbildningar är dock både bristfälligt beredd
            och utformad på ett sätt som marknadiserar ännu större delar av
            den svenska skolan med risk för ökad vinst­jakt. Idag ser vi hur
            vinstdrivande skolor använder orättvisa kösystem och betygsfiffel
            som marknadsföring för att höja sin status och attrahera lönsamma
            elever. Trots att regeringen i praktiken föreslår att ett helt
            nytt och obegränsat marknadssystem för spets­utbildningar ska
            öppnas upp saknas avgörande riskbedömningar, avgränsningar och
            konsekvensanalyser. Förslaget riskerar att utarma kvaliteten både
            i spetsutbildningarna och i övrig skolverksamhet, spä på den destruktiva
            vinstjakten i skolan och bidra till att likvärdigheten i svenska
            skolor minskar ytterligare, och därför bör dessa förslag avvisas
            och beredas vidare.
          </p>
          <p xml:id="i-XPEAJLc4GUWiSFV359958">
            Spetsutbildningar bedrivs i dag som en försöksverksamhet, men
            dessa har inte utvärderats tillräckligt. Skolverket har förvisso
            följt försöksverksamheten och åter­kommande gjort utvärderingar,
            men dessa är av kvalitativ karaktär och i viss mån för anekdotiska
            för att de ska kunna användas för att dra slutsatser om vilka
            konsekvenser en varaktig och till omfattning oreglerad verksamhet
            med riksrekryterande spetsutbildningar skulle få för skolsystemet
            och elevernas kunskapsresultat. Därför vore det rimliga att regeringen
            först såg till att göra en sådan utvärdering för att utifrån denna,
            en gedigen konsekvensanalys och en ordentlig beredningsprocess
            återkomma till riksdagen med förslag på hur elevers rätt att läsa
            i en snabbare och/eller högre takt kan stärkas ytterligare.
          </p>
          <p xml:id="i-Xs4u3rkZXxDQcRuDjDJhX7">
            Det finns också fler allvarliga brister i beredningen av propositionen.
            Förslagen om att inrätta särskilda riksrekryterande spetsutbildningar
            har inte ingått i den promemoria som remitterats till en bredare
            grupp utan tillkommit i efterhand. Få aktörer har därmed beretts
            tillfälle att yttra sig om förslaget. Ingenstans i propositionen
            berörs vad de risker och särskilda utmaningar som den skolmarknad
            som Sverige har innebär för förslaget. Trots återkommande rapporter
            om hur fristående skolor agerar för att öka lönsamheten på bekostnad
            av kvaliteten i elevernas utbildning bortser regeringen från att
            många huvudmän har vinst som främsta syfte. Förslaget bortser
            därför också helt från risken att oseriösa aktörer utnyttjar regelförändringarna,
            trots de erfarenheter som finns av detta på skolmarknaden.
          </p>
          <p xml:id="i-HJVxg2jxZV1WTeCwreGFmv">
            En annan fatal brist är att målgruppen för de riksrekryterande
            spetsutbildningarna inte definieras i regeringens förslag. Vi
            anser inte att riksdagen kan ta beslut om en ny utbildningsform
            utan att veta vilken målgrupp den nya skolformen ska ha. Det framgår
            t.ex. inte av regeringens förslag om målgruppen för spetsutbildningen
            är de 20 procent av eleverna som beskrivs som högpresterande eller
            de 0,1–0,5 procent som beskrivs som extremt begåvade. Eftersom
            målgruppen inte definieras är det helt omöjligt för riksdagen
            att utifrån förslaget få en bild av hur detta kommer att påverka
            elevernas kunskaps­inhämtning och det svenska skolsystemet i stort.
          </p>
          <p xml:id="i-SGxdaUhcBtn8Wia9EBs5DH">
            Regeringens val att inte begränsa de riksrekryterande spetsutbildningarna
            utifrån geografi, ämnen eller behov motiveras inte alls. Trots
            risken för missbruk för att attrahera elever, centralisering och
            ökade kostnader för skattebetalarna.
          </p>
          <p xml:id="i-Ar527PYiwCfJB8P9x2kwwf">
            Regeringens val att tillåta att merparten av en elevs utbildning
            (upp till alla ämnen utom ett) upphandlas på en annan ort än där
            huvudmannen (den riksrekryterande spets­utbildningen) och dess
            rektor befinner sig reser stora frågetecken om hur kvaliteten
            i utbildningen ska garanteras. Regeringen är i sitt förslag obekymrad
            över entreprenad­förfarandet i grundskolan och konstaterar att
            det finns regler för skolors kvalitet i andra lagstiftningar.
            Att bedriva utbildning på entreprenad ställer dock helt andra
            krav på huvudmannen än att bedriva utbildningen inom ramen för
            samma organisation och geografiska område.
          </p>
          <p xml:id="i-WpoWjvDQ6kWAVoLSeUB7W5">
            Redan när den moderatledda regeringen drev igenom marknadsskolan
            i början av 90‑talet varnade OECD för att konsekvenserna av de
            bristande utredda förslagen skulle resultera i skolsegregation
            och minskad likvärdighet. Då struntade högerpartierna i varningarna
            och drev igenom marknadskolan i alla fall. När en moderatledd
            regering nu återigen går fram med dåligt utredda förslag som riskerar
            att ytterligare marknadisera svenska skolor och öka vinstjakten
            på bekostnad av kvalitet, likvärdighet och resurs­effektivitet
            visar man att man inte lärt sig av sina misstag.
          </p>
          <head type="h2" xml:id="i-YFbRgRz4HTv92PujttP8d6">
            Tillkännagivandet om en breddad och förstärkt gymnasial lärlingsutbildning
            kan inte anses slutbehandlat
          </head>
          <p xml:id="i-XN4JpzKGnmW15unM3FnGW7">
            Riksdagen har tidigare tillkännagett för regeringen att regeringen
            ska utreda om en breddad och förstärkt gymnasial lärlingsutbildning
            kan införas och vilka konsekvenser det skulle medföra (bet. 2015/16:UbU13
            punkt 6). Trots att det i praktiken inte vidtagits några åtgärder
            sedan 2021 föreslår regeringen i propositionen att tillkännagivandet
            ska anses som tillgodosett och slutbehandlat. Eftersom regeringens
            agerande snarare försämrat möjligheten till gymnasial lärlingsutbildning
            menar vi att tillkännagivandet inte ska anses som slutbehandlat.
          </p>
        </div>
        <div type="motSignatures">
          <list>
            <item xml:id="i-H4CZkpBUoXU9wWV8XQ8Eq3" who="i-GLpGALNASBTHSmgDcbTu4m">
              Åsa Westlund (S)
            </item>
            <item xml:id="i-WgiJwHrEuUYwJKmteGEMY3" who="i-Xvwr4Q7CsjqRAtkC5NmcYG">
              Linus Sköld (S)
            </item>
            <item xml:id="i-C4qUNTfKm4f5AEYxUbWRth" who="i-YG3se2hZeuEdiGKSwKyaKF">
              Caroline Helmersson Olsson (S)
            </item>
            <item xml:id="i-EFKA3bVtJkoLkpjvuHEf2V" who="i-GimwrxR6QNfQTTYxqEbj7a">
              Mats Wiking (S)
            </item>
            <item xml:id="i-BpZ5Mm9MPwkkqmmUoLeBQ6" who="i-DhFtpnk9dqFrTXA2tvjJnb">
              Paula Örn (S)
            </item>
            <item xml:id="i-21EopD1AQAEVeHDQtMzwra" who="i-9rzEiT5qs2rumTNiqr6kVD">
              Rose-Marie Carlsson (S)
            </item>
            <item xml:id="i-8xnZdtz7Pd25qw5tVsFpKX" who="i-KzsTMncnr5hiy4Se56WPv6">
              Niklas Sigvardsson (S)
            </item>
          </list>
        </div>
      </div>
    </body>
  </text>
</TEI>
