<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1919/mot_1919__fk__111/mot_1919__fk__111-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 111. 1
          </p>
          <p>
            Nr 11.
          </p>
          <p>
            Av herrar Örne och Bäckström, om åvägabringande av utred- ning
            och förslag i fråga om inrättande av professurer i nationalekonomi
            inom filosofiska fakulteterna i Upp- sala och Lund.
          </p>
          <p>
            Under de år världskriget pågått har behovet av en vidsträcktare
            spridd och mera djupgående kunskap i nationalekonomiska spörsmål
            framträtt med större styrka än någonsin förut i vårt land. ena
            sidan ha statsmakterna, de kommunala representationerna och de
            nyskapade kristidsorganen haft att fatta en stor mängd beslut
            och, så gott som utan tid till övervägande, måst vidtaga åtgärder,
            i fråga om vilka det kan sägas, att insikt i det ekonomiska livets
            lagar och verknings- sätt varit en oundgänglig förutsättning för
            ett lyckligt resultat. Och å andra sidan har den allmänna, av
            olika organisationer och dagspressen ledda opinionen med korta
            mellanrum på kristidshushållningens ledning framställt krav, för
            vilkas rationella avvägande en liknande insikt ofta skulle varit
            i hög grad nyttig. Att verkningarna av det allmännas in- gripande
            i prisbildning och omsättning under krigsåren fått en icke i allo
            lycklig omfattning, eller i vissa fall, såsom beträffande bränslet,
            rent av blivit vådliga för statens finanser och penningvärdets
            upprätthållande, torde i ej oväsentlig mån få tillskrivas den
            omständigheten, att vid åtgärdernas planläggning och utförande
            ofta större hänsyn måste tagas till gängse vanföreställningar
            än till de ekonomiska lagar, efter vilka allt arbete för produktion
            och fördelning av varor måste rätta sig. Det är dock ej blott
            för en kristid sådan som den av' kriget fram- bragta, utan även
            och kanske i ännu högre grad för normala förhållanden som en allmännare
            och grundligare bildning i ekonomiska spörsmål är av nöden. Med
            den riktning, vår stats- och kommunalförvaltning de senaste årtiondena
            tagit, och med landets växande industrialisering och kommersiali-
            sering, kan tvärtom ekonomisk bildning sägas ha blivit mer och
            mer på- Bihang till riksdagens protokoll 1919. 3 saml. 42 häft.
            (Nr 111—113). 1
          </p>
          <pb facs="riksdagen-motions-pdf/data/1919/mot_1919__fk__111/mot_1919__fk__111-002.pdf"/>
          <p>
            2 Motioner i Första kammaren, Nr 111.
          </p>
          <p>
            kallad både från allmän och enskild synpunkt. Vad beträffar den
            elemen- tära upplysningen ha också statsmakterna visat sig behjärta
            detta, exem- pelvis genom att införa ekonomilära såsom ämne vid
            folkskoleseminarierna och genom att i planen för den utvidgade
            folk- och fackundervisningen bereda något utrymme för de ekonomiska
            sambhällsfrågorna. Däremot har staten hittills icke gjort något
            alls för att i tid utbygga och förstärka själva grundvalen för
            den ekonomiska bildningen, d. v. s. nationalekonomiens vetenskapliga
            studium vid statsuniversiteten. För närvarande äro de nationalekonomiska
            lärostolarna såväl i Upp- sala som Lund placerade inom de juridiska
            fakulteterna och förenade med undervisnings- och cxaminationsskyldighet
            i det rent juridiska ämnet finansrätt. Innehavarna av dessa lärostolar
            böra sålunda vara jurister, d.v.s. ha absolverat akademisk examen
            i en stor grupp ämnen, som ej ha det ringaste gemensamt med den
            egentliga nationalekonomien. Då vidare nationalekonomi för de
            blivande juristerna är valfri, kan man icke vänta, att något större
            antal av fakultetens studenter skola göra den till sitt huvudämne.
            Inom filosofiska fakulteten, där nationalekonomien som vetenskap
            utan gensägelse hör hemma och där de blivande lärarna vid de högre
            läroanstalterna utbildas, saknar den representanter. Visserligen
            meddelas undervisning i viss utsträckning åt studerande utom filosofiska
            fakulteten av vederbörande professorer i juridiska fakulteten,
            men någon skyldighet att examinera i nationalekonomi för fil.
            kand.- och fil. licentiat- examen finnes för dem icke. På grund
            av detta förhållande saknas nu i de flesta fall vetenskap- ligt
            utbildade lärarkrafter i ämnet ekonomilära vid folkskoleseminarierna,
            och undervisningen i detta ämne med så många anknytningar till
            den verklighet, varmed eleverna dagligen komma i beröring, hotar
            — enligt vad personer med erfarenhet på området upplyst — att
            urarta till ett själ- löst inpluggande av oförstådda definitioner
            och död minneskunskap. Öch någon utsikt till förbättring finnes
            knappt, om ej särskilda åtgärder vid- tagas. Hur den önskvärda
            undervisningen i samhällslära, varuti national- ekonomien bör
            utgöra själva ryggraden, under sådana förhållanden skall kunna
            lämna några värdefulla resultat, är icke lätt att säga. Aven folk-
            högskolorna, pressen och det mer populära upplysningsarbetet i
            form av föreläsningar. och kurser lida ävenledes stor brist på
            ekonomiskt skolade krafter. Att den vetenskapliga nationalekonomien
            i vårt land ej råkat i full- ständig lägervall, beror på den lyckliga
            omständigheten, att de fria hög- skolorna i Stockholm och Göteborg
            samt handelshögskolan i Stockholm upprättat professurer i ämnet.
            Dessa högskolor förmå dock helt natur-
          </p>
          <pb facs="riksdagen-motions-pdf/data/1919/mot_1919__fk__111/mot_1919__fk__111-003.pdf"/>
          <p>
            Motioner i Första kammaren, Nr 111. 3
          </p>
          <p>
            ligt icke fylla det stora behov av vetenskapligt skolade nationalekonomer,
            särskilt lärarkrafter för seminarier, folkhögskolor o.s. v., som
            här ovan be- rörts. Det är i varje fall högst oegentligi, att
            svenska staten vid sina universitet givit en disciplin med så
            enorm betydelse som vetenskapen om det ekonomiska samhällslivet
            den undanskymda plats, som den för när- varande därstädes intager.
            Enligt vår uppfattning är det nödvändigt att snarast möjligt åstadkomma
            rättelse i det påpekade missförhållandet genom att inom humanistiska
            sektionen av filosofiska fakulteten vid vartdera av universiteten
            i Uppsala och Lund upprätta en professur i nationalekonomi. Frågan
            om en lämplig arbetsfördelning mellan de nya professurerna i filosofiska
            fakulteten och de förutvarande inom den juridiska måste emellertid
            dessförinnan av Kungl. Maj:t utredas. Likaledes torde tidpunkten
            för de båda föreslagna professurernas tillsättning behöva närmare
            under- sökas med hänsyn till möjligheten att erhålla kompetenta
            innehavare. Beträffande arbetsfördelningen förefalla de av hr
            Steffen i hans mo- tion i liknande syfte vid 1912 års riksdag
            (Första kammaren nr 7), till vars motivering här för övrigt hänvisas,
            uppdragna riktlinjerna synner- ligen tilltalande. Enligt hans
            förslag borde professuren i nationalekonomi inom juridiska fakulteten
            begränsas till att omfatta i huvudsak finans- vetenskap och finansrätt,
            sålunda de för blivande jurister och statsämbets- män viktigaste
            delarna av professurens nuvarande område, medan den allmänna nationalekonomien
            i huvudsak skulle tillhöra professuren inom filosofiska fakulteten.
            | Över hr Steffens ifrågavarande motion utlät sig statsutskottet
            på föl- jande sätt (utl. nr 8, punkt 11): &gt;Den i motionen lämnade
            utredningen angående gagnet av en pro- fessur i nationalekonomi
            inom filosofiska fakulteten vid universitetet i Uppsala och motionärens
            därpå grundade förslag finner utskottet beaktans- värda. Emellertid
            bjuder försiktigheten att med största varsamhet framgå vid inrättandet
            av nya professurer och riksdagen 'har ej heller plägat vid- taga
            sådan åtgärd annat än efter vederbörlig framställning från universi-
            tetsmyndigheterna och sedan ärendet varit föremål för Kungl. Maj:ts
            pröv- ning och förslag. På grund härav och då, såvitt utskottet
            har sig bekant, någon framställning 1 ämnet icke gjorts från Uppsala
            universitet, har ut- skottet, som ansett sig sakna anledning tillstyrka
            riksdagen att frångå ovan antydda grundsats i avseende å den förberedande
            Prövningen av ärenden av ifrågavarande slag, icke kunnat biträda
            motionen.&gt; Statsutskottet vid 1912 års riksdag sympatiserade sålunda
            med motio- närens tanke, men förmenade, att initiativet borde
            utgå från universitets- myndigheterna. Enligt vår åsikt torde
            näppeligen ett sådant initiativ vara
          </p>
          <pb facs="riksdagen-motions-pdf/data/1919/mot_1919__fk__111/mot_1919__fk__111-004.pdf"/>
          <p>
            4 . Motioner i Första kammaren, Nr 111.
          </p>
          <p>
            att påräkna, då en rad andra krav, som mera ansluta sig till
            inom filo- sofiska fakulteten redan förekommande ämnen eller påkallas
            av den fort- gående tendensen till uppdelning av befintliga professurers
            ämnesområde, i främsta rummet torde vara föremål för universitetsmyndigheternas
            om- vårdnad. De av oss ifrågasatta nya professurerna motiveras
            förnämligast av ett rent statsintresse. Anse statsmakterna, att
            de framförda synpunk- terna på behovet av ökad vetenskaplig undervisning
            i nationalekonomi äro hållbara, så är det också staten som bör
            taga initiativet. Någon invänd- ning från universitetens synpunkt
            torde icke kunna resas mot ett sådant tillvägagångssätt. De finansiella
            betänkligheter mot att inrätta nya pro- fessurer, som givetvis
            alltid finnas hos riksdagen, borde även få vika, då det här gäller
            en vetenskap av så stor praktisk nytta som nationalekono- 'mien
            och då strävandet att införa undervisning i samhälls- och ekono:ni-
            lära vid skolorna måste vara dömt till misslyckande utan en utvidgad
            vetenskaplig undervisning i nationalekonomi vid statsuniversiteten.
          </p>
          <p>
            På grund av vad sålunda anförts, få vi vördsamt hemställa,
          </p>
          <p>
            att riksdagen i skrivelse till Kungl. Maj:t måtte anhålla, att
            Kungl. Maj:t täcktes låta skyndsamt och all- sidigt utreda frågan
            om inrättande av en professur i nationalekonomi inom filosofiska
            fakulteten vid vartdera av universiteten i Uppsala och Lund samt
            förelägga riksdagen det förslag, vartill utredningen kan giva
            an- ledning.
          </p>
          <p>
            Stockholm den 30 januari 1919. Anders Örne. Helge Bäckström.
          </p>
        </div>
      </div>
    </body>
  </text>
</TEI>
