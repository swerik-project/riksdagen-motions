<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-00135">
  <teiHeader>
    <fileDesc>
      <titleStmt>
        <title>Israels ockupation av Palestina</title>
        <author corresp="i-HG8uLqLT7SnwSx5YRobkVr">av Håkan Svenneling m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:135 av Håkan Svenneling m.fl. (V)</title>
          <idno type="rdwebb">H702135</idno>
          <rs type="number">135</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H702135/text</ref>
          <ref type="dokument_url_html">http://data.riksdagen.se/dokument/H702135</ref>
          <ref type="dokumentstatus_url_xml">http://data.riksdagen.se/dokumentstatus/H702135</ref>
          <ref type="docx">http://data.riksdagen.se/fil/5992BA1D-03E2-473D-A364-D7F0FC50ED8E</ref>
          <ref type="pdf">http://data.riksdagen.se/fil/9CDA3F5D-34FE-4D9E-9768-A35A394B12B5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HwaAXrHrwQ9mVNVxFbFq3V" type="signed"/>
        <correspContext corresp="i-HwaAXrHrwQ9mVNVxFbFq3V">
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction type="submitted" xml:id="i-R8A6sLBtdXbq99AAJYrvsK">
          <date when="2019-09-23"/>
          <time when="16:32:47"/>
        </correspAction>
        <correspAction type="reviewed" xml:id="i-NHLxQ4oMvUDoETNPzTpoA9">
          <date when="2019-10-01"/>
          <time when="16:15:04"/>
        </correspAction>
        <correspAction type="referred" xml:id="i-SaxaKZ8zLdmL86Gx9pNQSY">
          <date when="2019-10-11"/>
        </correspAction>
        <correspAction type="assigned" xml:id="i-UC519wmZEiPLWMmhMCRBo5">
          <date when="2022-06-21"/>
          <time when="15:47:24"/>
        </correspAction>
        <correspContext corresp="i-UC519wmZEiPLWMmhMCRBo5">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-5sRdiYg45JkPeCntuJZHRJ"/>
        <correspContext corresp="i-5sRdiYg45JkPeCntuJZHRJ">
          <ref type="uppgift">2019/20:KU1</ref>
          <ref type="ref_dok_id">H701KU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU1</ref>
          <ref type="ref_dok_titel">Utgiftsområde 1 Rikets styrelse</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-YXAv8CrsgXiPfTKk5U7MJK"/>
        <correspContext corresp="i-YXAv8CrsgXiPfTKk5U7MJK">
          <ref type="uppgift">2019/20:UU11</ref>
          <ref type="ref_dok_id">H701UU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU11</ref>
          <ref type="ref_dok_titel">Strategisk exportkontroll 2019 - krigsmateriel och produkter med dubbla användningsområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-99shohd5EaXnQg5dDdy19a"/>
        <correspContext corresp="i-99shohd5EaXnQg5dDdy19a">
          <ref type="uppgift">2019/20:NU15</ref>
          <ref type="ref_dok_id">H701NU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU15</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2PqDxoBGbB3PJ6nsLT29k9"/>
        <correspContext corresp="i-2PqDxoBGbB3PJ6nsLT29k9">
          <ref type="uppgift">2019/20:NU12</ref>
          <ref type="ref_dok_id">H701NU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Bbj7wVgPLU8UNGydy8iknx"/>
        <correspContext corresp="i-Bbj7wVgPLU8UNGydy8iknx">
          <ref type="uppgift">2019/20:UU10</ref>
          <ref type="ref_dok_id">H701UU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2019</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4yVvAagG29PrXWAyy22XD4"/>
        <correspContext corresp="i-4yVvAagG29PrXWAyy22XD4">
          <ref type="uppgift">2020/21:UU15</ref>
          <ref type="ref_dok_id">H801UU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU15</ref>
          <ref type="ref_dok_titel">Mellanöstern</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-83gc6eC8erAs9scCG5nqKF"/>
        <correspContext corresp="i-83gc6eC8erAs9scCG5nqKF">
          <ref type="uppgift">2019/20:UU2</ref>
          <ref type="ref_dok_id">H701UU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-47diTBX81rfkCxuAnAGeCd"/>
        <correspContext corresp="i-47diTBX81rfkCxuAnAGeCd">
          <ref type="uppgift">2021/22:UU8</ref>
          <ref type="ref_dok_id">H901UU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU8</ref>
          <ref type="ref_dok_titel">Riksrevisionens rapport om svenskt bistånd till multilaterala organisationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:135 av Håkan Svenneling m.fl. (V) Israels ockupation av Palestina</div>
      </div>
      <div type="motBody">
        <div type="TOC" xml:id="i-CkJb8wP3f56U4YGHejCkp4">
          <head>
            Innehållsförteckning
          </head>
          <list>
            <item style="indent-level: 1">
              1 Förslag till riksdagsbeslut
            </item>
            <item style="indent-level: 1">
              2 Inledning
            </item>
            <item style="indent-level: 1">
              3 Fred kräver ett fritt Palestina
            </item>
            <item style="indent-level: 1">
              4 En kraftfull politik mot illegala israeliska bosättningar krävs
            </item>
            <item style="indent-level: 2">
              4.1 Märkning av varor från bosättningarna
            </item>
            <item style="indent-level: 2">
              4.2 Svenska pensionsfonders verksamhet på ockuperade områden?
            </item>
            <item style="indent-level: 1">
              5 Summariska arresteringar, orättvisa rättegångar och anklagelser
              om tortyr
            </item>
            <item style="indent-level: 2">
              5.1 Straffrihet
            </item>
            <item style="indent-level: 1">
              6 Stoppa bygget av muren på ockuperat område
            </item>
            <item style="indent-level: 1">
              7 Stopp för rivningar av palestinska hem
            </item>
            <item style="indent-level: 1">
              8 Värna flyktingars rätt att återvända
            </item>
            <item style="indent-level: 1">
              9 Jerusalems status
            </item>
            <item style="indent-level: 1">
              10 Gaza
            </item>
            <item style="indent-level: 2">
              10.1 Efter Israels anfallskrig mot Gaza
            </item>
            <item style="indent-level: 2">
              10.2 Ansvaret för återuppbyggnaden av Gaza
            </item>
            <item style="indent-level: 2">
              10.3 The Great March of Return
            </item>
            <item style="indent-level: 2">
              10.4 Ship to Gaza
            </item>
            <item style="indent-level: 1">
              11 En repressiv utveckling
            </item>
            <item style="indent-level: 2">
              11.1 Ett minskande demokratiskt utrymme
            </item>
            <item style="indent-level: 1">
              12 Den palestinska myndighetens roll och ansvar
            </item>
            <item style="indent-level: 1">
              13 Behovet av val och demokratiska rättigheter
            </item>
            <item style="indent-level: 2">
              13.1 Vikten av palestinsk enighet
            </item>
            <item style="indent-level: 1">
              14 Handel
            </item>
            <item style="indent-level: 2">
              14.1 EU:s associationsavtal med Israel
            </item>
            <item style="indent-level: 2">
              14.2 Handel med krigsmateriel
            </item>
            <item style="indent-level: 2">
              14.3 Avbryt innovationssamarbetet med Israel
            </item>
            <item style="indent-level: 1">
              15 Bistånd
            </item>
          </list>
        </div>
        <div type="motProposal" subtype="förslag">
          <head xml:id="i-Na7a6E4ZX5uxmYxUVpfq2e">
            1 Förslag till riksdagsbeslut
          </head>
          <list style="ol">
            <item xml:id="i-LCN2XK8JHRd8W5w4zi8qq1">
              Riksdagen ställer sig bakom det som anförs i motionen om att
              regeringen bör uppgradera det svenska generalkonsulatet i Jerusalem
              till Sveriges ambassad i Palestina och tillkännager detta för
              regeringen.
            </item>
            <item xml:id="i-KX16xXeWrU1TT8NicxEnpx">
              Riksdagen ställer sig bakom det som anförs i motionen om att
              Sverige bör stödja Palestina i det fortsatta arbetet mot att erkännas
              som fullvärdig medlem av FN och tillkännager detta för regeringen.
            </item>
            <item xml:id="i-915bWdAx2rDw7BB5uKLqwz">
              Riksdagen ställer sig bakom det som anförs i motionen om att
              Sverige kraftfullt bör agera för att förhindra att nya israeliska
              bosättningar tillkommer på palestinsk mark och för att befintliga
              bosättningar avvecklas omgående och tillkännager detta för regeringen.
            </item>
            <item xml:id="i-5ode2NxLM5Uxy5a89ed35Y">
              Riksdagen ställer sig bakom det som anförs i motionen om att
              regeringen bör ta initiativ till att införa en tydlig ursprungsmärkning
              av israeliska bosättarprodukter samt agera för att en sådan blir
              obligatorisk i hela EU och tillkännager detta för regeringen.
            </item>
            <item xml:id="i-Ri2BFGo9NRrgTSFh2wshXQ">
              Riksdagen ställer sig bakom det som anförs i motionen om att
              regeringen bör verka för att utforma förslag som förbjuder svenska
              företag och investerare att bedriva ekonomiskt samarbete i form
              av handel och investeringar med illegala bosättningar och tillkännager
              detta för regeringen.
            </item>
            <item xml:id="i-3Mg2rug81rNPTb3VTDnJwY">
              Riksdagen ställer sig bakom det som anförs i motionen om att
              Sverige som medlem i FN bör driva på för att tortyrkommittén särskilt
              ska utreda Israels eventuella brott mot tortyrkonventionen och
              tillkännager detta för regeringen.
            </item>
            <item xml:id="i-M9KsAeH52JonQZegNKAWww">
              Riksdagen ställer sig bakom det som anförs i motionen om att
              Sverige bör verka för att Israel ska ansluta sig till Internationella
              brottmålsdomstolen och tillkännager detta för regeringen.
            </item>
            <item xml:id="i-VP4vDUSEqA7ZW7ei9JLe9H">
              Riksdagen ställer sig bakom det som anförs i motionen om att
              Sverige bör agera för att förhindra att bygget av muren fortgår
              samt att den mur som redan har byggts på ockuperad mark rivs och
              tillkännager detta för regeringen.
            </item>
            <item xml:id="i-G1T8AnUGYEwiuuNJSFcAYS">
              Riksdagen ställer sig bakom det som anförs i motionen om att
              Sverige bör ta initiativ inom FN och EU för att stoppa rivningarna
              av palestinska byggnader, infrastruktur och försörjningsmöjligheter
              och att de familjer och samhällen som drabbats kompenseras, och
              detta tillkännager riksdagen för regeringen.
            </item>
            <item xml:id="i-4rNTgXm8UaqFMK4Cf8azrq">
              Riksdagen ställer sig bakom det som anförs i motionen om att
              Sverige i fortsatta förhandlingar bör driva att frågan om flyktingarnas
              rätt att återvända ska föras upp på dagordningen och att resolution
              194 ska respekteras och tillkännager detta för regeringen.
            </item>
            <item xml:id="i-6zDy3vwSwHKPagWguJZA9p">
              Riksdagen ställer sig bakom det som anförs i motionen om att
              Sverige, som enskild stat liksom inom ramen för FN och EU, ska
              kräva att Gazaremsans luft-, sjö- och landvägar öppnas och tillkännager
              detta för regeringen.
            </item>
            <item xml:id="i-aCZg6ibXN32N6YJ4rX5kr">
              Riksdagen ställer sig bakom det som anförs i motionen om att
              Sverige, både som enskilt land och som medlem i FN, bör agera
              tydligt och kraftfullt för att såväl de israeler som de palestinier
              som gjorde sig skyldiga till krigsförbrytelser under Israels anfallskrig
              mot Gazaremsan ska ställas inför rätta och tillkännager detta
              för regeringen.
            </item>
            <item xml:id="i-MVnTwQnc7cEMHwWZxqDjSm">
              Riksdagen ställer sig bakom det som anförs i motionen om att
              Sverige bör vara pådrivande i arbetet med att utforma en gemensam
              hållning inom EU och FN gentemot Israels sabotage av humanitära
              insatser och tillkännager detta för regeringen.
            </item>
            <item xml:id="i-LJhXhU2jXJDPwV7BMAnogK">
              Riksdagen ställer sig bakom det som anförs i motionen om att
              Sverige, inom ramen för EU och FN, bör verka för att Israel ska
              hållas ekonomiskt ansvarigt för den omfattande förstörelsen under
              landets anfallskrig mot Gazaremsan och tillkännager detta för
              regeringen.
            </item>
            <item xml:id="i-P9VywNDVwEWz6CHzbevUjM">
              Riksdagen ställer sig bakom det som anförs i motionen om att
              Sverige, både som enskilt land och som medlem i FN, bör agera
              för att såväl de israeler som de palestinier som gjort sig skyldiga
              till brott mot internationell rätt i anslutning till the Great
              March of Return ska ställas inför rätta och tillkännager detta
              för regeringen.
            </item>
            <item xml:id="i-JedFikohHne9GXhZ7qvGCz">
              Riksdagen ställer sig bakom det som anförs i motionen om att
              Sverige bör kräva att de skyldiga, både de som gett order om bordningarna
              av Ship to Gaza och de som utfört dem, ställs inför rätta för
              brott mot folkrätten och tillkännager detta för regeringen.
            </item>
            <item xml:id="i-HdBoC56j7HiQtNC8yntgq9">
              Riksdagen ställer sig bakom det som anförs i motionen om att
              Sverige bör kräva att en oberoende utredning av sabotagen mot
              Ship to Gaza och mot Gazas Ark genomförs och tillkännager detta
              för regeringen.
            </item>
            <item xml:id="i-7PYr69YqWQpauqAzZ9UyAx">
              Riksdagen ställer sig bakom det som anförs i motionen om att
              Sverige som enskilt land såväl som inom EU och FN bör verka för
              att värna det demokratiska utrymmet och civilsamhällets roll i
              Israel och tillkännager detta för regeringen.
            </item>
            <item xml:id="i-89N56wy3eFn2CYnsSBucsi">
              Riksdagen ställer sig bakom det som anförs i motionen om att
              Sverige bör vara drivande för att FN ska understödja alla försök
              till nationella, fria och demokratiska val såväl till parlament
              som av president i Palestina och tillkännager detta för regeringen.
            </item>
            <item xml:id="i-RuBWfjw9qbASAMW8FvkMaA">
              Riksdagen ställer sig bakom det som anförs i motionen om att
              Sverige bör ha kontakter med samtliga parter, understödja försöken
              till inompalestinsk försoning och inom EU och FN verka för att
              både Hamas och al-Fatah inkluderas i framtida fredsförhandlingar
              och tillkännager detta för regeringen.
            </item>
            <item xml:id="i-84AtAGc9MASp4KevZqjNfT">
              Riksdagen ställer sig bakom det som anförs i motionen om att
              regeringen bör återkomma med en plan för att underlätta handeln
              mellan Sverige och Palestina och tillkännager detta för regeringen.
            </item>
            <item xml:id="i-Eac44mDijcDz5C6224aZaA">
              Riksdagen ställer sig bakom det som anförs i motionen om att
              Sverige bör motsätta sig att EU fördjupar sitt samarbete med Israel
              på något område och suspendera det nuvarande associeringsavtalet
              så länge Israel inte avvecklar bosättningarna och vägspärrarna
              på ockuperat område, avbryter blockaden av Gaza och upphör med
              byggandet av muren på Västbanken, och detta tillkännager riksdagen
              för regeringen.
            </item>
            <item xml:id="i-MWhvoUeNmCHQAMMyR2DZTz">
              Riksdagen ställer sig bakom det som anförs i motionen om att
              Sverige bör ta initiativ till ett vapenembargo inom EU och tillkännager
              detta för regeringen.
            </item>
            <item xml:id="i-4eRDXZX5B6zrGkQk87wru6">
              Riksdagen ställer sig bakom det som anförs i motionen om att
              Sverige bör stoppa all vapenhandel, kalla hem militärattachén
              från Tel Aviv och avbryta allt militärt samarbete med Israel och
              tillkännager detta för regeringen.
            </item>
            <item xml:id="i-5p35TcT94UK6ChftTaAKcN">
              Riksdagen ställer sig bakom det som anförs i motionen om att
              regeringen i nästkommande regleringsbrev för Vinnova bör uppdra
              åt myndigheten att avbryta det pågående innovationssamarbetet
              med Israel och stänga kontoret i Tel Aviv och tillkännager detta
              för regeringen.
            </item>
            <item xml:id="i-K8yQ2hNmbgWHq6QVCwz5D7">
              Riksdagen ställer sig bakom det som anförs i motionen om att
              Sverige bör arbeta i EU och FN för att det långsiktiga finansiella
              stödet till Unrwa ska säkras och tillkännager detta för regeringen.
            </item>
            <item xml:id="i-J9qojaaxqoTacPaUaFQfFz">
              Riksdagen ställer sig bakom det som anförs i motionen om att
              Sverige i kontakter med USA ska arbeta för att man återupptar
              sitt bistånd till Unrwa i samma storleksordning som tidigare och
              tillkännager detta för regeringen.
            </item>
            <item xml:id="i-6ckFJ5QZe6H5CprMXzRNuL">
              Riksdagen ställer sig bakom det som anförs i motionen om att
              Sverige ska vara drivande inom FN mot korruption och maktmissbruk
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-SxwiQ54QWoANNwx66qfi2j">
            2 Inledning
          </head>
          <p xml:id="i-2qFun6syJB81Ah4CyEZA1J">
            Israels ockupation av Palestina har skapat en av världens mest
            segdragna konflikter. Redan genom processen som ledde till att
            staten Israel utropades 1948 skapades grogrunden för dagens konflikt
            då hundratusentals palestinier fördrevs från sina hem. Sedan sexdagarskriget
            1967 har Israel ockuperat Gazaremsan, Västbanken och östra Jerusalem
            i strid med folkrätten. Konflikten mellan Israel och Palestina
            är inte en konflikt mellan jämlika parter. Israel är en av världens
            största krigsmakter vars militärapparat understöds av USA och
            landet har ett större ansvar enligt folkrätten i egenskap av ockupationsmakt.
            Samtidigt är det viktigt att understryka att folkrättens regelverk,
            bl.a. förbudet mot attacker mot civila, omfattar samtliga parter.
            Israels ockupation ursäktar inte på något sätt raketbeskjutning
            mot Israel, attacker på civila israeliska mål eller att palestinska
            grupper begår brott mot de mänskliga rättigheterna på de palestinska
            områdena.
          </p>
          <p xml:id="i-Dh7DJ3bYHksfvXMLnNqrRR">
            Israels övergrepp mot de mänskliga rättigheterna, folkrätten
            och det palestinska folket inte bara fortsätter, utan blir dessutom
            allt grövre. Blockaden av Gaza fortskrider och så även byggandet
            av den mur som sedan länge har fördömts av FN. Antalet illegala
            bosättningar på ockuperad mark växer obehindrat och fördrivningen
            av palestinier från östra Jerusalem ökar. Israel fortsätter att
            arrestera, fängsla, tortera och i vissa fall döda dem som står
            upp mot ockupationen. Ingen fred tycks vara i sikte, och så länge
            Israel vägrar att respektera palestiniernas mest grundläggande
            mänskliga rättigheter kommer det inte att vara möjligt att uppnå
            fred. Genom sina konsekventa brott mot folkrätten framstår Israel
            som genuint ointresserat av att upphäva den ockupation av palestinsk
            mark som pågått i årtionden och som är nyckeln till en varaktig
            fred i Mellanöstern.
          </p>
          <p xml:id="i-4RZXvWkcnzEa9ejZyXZGna">
            Med en växande humanitär katastrof i Gaza och påtagligt sämre
            relationer mellan den palestinska myndigheten på Västbanken och
            de facto-myndigheterna i Gaza är läget allvarligare än på länge.
            Att Trumpadministrationen dessutom nyligen valt att erkänna Israels
            olagliga annektering av Golanhöjderna är ett allvarligt brott
            mot internationell rätt som riskerar att få långtgående negativa
            konsekvenser för fredsprocessen så väl som relationerna i regionen.
          </p>
          <p xml:id="i-5E72Kmzq6auj2M863vuuNa">
            Vänsterpartiet anser att Israel måste dra sig tillbaka från ockuperat
            område, att blockaden av Gaza måste brytas, att bosättningarna
            måste utrymmas och att en fri och demokratisk palestinsk stat
            bör upprättas inom 1967 års gränser. Vänsterpartiets utgångspunkt
            är folkrätten och respekten för de mänskliga rättigheterna. Därför
            har vi uppmärksammat och fördömt Israels grova och omfattande
            brott mot de mänskliga rättigheterna både i och utanför riksdagen.
            Vi har samtidigt inte tvekat att ta avstånd från de brott mot
            folkrätten och de mänskliga rättigheterna som begåtts av palestinska
            grupper. Vänsterpartiet ser att Sverige kan spela en avgörande
            roll både för en framtida freds- och försoningsprocess och för
            försöken att bygga en palestinsk statsbildning i dag. Sveriges
            erkännande av Palestina som stat var ett viktigt steg. I denna
            motion presenterar Vänsterpartiet en rad förslag på hur Sverige
            kan bli en tydlig kraft för fred, försoning och för en långsikt
            hållbar tvåstatslösning.
          </p>
          <head type="h1" xml:id="i-XZo11mrKFGpgXyGW8SuNHs">
            3 Fred kräver ett fritt Palestina
          </head>
          <p xml:id="i-XCBMdpNCCUDcA7M2timoQ7">
            En fredlig lösning på konflikten mellan Israel och Palestina
            är omöjlig så länge Israels ockupation fortsätter, bosättningarna
            byggs ut och palestinierna förvägras sina mänskliga rättigheter.
            Detta är inte bara en provokation mot palestinierna utan mot hela
            det internationella samfundet och folkrätten. Israels uppenbara
            folkrättsbrott har samtidigt gång på gång passerat utan att det
            fått konsekvenser. Vänsterpartiet stödjer en tvåstatslösning med
            östra Jerusalem som huvudstad i en palestinsk stat. Vänsterpartiet
            välkomnar därför regeringens erkännande av Palestina som stat.
            Den 30 oktober 2014 blev Sverige den 135:e staten i världen att
            erkänna Staten Palestina. Erkännandet skickar en tydlig signal
            till Israel att vårt land inte accepterar ockupationen av Palestina.
            Det är ett tydligt stöd till folkrätten och försöken att få till
            stånd fredsförhandlingar. I och med att Sverige erkänt Palestina
            som stat vore det på sin plats att uppgradera det svenska generalkonsulatet
            i Jerusalem till ambassad.
          </p>
          <p xml:id="i-Q3SpcosNJf8k8NUoiY9qeD">
            Regeringen bör uppgradera det svenska generalkonsulatet i Jerusalem
            till Sveriges ambassad i Palestina. Detta bör riksdagen ställa
            sig bakom och ge regeringen till känna.
          </p>
          <p xml:id="i-4KqVs2n7tu1JRFgWe6fEGN">
            I november 2012 röstade FN ja till att ge palestinierna status
            som observatörsnation. Uppgraderingen betyder bl.a. att palestinierna
            kan bli medlemmar av olika internationella organ – ett nödvändigt
            steg för att föra processen framåt. Vänsterpartiet beklagar dock
            att landet inte fick status som fullvärdig medlem. I september
            2015 hissades så den palestinska flaggan utanför FN:s högkvarter
            i New York, efter en omröstning i FN:s generalförsamling – en
            omröstning där Sverige gav sitt stöd till palestinierna. Vänsterpartiet
            ser det som ett viktigt steg mot att Palestina erkänns som fullvärdig
            medlem.
          </p>
          <p xml:id="i-SJNFWT7fj5XPavBVMZmK24">
            Sverige bör stödja Palestina i det fortsatta arbetet mot att
            erkännas som fullvärdig medlem av FN. Detta bör riksdagen ställa
            sig bakom och ge regeringen till känna.
          </p>
          <head type="h1" xml:id="i-T4yBNtaY7yvDx7gDpfBudt">
            4 En kraftfull politik mot illegala israeliska bosättningar krävs
          </head>
          <p xml:id="i-4arRTHsrZavm94uiXt1RBQ">
            Antalet israeliska bosättare på ockuperad palestinsk mark är
            i dag över 600 000. Bosättningarna utgör ett tydligt brott mot
            fjärde Genèvekonventionen och anses vara ett krigsbrott av ICC
            (Internationella brottmålsdomstolen). Förutom att den expansiva
            bosättningspolitik som Israel bedriver är olaglig, slår den effektivt
            sönder den palestinska infrastrukturen och möjligheten att bygga
            upp ett fungerande samhälls­system. Palestiniernas rörelsefrihet
            är kraftigt begränsad och de utsätts regelbundet för ostraffat
            våld från bosättarna, enligt FN:s samordningsorgan, OCHA. Etableringen
            av nya bosättningar innebär inte sällan tvångsförflyttning av
            palestinier. Inte sällan innebär bosättningarna också att vattentillgångar
            och andra naturresurser stryps för de omkringliggande samhällena.
            Eftersom Israel hänvisar till sina militära lagar äger inte palestinierna
            rätt till kompensation för sina skövlade hem. Avvecklingen av
            bosättningarna är en nyckelfråga i fredsprocessen. Trots det fortsätter
            israeliska makthavare att godkänna byggandet av fler bosättningar.
            År 2017 rapporterades om de högsta kostnaderna för bosättningarna
            på 15 år. Israel fortsätter således med oförminskad kraft att
            trotsa Genèvekonventionen och varken EU eller FN verkar förmögna
            att sätta press på Israel att respektera basala internationella
            lagar och regler.
          </p>
          <p xml:id="i-376VzUCeHErqkMEs2jjDS8">
            Sverige bör kraftfullt agera för att förhindra att nya israeliska
            bosättningar tillkommer på palestinsk mark och för att befintliga
            bosättningar avvecklas omgående. Detta bör riksdagen ställa sig
            bakom och ge regeringen till känna.
          </p>
          <head type="h2" xml:id="i-44c2HV6XEUCsCAZzynmUev">
            4.1 Märkning av varor från bosättningarna
          </head>
          <p xml:id="i-BApyWZHyAFmf65EBYp8UAk">
            Bosättarpolitiken är kostsam för Israel. En förutsättning för
            att man ska kunna fortsätta driva och bygga ut bosättningarna
            är att Israel har möjlighet att exportera de varor som produceras
            på bosättningarna. I dag förekommer det att varor från israeliska
            illegala bosättningar märks med text som om de vore producerade
            på Västbanken, i Jordandalen eller i Israel. Som konsumenter ska
            vi ha möjlighet att göra medvetna val. För att det ska vara möjligt
            krävs att vi har så mycket information som möjligt om de varor
            vi köper – vad de innehåller, hur de är framställda och var de
            är producerade. Den bristfälliga märkningen strider dessutom mot
            EU:s direktiv om otillbörliga affärs­metoder, som förbjuder falsk
            och missledande information. EU-kommissionen kom 2015 med ett
            tillkännagivande om att varor från israeliska bosättningar tydligt
            ska ursprungsmärkas så att det inte är möjligt att missta var
            produkten är producerad. Det är bra, men räcker inte. Storbritannien
            och Danmark har redan infört tydlig ursprungs­märkning. Även Sverige
            bör ha ett regelverk om tydlig ursprungsmärkning för alla typer
            av produkter som är producerade på israeliska bosättningar eller
            innehåller komponenter som är det.
          </p>
          <p xml:id="i-GZDPh7nn9VDsfmyBasENaf">
            Regeringen bör ta initiativ till att införa en tydlig ursprungsmärkning
            av israeliska bosättarprodukter samt agera för att en sådan blir
            obligatorisk i hela EU. Detta bör riksdagen ställa sig bakom och
            ge regeringen till känna.
          </p>
          <head type="h2" xml:id="i-BsP8x8iTqfs6W9XvHiZxaU">
            4.2 Svenska pensionsfonders verksamhet på ockuperade områden?
          </head>
          <p xml:id="i-MfgkBHpzddiQTfM8wEzpxN">
            Flera europeiska pensionsfonder har dragit sig ur och svartlistat
            bolag som bidrar till illegala bosättningar i Israel. Exempelvis
            svartlistade norska oljefonden 2014 två bolag med koppling till
            bosättningar, Africa Israel Investments och Danya Cebus, för att
            de bidrar till ”allvarliga kränkningar av individuella rättigheter
            i krig eller konflikt genom byggandet av bosättningar i östra
            Jerusalem”. Svenska UD har tidigare gjort en översyn av investeringsåtgärder
            med bäring på av Israel ockuperade områden, där man konstaterar
            att olika aktörer gör olika bedömningar av investeringar i företag
            som har kopplingar till Israels ockupation. Men man har varit
            ovillig att använda sig av de olika styrmedel som finns för att
            garantera att t.ex. AP-fonderna inte investerar i illegala bosättningar.
            Regeringen och UD hänvisar istället till ett gemensamt EU-dokument
            vars syfte är ”att öka medvetenheten hos medborgare och företag
            i EU om medverkan i finansiella och ekonomiska aktiviteter i bosättningarna”.
            Vänsterpartiet anser att det är allt för vagt. Ska Sverige leva
            upp till sina åtaganden i och med Agenda 2030 är det nödvändigt
            med ett tydligt regelverk som säkerställer att svenska företag
            och investerare inte engagerar sig i illegala bosättningar samt
            tydliga direktiv på området för de svenska AP-fonderna.
          </p>
          <p xml:id="i-KVxPwBFfQWYD7g3QACRLpS">
            Regeringen bör verka för att utforma förslag som förbjuder svenska
            företag och investerare att bedriva ekonomiskt samarbete i form
            av handel och investeringar med illegala bosättningar. Detta bör
            riksdagen ställa sig bakom och ge regeringen till känna.
          </p>
          <head type="h1" xml:id="i-ArwdREgrP5BMkneg3P3CpT">
            5 Summariska arresteringar, orättvisa rättegångar och anklagelser
            om tortyr
          </head>
          <p xml:id="i-Vd3o6ti3KwVC86Fwmba5wA">
            Enligt Amnesty International använder sig Israel flitigt av s.k.
            administrativa frihetsberövanden, dvs. arresteringar som beordrats
            av myndigheter utan att rättssystemet först prövat ärendet. Under
            juli 2019 var 454 palestinier föremål för denna form av frihetsberövande,
            enligt den israeliska MR-organisationen B’Tselem. Amnesty rapporterar
            återkommande om att palestinier nekas sin rätt till en rättvis
            rättegång. Många gånger förhörs de intagna utan att deras advokat
            får närvara. Palestinier ställs ofta inför militärdomstolar trots
            att de är civila. De allvarligaste rapporterna vittnar om utbredd
            tortyr i de israeliska fängelserna. Misshandel, hot om repressalier
            mot den intagnes familj, förhindrande av sömn och elchocker är
            enligt Amnestys uppgifter vanligt förekommande.
          </p>
          <p xml:id="i-PAzcgXi1HRM9mnEWnbEJBo">
            Det senaste decenniet har ett flertal rapporter av olika organisationer,
            som FN, Unicef, den israeliska människorättsorganisationen B’tselem
            och andra fristående experter publicerats som visat att palestinska
            barn grips, förhörs och fängslas på den ockuperade Västbanken
            och i östra Jerusalem utan att deras rättigheter tillgodoses.
            Ofta grips barnen på natten, iförda ögonbindlar och handbojor.
            De förs till en militäranlägg­ning där de förhörs, hotas och senare
            ställs inför en militärdomstol. Detta är ett tydligt brott mot
            barns rättigheter och mot barnkonventionen.
          </p>
          <p xml:id="i-N51VaiVEvi4LjjErau7a4C">
            FN:s konvention mot tortyr förbjuder användandet av tortyr och
            FN:s tortyrkom­mitté har till uppgift att se till att stater lever
            upp till det som står i konventionen. Israel har ratificerat konventionen
            och har därför ett särskilt ansvar.
          </p>
          <p xml:id="i-CZxQmpBQQtSLZ7nGBSHuyN">
            Sverige bör som medlem i FN driva på för att tortyrkommittén
            särskilt ska utreda Israels eventuella brott mot tortyrkonventionen.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-Q5aDm1oddFX3LrbiAr1XVK">
            5.1 Straffrihet
          </head>
          <p xml:id="i-GG6KETJheDH9Vk62PHsMBN">
            Ett grundläggande problem i konflikten i Mellanöstern är den
            utbredda straffriheten. Brott mot folkrätt, internationell humanitär
            rätt och de mänskliga rättigheterna begås alltför ofta utan att
            det får några konsekvenser. Israel har vid några tillfällen själva
            tillsatt utredningar och det har förekommit exempel på hur man
            med framgång kunnat lyfta brott mot de mänskliga rättigheterna
            i israeliska domstolar. Men tyvärr har detta varit undantag från
            en annars fortsatt utbredd straffrihet.
          </p>
          <p xml:id="i-XLMEBSP3BKKXkQBE3R2qva">
            Internationella brottmålsdomstolen, ICC, är en central aktör
            i arbetet för att upprätt­hålla respekten för folkrätten. Sedan
            2015 är Palestina medlem i ICC. Israel har dock valt att inte
            ratificera Romstadgan och är därför inte ansluten. Det behövs
            ett internationellt tryck på Israel i den här frågan.
          </p>
          <p xml:id="i-mVjY4NoBcBPvPuR1nfkiC">
            Sverige bör verka för att Israel ska ansluta sig till Internationella
            brottmålsdom­stolen. Detta bör riksdagen ställa sig bakom och
            ge regeringen till känna.
          </p>
          <head type="h1" xml:id="i-HxBNB4rALPVrmM8UpGUBfm">
            6 Stoppa bygget av muren på ockuperat område
          </head>
          <p xml:id="i-6BvPNs6N9UCnuKBz9tXAEE">
            En central del i Israels ockupation är byggandet av den omfattande
            muren på de ockuperade områdena. Många palestinier har som resultat
            av murbygget förlorat sin åkermark eller isolerats från sina arbeten,
            släktingar eller marknader. Internationella domstolen i Haag fastslog
            den 9 juli 2004 att den mur som Israel bygger strider mot folkrätten.
            Trots det har bygget av muren fortsatt. Det är omöjligt att bygga
            en framtida självständig palestinsk stat när hela samhället är
            fragmenterat p.g.a. muren. Ariel Sharon talade under sin tid som
            premiärminister om en ”kantonlösning” för palestinierna, men de
            delar av Västbanken som fortfarande är i palestiniernas händer
            påminner mer om de svartas bantustaner i apartheidens Sydafrika.
          </p>
          <p xml:id="i-Q1ssRpwgyEFWQtJkivN2rv">
            Sverige bör agera för att förhindra att bygget av muren fortgår
            samt att den mur som redan har byggts på ockuperad mark rivs.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-PqL25tsxKMRs7RD72z7Z8q">
            7 Stopp för rivningar av palestinska hem
          </head>
          <p xml:id="i-VVmankGEBy4q7cRT27668U">
            Som en del av ockupationen lever många palestinier på Västbanken
            och i östra Jerusalem under ständigt hot om plötsliga demoleringar.
            Genom att hävda att byggnader och planteringar är otillåtna eller
            att de står för nära muren eller israeliska bosättningar motiverar
            man förstörelsen av hus, infrastruktur, skolor och odlad mark.
            För att bygga i område C eller i östra Jerusalem krävs tillstånd
            från israeliska myndigheter, men 94 procent av alla ansökningar
            avslås. Det betyder att när behoven av nya bostäder eller ny infrastruktur
            ökar tvingas man till slut bygga utan tillstånd och får helt enkelt
            hoppas på att man kan undvika rivning. FN uppskattar att mellan
            28 och 46 procent av alla palestinska hem riskerar att drabbas
            av rivning och antalet rivningar av palestinska hem har ökat påtagligt
            under 2019. Många av de som drabbas är sedan tidigare flyktingar
            och rivningarna står i direkt strid med fjärde Genèvekonventionen.
          </p>
          <p xml:id="i-4VVddSmn9Umv1DADbKxPkE">
            Sverige bör ta initiativ inom FN och EU för att stoppa rivningarna
            av palestinska byggnader, infrastruktur och försörjningsmöjligheter
            och att de familjer och samhällen som drabbats kompenseras. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-CQZr5KLQPi9juXVe6aorL4">
            8 Värna flyktingars rätt att återvända
          </head>
          <p xml:id="i-6AV8MP7wuXS7kGgkF47a3B">
            Krigen 1948 och 1967 resulterade i två flyktingvågor då palestinier
            i de områden som i dag utgör staten Israel fördrevs, tvångsförflyttades
            eller flydde på ett sätt som inte kan beskrivas som annat än etnisk
            rensning. Antalet palestinska flyktingar uppgår i dags­läget till
            ca 5 miljoner människor runtom i världen. Huvuddelen bor i dag
            i grann­länderna där de i många fall saknar de rättigheter och
            den medborgarskapsstatus som lokalbefolkningen har. Den ohållbara
            situationen för palestinska flyktingar har synlig­gjorts under
            det pågående kriget i Syrien. En stor andel av dem som nu flyr
            Syrien är palestinska flyktingar som återigen tvingas på flykt.
            Artikel 11 i FN:s generalförsamlings resolution 194 från 1948
            fastställer att ”de flyktingar som önskar återvända till sina
            hem och bo i fredlig samvaro med sina grannar borde tillåtas göra
            det så snart det är praktiskt möjligt, och kompensation borde
            utbetalas åt dem som väljer att inte återvända samt för förlorad
            eller förstörd egendom”. Israel har dock inte respekterat resolution
            194 och förvägrat de palestinska flyktingarna rätten att återvända.
            Ingen kompensation har heller utbetalats. Fred i Mellanöstern
            förutsätter att frågan om de palestinska flyktingarna förs upp
            på dagordningen och finner en lösning i enlighet med FN:s resolution.
          </p>
          <p xml:id="i-Rk7Ch1CZcrNRaTxx1KeUqW">
            Sverige bör i fortsatta förhandlingar driva att frågan om flyktingarnas
            rätt att återvända ska föras upp på dagordningen och att resolution
            194 ska respekteras. Detta bör riksdagen ställa sig bakom och
            ge regeringen till känna.
          </p>
          <head type="h1" xml:id="i-Ge3MMJR4EFMjhTP1AvUCgS">
            9 Jerusalems status
          </head>
          <p xml:id="i-AetRr7mdPmkqEzqqpSjBXm">
            Frågan om vilken status staden Jerusalem ska ha är central. I
            en framtida självständig palestinsk stat vill palestinierna se
            östra Jerusalem som huvudstad. Detta stöds av FN, som i flertalet
            resolutioner, bl.a. i resolution 478, fastställt att östra Jerusalem
            är ett palestinskt territorium och en del av det ockuperade Västbanken.
            En förutsättning för att ockupationen av östra Jerusalem ska upphöra
            är att de israeliska bosättningar som finns på området avvecklas
            och att inga nya byggs. Israel förband sig år 2003 i färdplanen
            för fred att åta sig detta uppdrag. Detta löfte upprepades också
            vid Annapoliskonferensen 2007 då Israel lovade att uppfylla de
            målsättningar som fastlades fyra år tidigare. Men dessa löften
            har inte följts av praktisk handling. Israel fortsätter att demolera
            palestinska hem och ge godkännande till bygget av nya bosättningar
            i östra Jerusalem. Fred kom­mer inte att vara möjlig utan en lösning
            på frågan om Jerusalems status och utan att Israels ockupation
            av östra Jerusalem hävs.
          </p>
          <p xml:id="i-SqV1veqBnMtUsFhj2LHxvz">
            År 2017 hävdade USA:s president Donald Trump officiellt Jerusalem
            som Israels huvudstad och året därpå flyttade den amerikanska
            ambassaden från Tel Aviv till Jerusalem. Att USA på detta sätt
            agerar i direkt strid mot FN legitimerar den israeliska ockupationen
            och skadar fredsprocessen allvarligt.
          </p>
          <head type="h1" xml:id="i-Kc8HpCMQs4PjTifx5f9jdP">
            10 Gaza
          </head>
          <p xml:id="i-YP4oqySPGtjCdkJpnM62Ct">
            Gazaremsan motsvarar i storlek den svenska ön Orust men har 1,9
            miljoner invånare och räknas till ett av de folktätaste områdena
            i världen. Den 19 september 2007 definierade den israeliska regeringen
            Gazaremsan som ”fientligt territorium” och beslutade att Israel
            har rätt att stänga av el- och bränsletillförseln till Gaza som
            ett svar på palestinska väpnade gruppers raketattacker mot israeliska
            städer. Sjö-, luft- och landvägar till området stängdes helt.
            Beslutet har kritiserats hårt bl.a. av den israeliska människorätts­organisationen
            B’Tselem och Amnesty International, som båda menar att isoleringen
            är en kollektiv bestraffning i strid med folkrätten. Blockaden
            och krigen har fått förödande konsekvenser och Gaza har ända sedan
            blockaden infördes kallats för ”världens största fängelse”. Isoleringen
            har i grunden slagit sönder ekonomin i Gaza och skapat en djup
            humanitär kris. Redan 2012 rapporterade FN att om ingenting sker
            kommer Gaza att vara obeboeligt 2020. Sedan dess har alla socioekonomiska
            faktorer försämrats ytterligare och Unctad konstaterade i sin
            årliga rapport 2018 att förhållandena nu är ännu värre. Palestina
            har den högsta arbetslösheten i världen; enligt statistik från
            UNRWA 2019 saknar över hälften av Gazas befolkning jobb. Bristen
            på rent vatten är akut och omkring 80 procent är i behov av humanitärt
            bistånd. Enligt Palestinian Central Bureau of Statistics 2017
            lever 53 procent av befolkningen på Gazaremsan i fattigdom. Flera
            hjälporganisationer, bl.a. Amnesty, menar att den israeliska blockaden
            dessutom innebär att den humanitära hjälp som erbjuds får betydligt
            svårare att nå de mest behövande. Israels blockad av Gaza är inte
            bara en oacceptabel kollektiv bestraffning, den är också kontraproduktiv
            – inget tyder på att den försvagat Hamas. Sverige måste stå upp
            för folkrätten och kräva att Israels kollektiva bestraffning av
            Gazas befolkning hävs.
          </p>
          <p xml:id="i-QKQrRYtjKkHfLdwWHtf38Q">
            Sverige ska, som enskild stat liksom inom ramen för FN och EU,
            kräva att Gaza­remsans luft-, sjö- och landvägar öppnas. Detta
            bör riksdagen ställa sig bakom och ge regeringen till känna.
          </p>
          <head type="h2" xml:id="i-LpktnKuRUjfSUKNw49q9ux">
            10.1 Efter Israels anfallskrig mot Gaza
          </head>
          <p xml:id="i-XtHhyJ8GA2xCAgZJYftMeb">
            Sommaren 2014 inledde Israel sitt tredje anfallskrig mot Gaza
            på sex år. Enligt FN:s kontor för samordning av humanitära frågor,
            Ocha, dödades över 2 000 palestinier, bland dem fler än 500 barn.
            Drygt 11 000 människor skadades och 100 000 blev hemlösa. FN tillsatte
            samma sommar två utredningar i syfte att klargöra om det under
            anfallskriget mot Gaza 2014 har begåtts krigsförbrytelser och
            i så fall vilka som gjort sig skyldiga och i vilken omfattning.
            Folkrätten reglerar bl.a. hur parter får och inte får agera vid
            väpnande konflikter och under ockupation. Folkrätten ställer tydliga
            krav på Israel såväl som på de palestinska parterna, bl.a. att
            skilja på militära och civila mål. Raketbeskjutningen in i Israel
            måste därför betraktas som ett folkrättsbrott, men ursäktar samtidigt
            på inget sätt Israels svar, som var både oproportionellt och drabbade
            civila palestinier hårt. Samtidigt bär Israel, i egenskap av ockupationsmakt,
            huvud­ansvaret för civilbefolkningens säkerhet på Gazaremsan.
            Det står i dag klart att omfattande och grova brott mot folkrätten
            begåtts under samtliga tre israeliska anfallskrig mot Gaza. Trots
            detta har försvinnande få fall prövats i domstol. Att folkrättsbrotten
            dokumenteras och att de skyldiga, inom den israeliska militärmakten
            såväl som inom den palestinska myndigheten och Hamas, ställs inför
            rätta är väsentligt för försoning och fred. Befolkningen på båda
            sidor väntar otåligt på rättvisa, men än så länge har de inblandade
            parterna varit helt oförmögna att själva genomföra oberoende utredningar
            och ställa de ansvariga till svars. Det är oroande att ingen av
            parterna i konflikten visar någon vilja att följa internationell
            humanitär rätt eller erkänna att man brutit mot den. Om en kultur
            av straffrihet vid folkrättsbrott tillåts etablera sig, är risken
            överhängande att de förbrytelser som begåtts mot civilbefolkningen
            kommer att återupprepas. Det enda sättet att bryta denna spiral
            av straffrihet och orättvisa är att nu använda sig av de verktyg
            som det internationella rättssystemet erbjuder.
          </p>
          <p xml:id="i-WbzWXTgfSt12erGe3AStfN">
            Sverige bör, både som enskilt land och som medlem i FN, agera
            tydligt och kraftfullt för att de israeler såväl som de palestinier
            som gjorde sig skyldiga till krigsförbrytelser under Israels anfallskrig
            mot Gazaremsan ska ställas inför rätta. Detta bör riksdagen ställa
            sig bakom och ge regeringen till känna.
          </p>
          <head type="h2" xml:id="i-pHCEmYEhwxMpLu8TAG9bQ">
            10.2 Ansvaret för återuppbyggnaden av Gaza
          </head>
          <p xml:id="i-2L4uuP5uYPUSJgCSi9wjfi">
            Förutom allt mänskligt lidande i form av död och skador har Israels
            militära angrepp mot Gazaremsan lett till fysiska skador på infrastruktur
            och byggnader för åtskilliga miljarder kronor. Det kommer att
            ta decennier innan Gaza återhämtar sig.
          </p>
          <p xml:id="i-T14rnXQExUoZqKSaYrxmX5">
            Ansvarsfrågan handlar inte bara om krigsförbrytelser enligt folkrätten,
            utan även om ekonomi och om återuppbyggnaden av Gaza. Det är hög
            tid att Israel ekonomiskt ställs till svars för den förstörelse
            som man gång på gång åsamkar Palestina. Den ekonomiska ersättningen
            från Israel för de skador som orsakats som en följd av attackerna
            mot Gaza är långt ifrån tillräcklig och har inte kommit palestinierna
            till del. Exempelvis betalade Israel 10,5 miljoner dollar till
            FN som kompensation för de FN-byggnader som förstördes under anfallskriget
            vintern 2008–2009, men utan att ta på sig ansvar för all den förstörelse
            och skada som den orsakat den palestinska civilbefolkningen. Den
            undersökningskommission som tillsattes av FN efter senaste kriget
            i Gaza, har nekats tillträde till Israel och Gaza och dess arbete
            har kraftigt försvårats av bristande politiskt stöd. Det tillfälliga
            avtalet mellan Israel och den palestinska myndigheten för återuppbyggnad
            av Gaza (The Gaza Reconstruction Mechanism) har kritiserats hårt
            av Oxfam och andra hjälporganisationer för att bl.a. vara opålitligt
            och otillräckligt och snarare bidra till att legitimera blockaden
            än att möta de verkliga behoven. De politiska spänningarna mellan
            den palestinska myndigheten och Hamas samt Israels fortsatta restriktioner
            mot införsel av byggnadsmaterial har förhindrat återuppbyggnadsinsatser.
          </p>
          <p xml:id="i-Sk2eaoRYFwP8Pad3HYHhEA">
            Genom åren har omvärlden gått in med miljardbelopp för att förbättra
            levnads­situationen för Gazaremsans invånare. Det gäller även
            Sverige, som genom åren avsatt hundratals miljoner för att försöka
            göra livssituationen för Gazaborna något mindre omänsklig. Gång
            på gång har många av dessa insatser förstörts genom Israels krigföring
            och gång på gång tvingas världssamfundet att gå in för att finansiera
            återuppbyggnaden av de reningsverk, bostäder, sjukhus etc. som
            Israel bombat. Detta är inte en rimlig ordning. Ansvarsfrågan
            för återuppbyggnaden av Gaza får inte glömmas bort.
          </p>
          <p xml:id="i-XAKobYRm46apB5wnZVpBfK">
            Human Rights Watch och åtskilliga andra aktörer har lyft behoven
            av att Israel ska hållas ansvariga för de biståndsprojekt man
            förstört och att Israel ska krävas på skadestånd. Sverige har
            hittills valt att inte kräva skadestånd för förstörda svenska
            biståndsprojekt. Sverige menar att eftersom man formellt lämnat
            över ägandet av de byggnader etc. som man byggt till palestinierna,
            har inte Sverige några juridiska möjligheter att kräva skadestånd
            av Israel. Vänsterpartiet anser dock att Sverige skulle kunna
            göra mer, t.ex. dokumentera förstört bistånd.
          </p>
          <p xml:id="i-XLvK8xnWqu8LC44gvy7c1D">
            I framtiden är det viktigt att Sverige hittar nya former för
            vårt utvecklingssamarbete på Gazaremsan. Det kan finnas en poäng
            att Sverige behåller ett visst ägande över byggnader och infrastruktur
            för att i framtiden kunna ha en tydlig juridisk grund för att
            kräva skadestånd i händelse av att Israel igen skulle beskjuta
            svenska biståndsprojekt. Detta får dock inte inverka på mottagarpartens
            handlingsfrihet eller möjlighet till statsbyggande.
          </p>
          <p xml:id="i-7du1vhfYvQfgrpTxzyg41x">
            Regeringen har tidigare hänvisat till att EU för dialog med Israel
            om att kunna genomföra givarfinansierade projekt i område C. Det
            har dock visat sig otillräckligt. Sverige bör vara pådrivande
            i arbetet med att utforma en gemensam hållning inom EU och FN
            gentemot Israels sabotage av humanitära insatser. Detta bör riksdagen
            ställa sig bakom och ge regeringen till känna.
          </p>
          <p xml:id="i-QjAnRT7VwjC3aU3jCLte2C">
            Det går inte att frångå att den centrala frågan är att Israel
            måste börja hållas ansvarigt för sin blockad av Gazaremsan och
            sina upprepade anfall mot Gaza. Dagens ordning där världssamfundet
            ska finansiera återuppbyggnaden av det som Israel bombat sönder
            är inte hållbar.
          </p>
          <p xml:id="i-7qyAxApxU4etPPT6hyTt55">
            Sverige bör inom ramen för EU och FN verka för att Israel ska
            hållas ekonomiskt ansvarigt för den omfattande förstörelsen under
            landets anfallskrig mot Gazaremsan. Detta bör riksdagen ställa
            sig bakom och ge regeringen till känna.
          </p>
          <head type="h2" xml:id="i-F2QAbMqYe75zyC87nXQShD">
            10.3 The Great March of Return
          </head>
          <p xml:id="i-MEFB6uxnQxSV88e6BaKEVe">
            Sedan mars 2018 har tusentals palestinier varje vecka deltagit
            i stora demonstrationer nära gränsen mellan Gaza och Israel. Demonstranterna
            kräver bl.a. rätten för palestinska flyktingar att få återvända
            och kallas därför den stora återvändandemarschen eller the Great
            March of Return. Den absoluta majoriteten har varit fredliga demonstranter,
            även om vissa fall av stenkastning, molotovcocktails och ballonger
            med brinnande föremål har förekommit. Israel har svarat med oproportionerligt
            våld. Enligt siffror från Ocha i mars 2019 hade 195 palestinier,
            varav 41 barn, dödats av israelisk militär i direkt anslutning
            till demonstrationerna. Nästan 29 000 människor har skadats, varav
            7 000 av skarp ammunition. Människorättsorganisationer som Amnesty
            har rapporterat om att många skador mot bl.a. knän tyder på att
            israeliska prickskyttar skjutit i syfte att medvetet orsaka livslånga
            men, trots att offren inte utgjort något hot. Den stora mängden
            sårade har gjort att Gazas redan hårt ansatta sjukvårdssystem
            har kollapsat. Israels våld och försök att stoppa protesterna
            är ett brott mot internationella konven­tioner om mötes- och yttrandefrihet.
            Trots att en oberoende undersökningskommission utsedd av FN:s
            råd för mänskliga rättigheter konstaterat att det sannolikt begåtts
            brott mot internationell rätt har Israel avfärdat det hela och
            vägrat gå vidare med frågan.
          </p>
          <p xml:id="i-Er5x9MNktvBzcD7UTqeFjP">
            Sverige bör, både som enskilt land och som medlem i FN, agera
            för att de israeler såväl som de palestinier som gjort sig skyldiga
            till brott mot internationell rätt i anslutning till the Great
            March of Return ska ställas inför rätta. Detta bör riksdagen ställa
            sig bakom och ge regeringen till känna.
          </p>
          <head type="h2" xml:id="i-Lne7ztz6RipXK4dQuJxBfj">
            10.4 Ship to Gaza
          </head>
          <p xml:id="i-BpwRd3LL7ucG9hMSmVmZAa">
            I maj 2010 seglade ett antal civila lastfartyg mot Gazaremsan,
            konvojen Ship to Gaza. I lasten fanns förnödenheter som cement
            och mediciner. Syftet var, förutom att bistå Gazaborna med nödvändiga
            råvaror och utrustning, att synliggöra det orimliga och olagliga
            med den israeliska blockaden av Gaza. Tyvärr kom inte flottan
            fram till sin destination. Med hjälp av stridsfartyg och helikoptrar
            bordade den israeliska armén flera av skeppen på internationellt
            vatten. Det mest blodiga anfallet skedde mot det turkiskregistrerade
            skeppet Mavi Marmara där den israeliska arméns brutalitet ledde
            till att nio passagerare miste livet samt att ett dussintal skadades.
            Under försommaren 2011 försökte man genomföra en andra seglats
            med Ship to Gaza. Denna gång kunde båtarna inte ens lämna hamnen.
            Några av skeppen utsattes för sabotage och de övriga förvägrades
            rätten att lämna den grekiska hamnen där de låg förtöjda. 2012
            seglade man ännu en gång men blev bordade av israelisk militär
            på internationellt vatten. Sommaren 2015 gjordes ett fjärde försök
            att nå Gazaremsan. Även denna gång avbröts försöket av israelisk
            militär. Fartyget Marianne af Göteborg bordades på internationellt
            vatten och delar av besättningen fördes bort för förhör. Våren
            2014 togs ett annat initiativ inne på Gazaremsan. I Gazas hamn
            byggdes ett fartyg med syftet att bryta Israels blockad mot Gaza
            genom att segla ut från Gaza och föra ut exportvaror. Men innan
            Gazas Ark kunde segla, utsattes fartyget för ett sprängattentat
            inne i Gazas hamn. Israels agerande mot samtliga av Ship to Gazas
            försök att nå Gazaremsan med förnödenheter är oförsvarbart. Genom
            bordningen av fartygen i Ship to Gazas konvojer har Israel brutit
            mot flera av folkrättens bestämmelser.
          </p>
          <p xml:id="i-8Mrjn7GM4oHBMRfv1uUyuA">
            Sverige bör kräva att de skyldiga, både de som gett order om
            bordningarna av Ship to Gaza och de som utfört dem, ställs inför
            rätta för brott mot folkrätten. Detta bör riksdagen ställa sig
            bakom och ge regeringen till känna.
          </p>
          <p xml:id="i-KRvqP8kgPwZiveu7srh68v">
            Sverige bör kräva att en oberoende utredning av sabotagen mot
            Ship to Gaza och mot Gazas Ark genomförs. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-Rj3km6b1gu7ZNDkpQbbFo1">
            11 En repressiv utveckling
          </head>
          <p xml:id="i-8tKXQ3xuN5giV6vbskrZ7H">
            De senaste åren har Israel tagit tydliga steg i en ultranationalistisk
            riktning. Det märks tydligast i den nya lag från 2018 som slog
            fast att Israel är en judisk stat och att enbart judar har rätt
            till självbestämmande i Israel. Samtidigt nedgraderades arabiskans
            status som språk och det nationella värdet av israeliska bosättningar
            lyftes fram. Lagen har mött stor kritik för att göra araber och
            andra minoriteter i Israel till andra klassens medborgare.
          </p>
          <head type="h2" xml:id="i-K3mjdx5sxGm3CqnBUZoYG1">
            11.1 Ett minskande demokratiskt utrymme
          </head>
          <p xml:id="i-3aDN1bqsGP9gtiRNVpwz7k">
            Människorättsorganisationer i Israel har under senare år vittnat
            om ett krympande demokratiskt utrymme. Både enskilda aktivister
            och etablerade organisationer har märkt av repressiv lagstiftning
            och trakasserier från israeliska myndigheter. Flera etablerade
            organisationer som Breaking the Silence, B’tselem och Amnesty
            vittnar om hur de utsatts för en smutskastningskampanj från statligt
            håll i syfte att underminera organisationerna.
          </p>
          <p xml:id="i-SMzgWdgpSxefg1n4J4BDGM">
            Ett exempel är den lag från 2016 som tvingar organisationer med
            större bidrag från utlandet att registrera sig som utländska agenter
            och därmed redovisa sin finansiering i alla offentliga sammanhang.
            Lagen har kritiserats hårt, både från EU-kommissionen och organisationer
            i och utanför Israel för att syfta till att tysta kritik då den
            är utformad på ett sätt som slår mot vänsteranknutna organisationer
            medan den ultranationalistiska bosättarrörelsen undantas. Andra
            exempel är hur människorättsarbetare inklusive FN-personal som
            dokumenterar Israels överträdelser nekas tillträde till Palestina.
            Sedan en tid tillbaka är det även möjligt att neka någon som stöder
            eller arbetar för en organisation som stödjer en bojkott eller
            desinvestering av israeliska varors tillträde till både Israel
            och Palestina. Amnesty har också rapporterat om ett minskat demokratiskt
            utrymme för palestinska parlamentsledamöter i Knesset.
          </p>
          <p xml:id="i-6KNdepWZYb7bcZ9MpmdsyM">
            Rätten för civilsamhället att verka fritt och självständigt är
            stark och har stöd i flera artiklar i FN:s allmänna förklaring
            om mänskliga rättigheter. Yttrande- och organisationsfrihet är
            centrala delar av ett demokratiskt samhälle. Stater är dessutom
            skyldiga att aktivt försvara och främja mänskliga rättigheter
            när de hotas eller kränks, oavsett om det är av individer, extremistgrupper,
            privata företag, auktoritära religiösa ledare, andra civilsamhällesaktörer
            eller myndigheter.
          </p>
          <p xml:id="i-SyZi3SxH8dJELs1KrgxY15">
            Israel måste garantera organisationers rätt att verka fritt och
            på lika villkor. Sverige ska vara ett land som tar strid för yttrande-
            och organisationsfrihet oavsett var i världen det gäller. Ett
            sådant uppdrag blir särskilt viktigt i kontakt med länder som
            Israel som tydligt bryter mot mänskliga rättigheter och internationell
            rätt.
          </p>
          <p xml:id="i-Xt3QzeDk82vUEseHpKZRmH">
            Sverige bör som enskilt land såväl som inom EU och FN verka för
            att värna det demokratiska utrymmet och civilsamhällets roll i
            Israel. Detta bör riksdagen ställa sig bakom och ge regeringen
            till känna.
          </p>
          <p xml:id="i-GxEwLJ111jP37iQK9Yk8Gb">
            I motionen Demokratins krympande utrymme (2018/19:723) lyfter
            vi en rad krav för att stärka civilsamhället världen över.
          </p>
          <head type="h1" xml:id="i-XiBgoxnCxpUw2UU5EGx4K9">
            12 Den palestinska myndighetens roll och ansvar
          </head>
          <p xml:id="i-SfzZgdEMhSkZYNuZc7oTHm">
            Israels ockupation slår sönder Palestina och förhindrar statsbyggande.
            Möjligheterna för den palestinska myndigheten att agera är begränsade
            och hämmas av så väl inskränkt rörelsefrihet som begränsad jurisdiktion
            och andra svårigheter.
          </p>
          <p xml:id="i-JUvUcy4nesR7Ycv4AEa2j5">
            I enlighet med Osloavtalet har den palestinska myndigheten en
            starkt begränsad kontroll över landet. I område A råder självstyre
            och i område B har man bara administrativ kontroll. Tillsammans
            utgör de enbart 38 procent av Västbanken. Resterande mark ligger
            i område C där Israel har full kontroll. Även om en majoritet
            av Västbankens palestinier bor i område A och B är det svårt att
            agera enhetligt. På Gazaremsan styr Hamas och i östra Jerusalem
            saknas palestinsk politisk representation. Att Västbanken, Gaza
            och östra Jerusalem styrs av olika aktörer, på olika sätt och
            med olika lagar bidrar till oenighet, splittring och svårigheter
            att bygga en fungerande och självständig stat.
          </p>
          <head type="h1" xml:id="i-9ud1CahmwV9rLFJ8RwN1NS">
            13 Behovet av val och demokratiska rättigheter
          </head>
          <p xml:id="i-9pkgBGZHCrACukXfaYb8Ab">
            Det är över ett decennium sedan fria och demokratiska val till
            presidentposten och parlamentet hölls i Palestina. Mandatet för
            de nu styrande har löpt ut och parlamentet sammanträder inte.
            Istället stiftas lagar genom presidentdekret. Samtidigt vittnar
            aktivister, journalister och företrädare för civilsamhället om
            ett krympande demokratiskt utrymme. Godtyckliga gripanden, tortyr
            och annan omänsklig behandling förekommer och mötes-, press- och
            yttrandefriheten är begränsad samtidigt som korruptionen är utbredd.
            Enligt Human Rights Watch så väl som Amnesty International har
            både den Fatahledda palestinska myndigheten och Hamas gjort sig
            skyldiga till allvarliga övergrepp på meningsmotståndare. I rapporten
            Two Authorities, One Way, Zero Dissent från 2018 visar Human Rights
            Watch bl.a. hur de båda parterna rutinmässigt arresterar oppositionella
            som deltagit i fredliga protester och oberoende journalister i
            syfte att tysta dem. Frihetsberövande så väl som hot och tortyr
            förekommer.
          </p>
          <p xml:id="i-LQ6hzsxM3wwfp5g9wdzfuD">
            Enligt palestinsk lag har kvinnor och män samma rättigheter.
            Men trots att t.ex. unga kvinnor utbildar sig i högre utsträckning
            än män så är bara var femte kvinna aktiv på arbetsmarknaden. Dessutom
            förekommer lagstiftning som underminerar kvinnors rättigheter
            bl.a. vad gäller frågor som rör äktenskap och arv. FN:s befolkningsfond
            uppskattar att omkring fem procent av alla palestinska gifta kvinnor
            i åldern 15–49 gifte sig innan de fyllt 15. Under en ockupation
            är förutsättningarna att utmana traditionella värderingar särskilt
            svåra. Det friskriver dock inte den palestinska myndigheten från
            ansvar. Tvärt om krävs ansträngningar från den palestinska myndigheten
            för att se till att hela befolkningens rättigheter möts, oavsett
            kön.
          </p>
          <p xml:id="i-F2MU1pUzknRZZmLujUmCy4">
            2014 slöts ett avtal mellan Hamas och Fatah om att tillsammans
            tillsätta en teknokratregering och utlysa val inom ett halvår.
            Avtalet fullföljdes aldrig och ett domstolsbeslut från den 12
            december 2018 ledde till att det i början av 2019 utropades en
            ny palestinsk regering. Av beslutet följer också att ett parlamentsval
            skulle hållits inom sex månader, vilket aldrig skedde. Behovet
            av en statsledning som kan agera med mandat utifrån nationella,
            fria och demokratiska val är stort. Än så länge tycks dock en
            rad hinder av framför allt politisk karaktär stå i vägen.
          </p>
          <p xml:id="i-7ELPj5boy4PSNW3VTcYxrk">
            Sverige bör vara drivande för att FN ska understödja alla försök
            till nationella, fria och demokratiska val till parlament så väl
            som president i Palestina. Detta bör riksdagen ställa sig bakom
            och ge regeringen till känna.
          </p>
          <head type="h2" xml:id="i-Tmizx4eoT4Bvt4mnGXTurf">
            13.1 Vikten av palestinsk enighet
          </head>
          <p xml:id="i-CG7mTbUCqRSGgcWmQyZoTC">
            Uppdelningen av Palestina, geografiskt så väl som politiskt,
            är ett hinder för en stark och självständig stat. Relationen mellan
            Fatah och Hamas är mycket dålig och missnöjet är stort parterna
            emellan. Palestinsk enighet och försoning mellan Hamas och Fatah
            är dock nödvändig för att få till stånd fria och demokratiska
            val i hela landet liksom fredsförhandlingar med Israel och i slutändan
            uppnå en tvåstatslösning. EU:s linje att inte föra samtal med
            alla palestinska parter har visat sig kontraproduktiv. Hamas är
            tveklöst en organisation som begått både grova folkrättsbrott
            genom beskjutningen av Israel och attacker mot civila israeliska
            mål. Organisationen begår samtidigt omfattande och grova övergrepp
            mot de mänskliga rättigheterna på Gazaremsan. Utrymmet för fri
            media, självständiga fackföreningar, oberoende föreningar och
            politiska partier som inte understödjer Hamas är obefintligt på
            Gazaremsan. Kvinnoaktivister, människorättsförsvarare och oppositionella
            kan inte verka under Hamas styre. Det är förkastligt att Hamas
            vägrar erkänna staten Israels rätt att existera och sprider antisemitism.
            Men Hamas är en central aktör och det är mycket svårt att se att
            en framtida freds- och försoningsprocess skulle kunna vara framgångsrik
            om inte Hamas på något sätt inkluderas. Dess politiska gren vann
            de facto de senaste palestinska parlamentsvalen och även om legitimiteten
            för valresultaten med tiden har spelat ut sin roll går det inte
            att bortse från Hamas starka inflytande.
          </p>
          <p xml:id="i-SxVd1u45TpSHzck1RUvJND">
            Upprepade försök till försoning mellan Hamas och Fatah har hittills
            misslyckats liksom löften om nationella val. Nu tycks den senaste
            ansatsen till ett närmande mellan Hamas och Fatah ha nått vägs
            ände. Godtyckliga arresteringar av anhängare av varandras organisationer
            förekommer och den palestinska myndigheten har pålagt straffåtgärder
            mot Gaza i form av t.ex. minskade subventioner för el och vatten
            och stora lönesänkningar för tjänstemän. Konsekvenserna för en
            redan hårt ansatt befolkning är mycket påtagliga. Vänsterpartiet
            beklagar djupt denna schism och anser att Sverige fortsatt bör
            verka för dialog och försoning mellan de olika palestinska parterna.
          </p>
          <p xml:id="i-6j3JqbpHaLCnMpdCSQ6Ehk">
            Sverige bör ha kontakter med samtliga parter, främja samtal mellan
            parterna, understödja försöken till inompalestinsk försoning och
            inom EU och FN verka för att både Hamas och Fatah inkluderas i
            framtida fredsförhandlingar. Detta bör riksdagen ställa sig bakom
            och ge regeringen till känna.
          </p>
          <head type="h1" xml:id="i-6PBimYpkZZHPhdC4p9zEWm">
            14 Handel
          </head>
          <p xml:id="i-SxmjbWguVmts6Fo63FpGWY">
            Palestinas ekonomi måste få hjälp att ställas om från ett högt
            beroende av bistånd till handel. Palestina har i dag inte makt
            över sin egen ekonomiska utveckling på grund av ockupationen.
            Den behöver upphöra för att palestinsk tillväxt ska bli möjlig.
            Exempelvis försvåras Systembolagets import av palestinsk öl på
            grund av leveransproblem till följd av Israels vägspärrar på Västbanken.
            EU:s handel med bosättningarna är därför ett hinder för positiv
            utveckling.
          </p>
          <p xml:id="i-QvXx2NKmyrzRAK1Fv2Hoft">
            Regeringen bör återkomma med en plan för att underlätta handeln
            mellan Sverige och Palestina. Detta bör riksdagen ställa sig bakom
            och ge regeringen till känna.
          </p>
          <head type="h2" xml:id="i-M4qAhH2i1Vx3FLo5ybNU76">
            14.1 EU:s associationsavtal med Israel
          </head>
          <p xml:id="i-8wcw6BWAnYohpUJFNhcaTR">
            Israels ockupation av Palestina hade inte varit möjlig utan EU:s
            förmånliga handelsavtal med Israel eller utan USA:s militära bistånd
            till landet. Att Europeiska unionen år efter år ”betonar vikten
            av att gränserna till Gaza öppnas” och riktar kritik mot delar
            av Israels politik förändrar tyvärr inte situationen för palestinierna.
            Israel har kunnat ignorera EU:s kritik utan att det fått några
            konsekvenser. En förutsättning för att Sveriges och EU:s uttalanden
            ska göra skillnad är att man också är beredd att sätta tyngd bakom
            sitt budskap.
          </p>
          <p xml:id="i-N2JM1HWjX5fKst9K8Gsjni">
            Samarbetet mellan EU och Israel är omfattande och ger EU en möjlighet
            att sätta press mot Israel att respektera folkrätten. Associeringsavtalet
            mellan EU och Israel är t.ex. villkorat med respekt för de mänskliga
            rättigheterna. EU:s associationsavtal med Israel innefattar förmånliga
            handelsavtal som ger det israeliska näringslivet stora ekonomiska
            fördelar. På så vis bidrar EU till att stärka den ekonomiska basen
            för ockupationspolitiken.
          </p>
          <p xml:id="i-Bu8EMwApDdc3kkVzYiJi6m">
            Sverige bör motsätta sig att EU fördjupar sitt samarbete med
            Israel på något område och suspendera det nuvarande associeringsavtalet
            så länge Israel inte avvecklar bosättningarna och vägspärrarna
            på ockuperat område, avbryter blockaden av Gaza och upphör med
            byggandet av muren på Västbanken. Detta bör riksdagen ställa sig
            bakom och ge regeringen till känna.
          </p>
          <head type="h2" xml:id="i-9CeyETEQWrCUSApuC6YK6D">
            14.2 Handel med krigsmateriel
          </head>
          <p xml:id="i-Y1Bu6ckLxEYTawhwjALdyz">
            Sverige och det internationella samfundet har stora möjligheter
            att agera mot Israels ockupation av Palestina. Att strypa vapentillförseln
            är ett effektivt verktyg för att sätta press på alla parter. I
            dag förekommer ingen vapenexport från EU till de palestinska parterna,
            men flera EU-medlemmar exporterar vapen till Israel. All vapenexport
            från EU-länderna till Israel måste upphöra.
          </p>
          <p xml:id="i-EJUmvq4uU8EmJoBQbYjcbn">
            Sverige bör ta initiativ till ett vapenembargo inom EU. Detta
            bör riksdagen ställa sig bakom och ge regeringen till känna.
          </p>
          <p xml:id="i-RSUmXe3PpzyjWcAeX8z5tx">
            Sverige kan självt agera och avbryta vårt omfattande militära
            samarbete med Israel. Det innebär bl.a. att vi omedelbart kallar
            hem den militärattaché som är stationerad vid den svenska ambassaden
            i Tel Aviv. Det omfattande besöksutbyte som pågått mellan det
            svenska försvaret och den israeliska armén ska avbrytas och det
            svenska försvarets import av krigsmateriel från Israel ska upphöra.
            Vi har dessutom låtit Israel testa förarlösa flygplan i Sverige
            – plan som sedan använts av Israel i kriget i Gaza.
          </p>
          <p xml:id="i-YLNvRR1H4JpHYX3Vb98n2r">
            Sverige bör stoppa all vapenhandel, kalla hem militärattachén
            från Tel Aviv och avbryta allt militärt samarbete med Israel.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-JemRL5j6bK4jLEtkcDDGY2">
            14.3 Avbryt innovationssamarbetet med Israel
          </head>
          <p xml:id="i-3jj7vHqusB5nqR415YnvFT">
            Efter att ha fått i uppdrag från regeringen att etablera en innovationsscout
            i Israel öppnade den statliga innovationsmyndigheten Vinnova ett
            kontor i Israel 2018. Myndigheten pekar ut landet som ”ett av
            världens mest intressanta länder vad gäller forskning och innovation”.
            Man har också bl.a. ordnat en pitchtävling för startups tillsammans
            med Israels ambassad i Sverige.
          </p>
          <p xml:id="i-5zm1VjeB7t1UD2stqkRf1Z">
            Att Israel utan vidare pekas ut som ett intressant land för affärssamarbeten
            inom innovationer är anmärkningsvärt. Vänsterpartiet ställer sig
            starkt kritiskt till att en svensk myndighet får i uppdrag att
            på detta sätt arbeta med en ockupationsstat. Israel bryter återkommande
            mot de mänskliga rättigheterna och ockupationen av Palestina är
            brutal och olaglig och strider mot internationella överenskommelser.
          </p>
          <p xml:id="i-9bf9onqr8epCHzAtd8Q1hz">
            Omvärlden måste tydligt markera att Israels brott mot mänskliga
            rättigheter inte accepteras – inte inleda samarbeten som i praktiken
            legitimerar ockupationsmaktens agerande.
          </p>
          <p xml:id="i-CUQ8EqeHcF56NucNdKV66T">
            Regeringen bör i nästkommande regleringsbrev för Vinnova uppdra
            åt myndigheten att avbryta det pågående innovationssamarbetet
            med Israel och stänga kontoret i Tel Aviv. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-HFJQPRWxNYhFKuy47bJPoD">
            15 Bistånd
          </head>
          <p xml:id="i-CcJxoE1Y26nqNWPReSvmUs">
            Sidas bistånd till Palestina under 2018 uppgick till 503 miljoner
            kronor, varav den största andelen gick till akut stöd. Sverige
            är en viktig aktör, både vad gäller utvecklingssamarbete och humanitärt
            stöd. Det är ett arbete som behöver fortsätta och utvecklas i
            linje med Agenda 2030. Den israeliska ockupationen slår hårt mot
            hela det palestinska samhället, men redan utsatta grupper drabbas
            extra hårt. Det gäller t.ex. hbtq-personer och människor med funktionsnedsättning.
            När möjligheterna till organisering kringskärs blir det än svårare
            att gå samma och kräva sina rättigheter. Ett sådant perspektiv
            blir särskilt viktigt i den svenska biståndspolitiken. Läs mer
            om Vänsterpartiets bistånds- och utvecklingspolitik i riksdagsmotionen
            En svensk utvecklingspolitik för rättvisa, jämställdhet och hållbar
            utveckling (2018/19:757).
          </p>
          <p xml:id="i-4xvhuYK3BohQtpi2VY8Sy9">
            FN:s hjälporganisation för palestinska flyktingar, UNRWA, gör
            ett viktigt arbete för ca fem miljoner palestinska flyktingar
            i Palestina, Jordanien, Libanon och Syrien. Bl.a. driver man över
            700 skolor och 140 vårdinrättningar, erbjuder mikrolån och distribuerar
            förnödenheter. Efter att länge ha varit en av de största bidragsgivarna
            till UNRWA beslutade USA 2018 om att först radikalt minska och
            sedan strypa biståndet helt från och med 2019. Beslutet är ett
            stort bakslag mot organisationen som redan sedan länge befinner
            sig i ett svårt ekonomiskt läge. Trots finansiella tillskott från
            andra håll har organisationen tvingats krympa sin verksamhet och
            fokus ligger nu på de allra mest utsatta flyktingarna. UNRWA har
            under året haft svårt att genomföra sin mest basala nödverksamhet
            i form av matdistribution till en miljon palestinska flyktingar.
            Sverige har som en av de största biståndsgivarna en viktig roll
            att fylla för att trygga stödet.
          </p>
          <p xml:id="i-2UdKQHXPJ9QzuQigZW5th4">
            Sverige bör arbeta i EU och FN för att det långsiktiga finansiella
            stödet till UNRWA ska säkras. Detta bör riksdagen ställa sig bakom
            och ge regeringen till känna.
          </p>
          <p xml:id="i-JrWsL6TCoTQaYMML3Z8oqa">
            Sverige bör även i kontakter med USA arbeta för att man återupptar
            sitt bistånd till UNRWA i samma storleksordning som tidigare.
            Detta bör riksdagen ställa sig bakom och ge regeringen till känna.
          </p>
          <p xml:id="i-Hav8ynMf81yVYPwmcyzFLq">
            Allvarliga uppgifter om att ledningen inom UNRWA ägnat sig åt
            maktmissbruk, diskriminering och att tysta kritik har fått flera
            länder att frysa sina utbetalningar till organisationen. Att använda
            sig av FN-systemet för korruption och egen vinning är oacceptabelt
            och när sådant avslöjas är det viktig att de ansvariga ställs
            tills svars. En oberoende utredning pågår och FN måste arbeta
            aktivt för att säkerställa att någonting liknande inte kan ske
            igen. Den humanitära situationen för de palestinska flyktingarna
            är fortsatt svår och att som vissa länder frysa utbetalningarna
            till UNRWA är därmed olyckligt. Behovet av utbildning, mödravård
            och matransoner är fortfarande intakt. Det är maktmissbruket som
            ska stoppas, inte biståndet.
          </p>
          <p xml:id="i-X62hxTUmuecHT8NabZKkHE">
            Sverige ska vara drivande inom FN mot korruption och maktmissbruk.
            Detta bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-4DVLK76pkE4xMRxnkut5Bj">
              Håkan Svenneling (V)
            </item>
            <item xml:id="i-JggNtW15JEek5dX61qwin6">
              Lorena Delgado Varas (V)
            </item>
            <item xml:id="i-Ay8iwrK6EXuaWggK5PRCq2">
              Hanna Gunnarsson (V)
            </item>
            <item xml:id="i-7Mx4XDyiJwXVYbgqH7AJsU">
              Jens Holm (V)
            </item>
            <item xml:id="i-Ls44j5xsx11oh2WttRkan8">
              Lotta Johnsson Fornarve (V)
            </item>
            <item xml:id="i-d5zNVWxgg27VZ7AHnShZA">
              Birger Lahti (V)
            </item>
            <item xml:id="i-HdaLJttube59VHmcVf7HmM">
              Yasmine Posio (V)
            </item>
            <item xml:id="i-8G25hsZVMRTVS1ANpLkhBi">
              Elin Segerlind (V)
            </item>
            <item xml:id="i-5HpyvzYsrVFSy5Q6F9GGgS">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
