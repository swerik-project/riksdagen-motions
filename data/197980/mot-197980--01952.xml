<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01952">
  <teiHeader>
    <fileDesc>
      <titleStmt>
        <title>med anledning av proposition 1979/80:117 om vissa anslagsfrågor  m. m. rörande försvaret</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1979/80:117 om vissa anslagsfrågor  m. m. rörande försvaret</title>
          <idno type="rdwebb">G3021952</idno>
          <rs type="number">1952</rs>
          <ref type="dokument_url_text">http://data.riksdagen.se/dokument/G3021952/text</ref>
          <ref type="dokument_url_html">http://data.riksdagen.se/dokument/G3021952</ref>
          <ref type="dokumentstatus_url_xml">http://data.riksdagen.se/dokumentstatus/G3021952</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FAcAmG5JBmPfnL9rgboWHC" type="signed"/>
        <correspContext corresp="i-FAcAmG5JBmPfnL9rgboWHC">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1952/mot_197980__1952-001.pdf"/>
      <fw xml:id="i-HyKsYWM3oh8TmqG53QhGUe">
        Motion 1979/80:1952
      </fw>
      <div xml:id="i-FX9MjDy8gLX8gNQfqxz3dY" type="motHeader">
        <div xml:id="i-UezWgjHYRNAVqMZz7zXKgu" type="motTitle"/>
        <div xml:id="i-MF3aLJVdQ6YenD4myMCWgB" type="motSubmissionInfo"/>
      </div>
      <div xml:id="i-G4DPKBLUKjn4C14LFkMMbh" type="motBody">
        <div xml:id="i-P3pmJyaNfFQ9JDaPsHWMa9">
          <p xml:id="i-QKgtZu79jEL5jbQwJWsFAU">
            av Lars Werner m. fl.
          </p>
          <p xml:id="i-Ps97xtMCwyE5Fsw8vujWj1">
            med anledning av proposition 1979/80:117 om vissa anslagsfrågor
            m. m. rörande försvaret
          </p>
          <p xml:id="i-5xrQJ1tCtgpKjdGMAvSEYj">
            Allmänt
          </p>
          <p xml:id="i-ALV4BBeMaMm7GjEYRAB7VJ">
            Sverige är i ekonomisk kris. Statens finanser visar stort underskott.
            Den borgerliga regeringen tror sig kunna bemästra detta genom
            att inom alla områden genomföra hårdhänta nedskärningar, prutningar
            och inskränkning- ar. Kommunerna pressas hårt genom minskade statliga
            bidrag. De tvingas att ålägga sina förvaltningar hårda restriktioner
            som drabbar social service som barnomsorg, skolmåltider, sjuk-
            och åldringsvård m. m. Viktiga investering- ar inom t. ex. kommunernas
            byggnads-, energi- och trafiksektorer kan inte genomföras. Även
            statliga myndigheter måste snåla och skjuta angelägna uppgifter
            på framtiden av brist på pengar. I detta ekonomiska läge lägger
            den borgerliga regeringen fram en proposition om anslag till det
            militära försvarets materielanskaffning samt forskning och utveckling
            som garanterar en fortsatt hög kostnadsnivå inom detta område.
            Inget annat område i samhället har behandlats så gynnsamt i årets
            budgetförslag som det militära försvaret. Vpk har i samband med
            budgetpropositionen föreslagit att de automatiska uppräkningarna
            av militäranslagen efter nettoprisindex skall avskaffas. Det är
            inte rimligt att den militära sektorn skall få sina anslag fastställda
            inom vissa ramar för fem år i taget och dessa ramar sedan automatiskt
            skall räknas upp efter index. Inget annat departement har så gynnsamma
            villkor för sin verksamhet. Rent ekonomiskt har Sverige inte råd
            att längre tillämpa ett sådant anslagssystem för den militära
            sektorn.
          </p>
          <p xml:id="i-PDNa2pBVyYRzmkzdayjasM">
            Det sårbara samhället
          </p>
          <p xml:id="i-NQrWGGCvTvpyr2TB1RFq1K">
            En annan fråga är vilken effekt och nytta Sverige som nation
            får ut av alla de miljarder som regeringen fortfarande är villig
            att lägga ut på det militära försvaret. Många röster i den försvars-
            och säkerhetspolitiska debatten under de senaste åren har talat
            för en annan ordning. Begrepp som ”det sårbara samhället”, ”icke-militär
            krigföring” och ”övergripande samhällsskydd” har fått allt större
            aktualitet och realitet. Sverige håller långsamt på att förlora
            sin självständighet på många områden genom handelspolitiska och
            ekonomiska bindningar. Den förlorade självständigheten återvinns
            inte genom ökade satsningar inom det militära området utan genom
            en annan politik för samhället som helhet. Det är motiverat att
            påstå att stora delar av de resurser
          </p>
          <pb facs="riksdagen-motions-pdf/data/197980/mot_197980__1952/mot_197980__1952-002.pdf"/>
          <fw xml:id="i-LzChYeqcapLcy7VYF3tYsS">
            Mot. 1979/80:1952 10
          </fw>
          <p xml:id="i-TP7jaXGp3KoSkkedCX6ncT">
            som i åratal satsats på det militära området för det första har
            varit helt onödiga och för det andra har förlorat mycket av sin
            effekt även när de varit vettiga på grund av att samhället fått
            utvecklas på det sätt som skett. Ett slående exempel på detta
            är energiförsörjningens uppbyggnad. Det är inte nog med att Sverige
            helt planlöst dragits in i ett jättelikt utlandsberoende när det
            gäller oljan utan att någon diskussion har förts om effekterna.
            Intressenter inom kraftproduktionsindustrin och partier, organisationer
            och grupper, som av olika anledningar stöder dem, har också bundit
            nationen till ett beroende av kärnkraft som allvarligt undergräver
            de ansträngningar som gjorts och görs för att bygga upp ett effektivt,
            nationellt försvar. Utbyggna- den av kärnkraften och lokaliseringen
            av den har skett i direkt strid mot de synpunkter som under många
            år framförts av den svenska försvarsledning- en. Kronan på verket
            är placeringen av kärnkraftsreaktorerna i Forsmark. I detta område,
            Roslagen, har under decennier miljarder och åter miljarder av
            militäranslagen satsats i olika försvarsanläggningar. Mitt i detta
            område, tvärtemot remissyttranden av ÖB och andra ansvariga, placeras
            ett kärnkraftverk, som det inte finns några möjligheter att skydda.
            Det utgör en direkt belastning och ett hot för dem som skall svara
            för militära operationer i området. På liknande sätt förhåller
            det sig med de andra svenska kärnkraftverken. Men den borgerliga
            regeringen diskuterar ökade anslag till flyg- och pansarförband
            som om det skulle vara avgörande för den svenska säkerheten.
          </p>
          <p xml:id="i-UBAWcsnsCtDckZLahcTiKx">
            De militära avvägningsprogrammens inriktning
          </p>
          <p xml:id="i-CjbMKoHR3TGz3UPhbMxTjK">
            Koncentrationen och prioriteringen av stora enheter och satsning
            på teknologi karakteriserar det föreliggande regeringsförslaget.
            Brigaderna, även pansar, skall gå i första hand. Pansarförband
            skall bibehållas på Gotland. Det innebär att en stor, klumpig
            och dyrbar organisation skall bevaras, att defensiva och effektiva
            nya vapen och vapenbärare kommer i bakgrunden och att den nödvändiga
            omorganisationen och omtänkandet i svenska försvaret skjuts ytterligare
            på framtiden. Minröjningsförband inom marinen som kan bli viktiga
            också i ett inte direkt krigstillstånd skall bantas ned. Det mest
            anmärkningsvärda i propositionen är den nya satsning på ett fortsatt,
            dyrbart flygvapen som aviseras. Det verkar inte som om man skulle
            ha lärt någonting av de dyrköpta erfarenheterna av Viggenäventyret.
            Efter mycket utredande och många bortkastade miljoner på skilda
            dödfödda projekt står nu regeringen i begrepp att dra ut Viggenprogrammet
            över 1990-talet och sedan satsa på det nya projektet, JAS. Detta
            system skall tas fram i nära samarbete med andra västeuropeiska
            stater. Frankrike, Västtyskland, Storbritannien och Italien nämns
            i sammanhanget. Även USA är naturligtvis med i diskussionen. Vilken
            nationell handlingsfrihet för
          </p>
          <pb facs="riksdagen-motions-pdf/data/197980/mot_197980__1952/mot_197980__1952-003.pdf"/>
          <fw xml:id="i-STVPAcehVvHkj98HDY9FAJ">
            Mot. 1979/80:1952 11
          </fw>
          <p xml:id="i-9tx6Dg2jFmRZuKaKSbgWFH">
            Sverige garanteras om detta samarbete blir verklighet? Det talas
            också vackert om att den aktuella svenska industrin skall få ett
            ökat ansvar. Innebär inte det också ett än större inflytande över
            den svenska försvarspolitiken, t. o. m. större än vad vi tidigare
            har erfarenhet av?
          </p>
          <p xml:id="i-MedXXj2EYD8tafLutHtScr">
            Vpk:s förslag
          </p>
          <p xml:id="i-DmMU2u5UjmkxSxttXZhoK5">
            Vpk har i åratal krävt en annan inriktning av Sveriges säkerhetspolitiska
            och försvarsorganisatoriska ansträngningar. Den debatt som kommit
            i gång under 1970-talet och som med all säkerhet kommer att intensifieras
            under 1980-talet ansluter nära till de förslag som vpk kämpat
            för. Sverige måste lämna den försvarspolitiska linje som dominerat
            under:hela efterkrigstiden. Tvärtemot vad som föreslås i propositionen
            bör mindre enheters organisa- tion och utrustning prioriteras.
            Det är tveksamt om större, självständiga förband än bataljon bör
            organiseras. I varje fall bör de stora, dyrbara och sårbara pansarbrigaderna
            snarast avvecklas. Mycket större effekt i försvar mot pansar kan
            erhållas genom satsning på moderna, billiga och lätthanter- liga
            pansarvärnsvapen. Det tidigare förslaget om nedläggning av pansarför-
            banden på Gotland bör snarast genomföras. Att, som nu sker, minska
            kapaciteten på pansarvärnsrobotarnas område och behålla vissa
            stridsvagns- förband är en politik som direkt strider mot den
            utveckling vi kan se framför OSS. Flygvapnet i dess nuvarande
            omfattning bör avskaffas. Den försvarseffekt och avskräckande
            verkan som erhålls står inte i någon rimlig proportion till kostnaderna.
            Sverige behöver i framtiden ett mindre antal flygplan, för spaning
            och kontroll av luftrummet i fredstid. Samma plan kan utgöra en
            första insatsstyrka i händelse av krig, ungefär motsvarande den
            nuvarande 1 flygeskadern. Efter några dagars strider kommer i
            vilket fall som helst ett svenskt flygvapen att vara eliminerat
            oavsett om det består av 100 eller 600 plan. Någon ersättning
            inom landet går inte att organisera. Därför är det meningslöst
            att av försvarspolitiska skäl vidmakthålla en svensk produktion
            av militärflygplan. Erforderliga plan kan köpas utifrån, men detta
            är i varje fall inte aktuellt förrän efter sekelskiftet, då våra
            nuvarande plan faller för åldersstrecket. Vpk vidhåller sina tidigare
            krav om att Viggenprogrammet skall avvecklas så fort det är möjligt
            med hänsyn till de anställda inom flygindustrin. Någon tredje
            delserie av Jaktviggen skall inte påbörjas. Vpk har tidigare förordat
            en fortsatt produktion av skolflygplanet SK 60/105. Detta kan
            fortfarande vara aktuellt under en övergångstid i stället för
            att man producerar dyrbara Viggenplan. Alla satsningar på en utveckling
            av ett nytt svenskt flygplanssystem, typ JAS, måste bestämt avvisas.
            De funderingar som nu framförs om utökat samarbete med NATO-länder
            i flygplansfrågan är ett direkt hot mot den svenska neutraliteten
            och innebär en ytterligare uppgivenhet av Sveriges nationella
            självständighet.
          </p>
          <pb facs="riksdagen-motions-pdf/data/197980/mot_197980__1952/mot_197980__1952-004.pdf"/>
          <fw xml:id="i-4ofqaMabPSw9nU7q3Ho6a2">
            Mot. 1979/80:1952 12
          </fw>
          <p xml:id="i-DGtpbnrEPAqMaWYgwrmY2j">
            Hemställan
          </p>
          <p xml:id="i-TqQyP4hQpkWP3WaneMjvYh">
            Med hänvisning till ovanstående föreslås 1. att riksdagen avslår
            propositionen 1979/80:117, 2. att riksdagen beslutar uttala att
            pansarförbanden på Gotland dras in, 3. attriksdagen beslutar uttala
            att någon produktion av den tredje delserien av Jaktviggen inte
            påbörjas, 4. att riksdagen beslutar uttala att något nytt svenskt
            flygplans- system, typ JAS eller liknande, inte skall utvecklas.
          </p>
          <p xml:id="i-3B1GRc7UbGaQ1XMxV7Qb19">
            Stockholm den 26 mars 1980
          </p>
          <p xml:id="i-L3YNkZTUHmLmTQCsazFZsR">
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSON (vpk) JÖRN SVENSSON (vpk) OSWALD SÖDERQVIST (vpk)
          </p>
          <p xml:id="i-EDnFLY7LxTX2XPwTNXyhny">
            GOTAB Stockholm 1980
          </p>
        </div>
      </div>
    </body>
  </text>
</TEI>
