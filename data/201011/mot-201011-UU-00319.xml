<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00319">
  <teiHeader>
    <fileDesc>
      <titleStmt>
        <title>Aktiv politik till stöd för demokrati i Burma</title>
        <author corresp="i-PgfrE9pakWspkNp9dr9ejT">av Caroline Szyber m.fl. (KD, C, FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Aktiv politik till stöd för demokrati i Burma</title>
          <idno type="rdwebb">GY02U319</idno>
          <rs type="number">U319</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U319/text</ref>
          <ref type="dokument_url_html">http://data.riksdagen.se/dokument/GY02U319</ref>
          <ref type="dokumentstatus_url_xml">http://data.riksdagen.se/dokumentstatus/GY02U319</ref>
          <ref type="doc">http://data.riksdagen.se/fil/81033808-9F8E-4406-A77D-29BF8F7B8565</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Wy2PicSNE32mpPkdNvVhLm</idno>
            <name>Fredrick Federley</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TnxHUckLmr7Qscq3MizKAH" type="signed"/>
        <correspContext corresp="i-TnxHUckLmr7Qscq3MizKAH">
          <note type="signatory" corresp="i-PgfrE9pakWspkNp9dr9ejT"/>
          <note type="signatory" corresp="i-Wy2PicSNE32mpPkdNvVhLm"/>
          <note type="signatory" corresp="i-Kn2C4HPwWcqbEgtUtWTc5F"/>
        </correspContext>
        <correspAction type="numbering" xml:id="i-NAWbWTi4oyGxt98MTz4UC6">
          <date when="2010-10-29"/>
        </correspAction>
        <correspAction type="submission" xml:id="i-9qGqds99vse4XoocqQcE77">
          <date when="2010-10-27"/>
        </correspAction>
        <correspAction type="transfer" xml:id="i-C1JUiP2QrjjY3aew9vBL6V">
          <date when="2010-10-27"/>
        </correspAction>
        <correspAction type="assigned" xml:id="i-2BHiVrD5Nx2fWif68yQSno"/>
        <correspContext corresp="i-2BHiVrD5Nx2fWif68yQSno">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-99GRsQWJquB8xKLR7cjVAn">
            Förslag till riksdagsbeslut
          </head>
          <list style="ol">
            <item xml:id="i-BEFJcXWZyiH3RLKYdCiWFi">
              Riksdagen tillkännager för regeringen som sin mening vad som
              anförs i motionen om att den svenska regeringen ska vara en tydlig
              röst till stöd för den demokratiska oppositionen i Burma.
            </item>
            <item xml:id="i-M33SrHX7i1STodKfsD6EEV">
              Riksdagen tillkännager för regeringen som sin mening vad som
              anförs i motionen om cross-border-bistånd.
            </item>
            <item xml:id="i-XL7KQQJx2EXjGnnFtvVbKW">
              Riksdagen tillkännager för regeringen som sin mening vad som
              anförs i motionen om att Sverige bör ta ställning för en FN-ledd
              commission of inquiry till Burma.
            </item>
            <item xml:id="i-WnRx43bYTQ2wV3EDN8FkFD">
              Riksdagen tillkännager för regeringen som sin mening vad som
              anförs i motionen om att verka för minskad vapenexport till Burma.
            </item>
            <item xml:id="i-6qZb9EQSXvDB9Z1g6nRC6Q">
              Riksdagen tillkännager för regeringen som sin mening vad som
              anförs i motionen om att Sverige och EU behöver en strategi för
              hur och när man vidtar åtgärder mot regimen.
            </item>
            <item xml:id="i-39ot5b42RNveooPdwdi8ik">
              Riksdagen tillkännager för regeringen som sin mening vad som
              anförs i motionen om att Sverige och EU aktivt bör försöka påverka
              Burmas grannländer till en politik som bättre gynnar en demokratisk
              utveckling i Burma.
            </item>
          </list>
        </div>
        <div type="motContent">
          <head type="h1" xml:id="i-WJeS7jvUzwHfmUhKAH5jYQ">
            Motivering
          </head>
          <p xml:id="i-KvjxUasxTTAGKSfVLxsbab">
            Sverige bör arbeta mer aktivt för att främja en demokratisk utveckling
            i Burma. Landet styrs sedan snart 50 år av en av världens mest
            brutala militärregimer som i allt för stor utsträckning lämnats
            att våldföra sig på sitt folk och sin natur. En förändring i demokratisk
            riktning måste självklart komma ifrån burmeserna själva, men omvärlden
            kan och bör göra betydligt mer för att stötta folket i dess kamp
            för ett annat Burma där mänskliga rättigheter respekteras och
            där en aktiv politik förs för att lyfta folket ur fattigdom.
          </p>
          <head type="h2" xml:id="i-9npoRxu7GoQmbdgYKkWo4M">
            En tydlig svensk röst för Burma
          </head>
          <p xml:id="i-3Wib4KgHW2WqdfTeDHSYBt">
            Sverige måste ge stöd till den burmesiska demokratirörelsen.
            Många västerländska regeringar har tydligt, kraftfullt och vid
            upprepande tillfällen tagit avstånd från det djupt odemokratiska
            val som juntan har proklamerat till den 7 november 2010. De som
            kämpar för demokrati i Burma måste känna att de har världens stöd.
          </p>
          <p xml:id="i-WRzbxJiZN2obompaNqWT74">
            Den burmesiska demokratirörelsen arbetar under extremt svåra
            förutsättningar. Inne i landet är förtrycket enormt, och allt
            politiskt arbete är förenat med stor personlig risk. Den del av
            rörelsen som arbetar i exil har mycket små resurser.
          </p>
          <head type="h2" xml:id="i-CxVnTaoXGKw9aVZp1HfJBR">
            Det politiska läget i Burma
          </head>
          <head type="h3" xml:id="i-HpE4zk39u189csQCJzvcgv">
            En icke-demokratisk konstitution
          </head>
          <p xml:id="i-9ByVQZwVTGgpcwiLo7D3jZ">
            Militärjuntan har proklamerat att det ska hållas val i Burma
            den 7 november 2010. Valet grundar sig på den konstitution som
            juntan arbetat fram under lång tid och som man höll folkomröstning
            om bara några dagar efter att cyklonen Nargis dragit in över landet
            och orsakat en omfattande humanitär katastrof. Regimen påstår
            att 98 procent röstade i valet och att 90 procent röstade ja till
            militärens förslag till konstitution. Det är naturligtvis helt
            orimliga siffror i ett land där en stor del av befolkningen inte
            ens kan läsa och vid en tidpunkt då stora delar av landet befann
            sig i en akut katastrofsituation. Omröstningen var grovt manipulerad.
            Förslaget man skulle rösta om blev offentligt endast tre veckor
            före omröstningen. Det publicerades bara på burmesiska och engelska,
            språk som en stor del av befolkningen inte talar. Det var olagligt
            att kritisera förslaget till konstitution och människor tvingades
            under hot om våld att rösta ja. Fördömandet av folkomröstningen
            har därför varit starkt från den demokratiska delen av världen.
          </p>
          <p xml:id="i-3vhYMvbQTUqN62qGSrcJXG">
            Men det är inte bara sättet på vilket omröstningen genomfördes
            som är förkastligt. Själva konstitutionen är också djupt icke-demokratisk,
            även om den enligt militären ska leda till disciplinerad demokrati.
            En fjärdedel av platserna i den församling som ska väljas är garanterade
            till militären, militärledningen kan när som helst ta över makten
            från församlingen och det är förbjudet för personer som är eller
            har varit gifta med utländska medborgare att bli valda. Det senare
            är utformat så att oppositionsledaren Aung San Suu Kyi inte ska
            kunna bli vald, eftersom hon varit gift med en brittisk medborgare.
            Konstitutionen innebär också mycket dåliga förhållanden för de
            etniska minoriteterna i Burma.
          </p>
          <head type="h2" xml:id="i-GxV6SXdp3jsbyPaNzxyfvd">
            Det kommande valet
          </head>
          <p xml:id="i-7yQ2n3kKB2kRkKR6bB5xYk">
            Inför valet har stora delar av den demokratiska oppositionen
            satts i fängelse. Nu sitter cirka 2 200 politiska fångar i burmesiska
            fängelser. Många har fått straff på 65 år och mer. Ett val kan
            naturligtvis inte bli demokratiskt när regimens motståndare inte
            tillåts delta. Inte heller finns det någon anledning att tro att
            regimen kommer att dra sig från valfusk om de tror sig behöva
            det. Inga internationella valobservatörer kommer att tillåtas
            under valet, och heller inga utländska journalister kommer särskilt
            släppas in för att kunna bevaka händelserna.
          </p>
          <p xml:id="i-XzevVhTH7dbbc2T1PEqEPf">
            Nobelpristagaren Aung San Suu Kyi sitter fortfarande i husarrest
            och hennes parti har upplösts av militären. Detta sedan de valt
            att inte registrera sig i valet eftersom de inte fick delta så
            länge de hade medlemmar som sitter i fängelse. De flesta andra
            demokratiska organisationer har gjort bedömningen att det inte
            är meningsfullt att delta i ett val som sker under så odemokratiska
            former. Regimen har däremot skapat civila partier som ska fylla
            de platser som inte redan reserverats för militären. Det absolut
            största partiet, med mest resurser, är det regimtrogna USDP Union
            Solidarity and Development Party som leds premiärministern Thein
            Sein. USDP har kunnat genomföra sin valkampanj med helt andra
            resurser och premisser än mindre, självständiga partier. De få
            oberoende partier som valt att ställa upp i valet har varit tvungna
            att driva sin valrörelse under djupt begränsade former och under
            förföljelse av juntan. Den strikta mediecensur som funnits i Burma
            under lång tid har självklart även reglerat pressen inför valet.
            De som kritiserat valet eller valprocessen har blivit anhållna.
          </p>
          <p xml:id="i-4SLvByNvKLxYVS41cPpLgB">
            Till detta kommer också problematiken med den nya konstitutionen,
            som i sig inte är en grund för ett demokratiskt samhälle och en
            stat i behov av försoning mellan olika grupper. Att tro att konstitutionen
            går att ändra efter valet är att hoppas på det omöjliga över 75
            procent av ett nytt parlament behöver stödja ett sådant förslag,
            och militären kommer som sagt att garanteras 25 procent av platserna.
          </p>
          <head type="h2" xml:id="i-8xWCLCFagHFwTQAXgaR5ky">
            Kriget mot de etniska minoriteterna
          </head>
          <p xml:id="i-GwpTcvVVcYQst7exFvBbWo">
            Utöver förtrycket mot det egna folket bedriver juntan vad som
            av många beskrivs som ett utrotningskrig mot de etniska minoriteter
            som lever längs med Burmas gränser mot Bangladesh, Indien, Kina
            och Thailand. Bara i östra Burma finns det uppskattningsvis en
            halv miljon internflyktingar till följd av juntans krigföring
            mot civila. Till detta ska läggas de flera hundra tusen flyktingar
            som lever i läger i grannländerna och de miljontals migrantarbetare
            som arbetar under mycket svåra villkor, framförallt i Thailand.
          </p>
          <p xml:id="i-Pw3xiNmi9ecg8qVbQ9G7cK">
            De etniska minoriteterna saknar helt skydd mot juntans offensiver
            och ingen humanitär hjälp släpps fram till dessa områden. Den
            enda hjälp som kommer in är genom så kallade back-packer-team
            som illegalt tar sig in över gränserna och hjälper befolkningen
            med basal sjukvård och de mediciner som de klarar att bära i sina
            ryggsäckar. Områdena är kraftigt minerade och den enda chans till
            vård för minoffer är att de bärs genom djungeln till kliniker
            på andra sidan gränsen som kan ta hand om dem. Om de överlever.
          </p>
          <p xml:id="i-C9iNakqMJyaNgPLJL4s7t9">
            Våldtäkt används som vapen i kriget mot minoriteterna. Matförråd
            bränns upp, byar bränns ner och risplantor dras upp ur fälten.
            Att det är civila som är måltavlan kan inte vara mer uppenbart.
            Dessa människor kan inte lämnas utan hjälp. Sverige måste bidra
            med cross-border-bistånd så att humanitärt bistånd kan nå fram.
          </p>
          <p xml:id="i-BWBYRn725NByuSyhmVqfv1">
            Enligt den nya konstitution som träder i kraft i Burma efter
            valet garanteras alla delar av militärregimen straffrihet för
            begångna brott. Årtionden av förföljelse och mord på civila, tvångsförflyttningar
            och tortyr, sexuellt våld och tvångsarbete, där de etniska minoriteterna
            varit den främsta måltavlan, går därmed ostraffade. Dessa brott
            är så allvarliga att FN:s särskilda rapportör om de mänskliga
            rättigheterna i Burma, Tomás Ojea Quintana, har rekommenderat
            att FN inrättar en kommission för att undersöka om dessa brott
            innebär krigsbrott och brott mot mänskligheten. Förslaget om en
            så kallad Commission of Inquiry (COI) har sedan rapporten kom
            i mars fått ett allt större stöd och hittills har 13 regeringar
            (per den 18 oktober 2010) öppet gått ut och stött förslaget. Vi
            anser att riksdagen bör ge regeringen till känna att även Sverige
            bör ta ställning för en COI till Burma och aktivt verka för att
            en sådan kommer till stånd.
          </p>
          <p xml:id="i-QNkG5AUz28SoXv1YGh3XL6">
            Den burmesiska juntan har ingen förankring hos folket. Den har
            inget stöd att luta sig mot, utan den upprätthåller sin makt med
            vapen. Det är därför otroligt angeläget att dess tillgång till
            vapen stryps. Sverige och EU måste arbeta för att FN antar ett
            globalt vapenembargo mot Burma. Samtidigt måste Sverige och EU
            i sina bilaterala relationer med länder som Ryssland och Kina
            försöka förmå dem att upphöra med sin vapenexport till generalerna.
          </p>
          <head type="h2" xml:id="i-GiPTXfXJy5LUBnYA3dN8bY">
            En mer strategisk EU-politik
          </head>
          <p xml:id="i-JHwap4R9swJG24M84XZ2YX">
            EU har en gemensam politik gällande Burma, en så kallad gemensam
            ståndpunkt. Den innehåller en del sanktioner som EU har lyckats
            enas om vad gäller Burma. Dessa är av olika slag i stor utsträckning
            handlar det om en lista med personer som inte får visum till Sverige
            och vars eventuella tillgångar i Europa ska frysas. Den innehåller
            också ett vapenembargo och ett antal ekonomiska sanktioner. De
            flesta av dessa är tandlösa, men en del är bra, som till exempel
            förbudet mot handel med timmer och ädelstenar. Problemet är att
            den sektor där Europa framförallt har handel med Burma är inom
            olje- och gassektorn. Det är också inom den sektorn som Burmas
            generaler gör sina stora vinster. Men mot olje- och gassektorn
            har EU inte infört några sanktioner. Sverige bör aktivt driva
            frågan om att sanktionerna mot Burma ska omfatta handel med olja
            och naturgas.
          </p>
          <p xml:id="i-RCosuDLdLw9KgCZLy16N7M">
            EU och Sverige måste i högre utsträckning försöka påverka länder
            i regionen kring Burma till en mer konstruktiv hållning. EU har
            nära relationer till Asean inom ramen för ASEM-samarbetet, där
            också Burma finns med. Sverige har nära relationer till Thailand
            som borde kunna påverkas till att föra en tuffare politik gentemot
            generalerna. Även Indien med sin demokratiska historia skulle
            kunna spela en mer positiv roll för att påverka Burmas framtid
            i positiv riktning.
          </p>
        </div>
        <div type="motSignatures">
          <list>
            <item xml:id="i-XjtctfeuBNUhZmqsktMZc5">
              Caroline Szyber (KD)
            </item>
            <item xml:id="i-S3edEZWaq8paZBkZ73wucv">
              Fredrick Federley (C)
            </item>
            <item xml:id="i-DsVQ2A7gU5wWYCvXnx4KZa">
              Roger Haddad (FP)
            </item>
          </list>
        </div>
      </div>
    </body>
  </text>
</TEI>
