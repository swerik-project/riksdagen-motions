<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-JuU-01711">
  <teiHeader>
    <fileDesc>
      <titleStmt>
        <title>Stoppande av sexslavhandeln</title>
        <author corresp="i-4BTx6VbUNJDqLqfkYqjnsE">av Tuve Skånberg (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stoppande av sexslavhandeln</title>
          <idno type="rdwebb">H2021711</idno>
          <rs type="number">1711</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H2021711/text</ref>
          <ref type="dokument_url_html">http://data.riksdagen.se/dokument/H2021711</ref>
          <ref type="dokumentstatus_url_xml">http://data.riksdagen.se/dokumentstatus/H2021711</ref>
          <ref type="docx">http://data.riksdagen.se/fil/16BF640D-A8E0-4683-8527-DDD058BB0EAD</ref>
          <ref type="pdf">http://data.riksdagen.se/fil/B096C486-1053-41E8-A247-C534FBE556BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6KLRsijRfnN9UXLxDFPqjX" type="signed"/>
        <correspContext corresp="i-6KLRsijRfnN9UXLxDFPqjX">
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-HP8TgXFmDtTQbDPMJ7AauE" type="submitted">
          <date when="2014-11-10"/>
          <time when="08:52:12"/>
        </correspAction>
        <correspAction xml:id="i-BWyjCHqwK3z5Yf1f9gKgUm" type="reviewed">
          <date when="2014-11-10"/>
          <time when="09:37:14"/>
        </correspAction>
        <correspAction xml:id="i-TRF9QroB6fZEtWXAGGVbAw" type="referred">
          <date when="2014-11-12"/>
        </correspAction>
        <correspAction xml:id="i-Tes9DVeKfcw8iN7qPjnUnb" type="assigned">
          <date when="2016-10-04"/>
          <time when="11:29:41"/>
        </correspAction>
        <correspContext corresp="i-Tes9DVeKfcw8iN7qPjnUnb">
          <ref type="assignedTo">Justitieutskottet</ref>
        </correspContext>
        <correspAction xml:id="i-7apLc9BG5qGNjQJwrcfN7U" type="behandlas_i"/>
        <correspContext corresp="i-7apLc9BG5qGNjQJwrcfN7U">
          <ref type="uppgift">2014/15:JuU14</ref>
          <ref type="ref_dok_id">H201JuU14</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TtP4hbyRT5DycTtkb9YqQQ" type="behandlas_i"/>
        <correspContext corresp="i-TtP4hbyRT5DycTtkb9YqQQ">
          <ref type="uppgift">2014/15:JuU16</ref>
          <ref type="ref_dok_id">H201JuU16</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU16</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:1711 av Tuve Skånberg (KD) Stoppande
          av sexslavhandeln
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-5tw2Pf9HHNQ77Qwg7fCzY1">
            Förslag till riksdagsbeslut
          </head>
          <list style="ol">
            <item xml:id="i-DPRT1GZy19tVBjpBS2r9LB">
              Riksdagen tillkännager för regeringen som sin mening vad som
              anförs i motionen om att straffskalan för köp av sexuella tjänster
              bör likställas med sexuellt utnyttjande.
            </item>
            <item xml:id="i-R7MSm7217zDe4MDad2XLRw">
              Riksdagen tillkännager för regeringen som sin mening vad som
              anförs i motionen om att i de fall som sexköpet rör en person
              som fallit offer för människohandel bör brottet likställas med
              våldtäkt.
            </item>
            <item xml:id="i-FRHGxt9U7LPQmiL6o7dAWu">
              Riksdagen tillkännager för regeringen som sin mening vad som
              anförs i motionen om att utnyttjande av barn för sexuell posering
              via internet ska, med hänsyn tagen till den stora spridningen,
              anses som ett grovt brott och minimistraffet höjas från böter
              till fängelse.
            </item>
            <item xml:id="i-Ek2q9Jv6QDybk2ByUkK52S">
              Riksdagen tillkännager för regeringen som sin mening vad som
              anförs i motionen om att fenomenet med sajter som ansluter kunder
              till direktsända sexshower via webbkameror och som någon tjänar
              pengar på är en ny form av koppleri och ska lagföras därefter.
            </item>
            <item xml:id="i-RpcGbuiWuevK5xxvTMGMf2">
              Riksdagen tillkännager för regeringen som sin mening vad som
              anförs i motionen om att öka trycket inom EU för att straffbelägga
              köp av sexuella tjänster i EU:s ramlagstiftning mot människohandel.
            </item>
            <item xml:id="i-NJYLbTuZVj92BB6Qbfp4fo">
              Riksdagen tillkännager för regeringen som sin mening vad som
              anförs i motionen om att kravet på ”otillbörliga medel” bör slopas
              även för vuxna över 18 år eftersom människohandel annars kan justeras
              till koppleri.
            </item>
            <item xml:id="i-L8sht2M6ah5VVUDP7TYRiZ">
              Riksdagen tillkännager för regeringen som sin mening vad som
              anförs i motionen om att ge polis och tull ökade befogenheter
              i kampen mot människohandel.
            </item>
          </list>
        </div>
        <div type="motContent">
          <head xml:id="i-R23xozgbXSejkitX12AKo1" type="h1">
            Motivering
          </head>
          <p xml:id="i-K2MtRBZofY4phxzqFpAC6W">
            I hela världen köps, säljs, transporteras och hålls fyra miljoner
            människor fångna varje år. I Europa faller över 500 000 personer
            offer för människohandel årligen. 140 000 kvinnor och barn förs
            varje år in i EU från andra delar av världen för att utnyttjas
            sexuellt. Enligt UNODC, FN:s drog- och brottsbekämpande organ,
            omsätter verksamheten 23 miljarder kronor per år. Till Sverige
            transporteras årligen mellan 400 och 600 kvinnor och därutöver
            ett okänt antal barn.
          </p>
          <p xml:id="i-TqnKzxJxyCvSqbzZC2DPJy">
            I jämförelse med andra former av organiserad brottslighet växer
            sexslavhandeln snabbt. Detta mönster måste brytas. De hittills
            gjorda lagändringarna och polisiära insatserna har varit otillräckliga
            för att stoppa sexslavhandeln och sexturismen.
          </p>
          <p xml:id="i-59f15urWgqDQ79wkqtMhts">
            I Tyskland är prostitution lagligt sedan 2002. Legalisering av
            prostitution ökar acceptansen och därmed efterfrågan på prostituerade,
            vilket skapar en lukrativ marknad för sexslavhandlare och ett
            enormt lidande för alla som faller offer för människohandeln.
            I spåren av legaliseringen har Tyskland tvingats konstatera hur
            antalet utredningar om trafficking ökat under fem år med 70 procent.
            Ett stort antal sexslavar är underåriga. Den vid legaliseringen
            anförda tanken om förbättrade villkor för de prostituerade i Tyskland
            har kommit på skam.
          </p>
          <p xml:id="i-5NVBTmaszSACCZFFMjvfj3">
            Kampen mot prostitution, sexslavhandel och sexturism måste bedrivas
            på många fronter samtidigt. Det är lika viktigt att bekämpa den
            organiserade brottsligheten som att förändra synen på prostitution
            och könshandel.
          </p>
          <p xml:id="i-NDGDkbx5UM1WcAht8jYGdk">
            Med politisk vilja och handlingskraft går det att göra skillnad.
            Det är parlamentarikern William Wilberforce (1759–1833) ett gott
            exempel på. Wilberforce arbetade målmedvetet för att avskaffa
            dåtidens handel med slavar. En månad efter Wilberforce död den
            29 juli 1833, antog det brittiska parlamentet en ny lag (The Slavery
            Abolition Act) som gav alla slavar i det brittiska imperiet frihet.
            Vem skulle kunna ana att det 170 år efter att lagen antogs fortfarande
            skulle förekomma slavhandel? Det är dags att med kraft bekämpa
            den nya formen av handel med människor – sexslavhandeln. Handeln
            med människor är ett av vårt århundrades största övergrepp mot
            de mänskliga rättigheterna och en oacceptabel nedvärdering av
            människovärdet.
          </p>
          <head xml:id="i-5rmupk9wXpPTtXfETvxjcS" type="h1">
            Skärp straffet för människohandel
          </head>
          <p xml:id="i-BMoyKg4yHxZ3kVgdFt2nXU">
            Flickor och unga kvinnor utgör en majoritet av dem som faller
            offer för människohandel. De flesta som transporteras till Västeuropa
            kommer från desperata förhållanden i de före detta socialistiska
            öststaterna samt från Afrika och Asien. Många gånger vet kvinnorna
            inte var de befinner sig, de säljs i ett land och fraktas till
            ett annat. När de väl kommit till destinationslandet blir de berövade
            sin frihet. De fråntas sina pass, stängs in i lägenheter och tvingas
            till prostitution.
          </p>
          <p xml:id="i-DtCFaXGHQUfGzSMoRnNDmh">
            Människohandeln är välorganiserad och hittills har de åtgärder
            som vidtagits för att hejda människohandeln varit otillräckliga.
            Mot den bakgrunden måste kampen intensifieras och för att stoppa
            sexslavhandeln krävs kraftfulla åtgärder på flera nivåer.
          </p>
          <p xml:id="i-G5dhF7BgYmBcKWU9L45wd8">
            Eftersom människohandel generellt sett inte ger lika långa straff
            som exempelvis narkotikabrott har det skett en överströmning från
            mer riskfylld brottslighet till människohandel. Därför måste Sverige
            och EU kraftfullt skärpa straffen.
          </p>
          <p xml:id="i-9GJLhL2DR1etqt1i77Qb69">
            Sedan juli 2002 har Sverige en lag som kriminaliserar människohandel
            och förövarna döms till mellan två och tio års fängelse. Med tanke
            på den grova kränkningen av människovärdet och åsidosättandet
            av den fria viljan anser vi att straffsatsen bör skärpas. Vi anser
            att minimistraffet för människohandel för sexuella ändamål ska
            likställas med annan allvarlig brottslighet som terroristbrott,
            mord, dråp, grov våldtäkt, grovt rån och grov mordbrand och därför
            höjas från två till fyra års fängelse.
          </p>
          <head xml:id="i-86g3KKDkM9uPdBKncGVk8t" type="h1">
            Uppehållstillstånd och skadestånd till offren
          </head>
          <p xml:id="i-KmjfwcMABjPJSnFiEburoX">
            Enligt Europeiska rådets direktiv 2004/81/EG om uppehållstillstånd
            till tredjelandsmedborgare ska offer för människohandel erbjudas
            ett tidsbegränsat uppehållstillstånd för att de ska kunna vittna
            mot sina förövare. Detta är en viktig del i kampen mot människohandel
            och organiserad brottslighet. För brottsoffret kan det tidsbegränsade
            uppehållstillståndet under en rättslig process dessvärre uppfattas
            som ännu ett utnyttjande. Vid hemkomsten riskerar de sedan att
            utsättas för repressalier, bli uppsökta av ligor och förskjutas
            av sina familjer när de inser vad som hänt i det främmande landet.
          </p>
          <p xml:id="i-TmFJbjbTjGVj9paCTeStvR">
            Idag har endast de offer som samarbetar med rättsväsendet i Sverige
            rätt till det stöd svenska myndigheter kan ge. Vi anser att brottsoffrets
            grundläggande rättigheter ska tillgodoses utan att rättigheterna
            villkoras. Kvinnor och barn som utnyttjats som sexslavar ska alltså
            kunna söka och få uppehållstillstånd som skyddsbehövande eller
            på humanitär grund. Sverige bör också förskottera skadestånd till
            brottsoffret i likhet med vad som gäller i merparten av EU:s medlemsländer.
            I många fall står brottsoffer utan det skadestånd som tilldömts
            dem eftersom gärningsmännen oftast visar sig sakna betalningsförmåga.
            För att undvika att brottsoffret åter igen får lida vill vi att
            staten ska förskottera brottsoffer det skadestånd som dömts ut.
            Det blir särskilt viktigt i de fall då brottsoffret tvingas, eller
            väljer, att lämna landet efter rättsprocessen.
          </p>
          <p xml:id="i-Cak2jBRvgmbTNHnjpi69xc">
            God man förordnas för ensamkommande flyktingbarn. Vi menar att
            det bör gälla också för dem som utsatts för människohandel. En
            god man ska hjälpa offret i kontakterna med svenska myndigheter,
            vilket kan vara komplicerat att sköta själv, särskilt med tanke
            på den pressade situation som offret befinner sig i.
          </p>
          <p xml:id="i-7fWJa2xxTeTS6wwsCQLuqp">
            International Organization for Migration (IOM) har lanserat idén
            om en broschyr med ett enkelt telefonnummer, en hjälplinje som
            offren kan ringa för att snabbt få hjälp. Turkiet har anammat
            idén och genomfört den med lyckat resultat på alla destinationsplatser
            in till Turkiet, t.ex. vid färjelägen, flygplatser och andra gränsstationer.
            Telefonnumret är bemannat dygnet runt med kunnig personal som
            snabbt kan hjälpa offren för människohandel.
          </p>
          <head xml:id="i-4WCRZQmrRhpdmQsmv8Ffux" type="h1">
            Skärp straffen för köp av sexuella tjänster
          </head>
          <p xml:id="i-5hmiajq5nhkTS4Qfs9p4Vk">
            Sexköparen avviker inte från genomsnittsmannen när det gäller
            yrke, ekonomi eller civilstånd men avviker när det gäller inställningen
            till sexualitet och kvinnor eller, i många fall, inställningen
            till barn och ungdomar av bägge könen. Trots den svenska sexköplagen
            finns det fortfarande svenska män som tycker att det är acceptabelt
            att köpa sex och utnyttja kvinnor och barn. Synen på köp av sex
            måste förändras, dels genom dialog och debatt, dels genom skärpta
            straff.
          </p>
          <p xml:id="i-5E6zMXkXBvV1o9BedwCFmK">
            För att bekämpa efterfrågan måste det vara straffbart att köpa
            sexuella tjänster. Kristdemokraterna har inom ramen för alliansregeringen
            bidragit till den skärpta straffskala som infördes 2011. Höjningen
            av maxstraffet från sex månader till ett år verkar avskräckande
            för sexköparna samtidigt som den höjer insatserna för den grova
            kriminalitet som organiserar prostitutionen. Till det menar vi
            att minimistraffet i Sverige för köp av sexuella tjänster bör
            likställas med sexuellt utnyttjande (lägst 14 dagars fängelse,
            högst två år). I de fall där sexköpet rör en människa som fallit
            offer för människohandel ska brottet likställas med våldtäkt (lägst
            två år, högst sex år).
          </p>
          <p xml:id="i-Wf5yQofETbo21oX3Y1JM4r">
            Enligt TV4:s dokumentär Drevet (20 mars 2006) säljer hundratals
            unga svenska kvinnor direktsända sexshower via webbkameror. Denna
            nya form av direktsänd posering är allvarlig, inte minst eftersom
            det är en potentiell inkörsport till prostitution. Att sexuellt
            posera på internet är inte förbjudet när den som poserar är över
            18 år men straffet för så kallat utnyttjande av barn för sexuell
            posering är emellertid böter eller fängelse i högst två år. Vi
            menar att utnyttjande av barn för sexuell posering via internet
            ska anses grov med hänsyn tagen till den stora spridningen. Minimistraffet
            bör därför höjas från böter till fängelse (lägst sex månader och
            högst sex år).
          </p>
          <p xml:id="i-4qhdHw9a5XGJFLvWATGBMB">
            Det är dock inte bara personer som köper sexuella tjänster via
            webbkameror som ska ställas inför rätta. Personer som tjänar pengar
            på sajter som ansluter kunder till direktsända sexshower via webbkameror
            är en ny form av koppleri och ska lagföras därefter (lägst 14
            dagar fängelse och högst fyra år). Dessa personer är idag dock
            skyddade av lagen.
          </p>
          <head xml:id="i-DDxJgm4ch16agF9k8Hh9Z4" type="h1">
            Bilda opinion mot människohandel och prostitution
          </head>
          <p xml:id="i-Gasbe3a29p7xpgHkejZpjs">
            Staten har som lagstiftare ett stort ansvar för normbildningen
            i ett samhälle, där alla människor har rätt att mötas med respekt.
            Prostitution får aldrig behandlas som ett yrke bland andra. De
            fysiska och psykiska skador som en prostituerad får, lämnar spår
            för resten av livet. Varje köp av sexuella tjänster är ett övergrepp.
          </p>
          <p xml:id="i-LJNn49vtFSyLv9fYADeR2G">
            En av de största bidragande orsakerna till att det finns en marknad
            för människohandel är den liberala synen på prostitution. Legalisering
            av prostitution gör det mindre stötande att köpa sex; dessutom
            riskerar legalisering att locka unga och naiva personer att sälja
            sexuella tjänster, omedvetna om konsekvenserna. I Nederländerna
            har den legaliserade, reglerade och beskattade prostitutionen
            lett till att prostitutionen har vuxit och acceptansen för sexuell
            exploatering har ökat.
          </p>
          <p xml:id="i-SjNptVjjEBnfHFexVsQb1Y">
            Prostitution hör inte hemma i samhällen där man hyllar principen
            om alla människors lika värde. Man får aldrig tillåta en människa
            att köpa en annan. Sverige måste inom ramen för EU, och i andra
            internationella sammanhang, understryka sambandet mellan en liberal
            sexlagstiftning, synen på prostitution och människohandel.
          </p>
          <p xml:id="i-KR5QsSM74Q8SfmvvPs7iQ6">
            EU antog ett rambeslut 2002 angående arbetet mot människohandel
            som ska gälla i alla medlemsländer. I ramlagen har man straffbelagt
            hela kedjan: rekrytering, transport och upplåtelse av utrymmen
            för att hyra och sälja. Däremot har man inte straffbelagt sexkunderna.
            I Sverige är det förbjudet att köpa sexuella tjänster men i andra
            europeiska länder är det tillåtet. Vi menar att Sverige inom EU
            med kraft ska verka för att köp av sexuella tjänster kriminaliseras.
          </p>
          <p xml:id="i-55XQH53WFE6wJ8jgcS3aiY">
            Att kriminalisera handel med sexuella tjänster och därmed bekämpa
            efterfrågan är absolut nödvändigt för att bekämpa människohandeln.
            Efterfrågans styrande kraft i människohandeln måste komma till
            klart uttryck i EG-rätten genom att komplettera ramlagstiftningen
            mot människohandel med att även kriminalisera sexköp.
          </p>
          <head xml:id="i-QXjkfnCWk3XMrPF8JvNsXX" type="h1">
            Slopa kravet på ”otillbörliga medel”
          </head>
          <p xml:id="i-HRnGvHiQYy2XuSso6wKYNt">
            Det krävs en förändring av lagstiftningen för att kunna komma
            åt gärningsmän som misstänks för människohandel. Idag finns det
            ett krav på att gärningsmannen ska ha använt sig av ”otillbörliga
            medel”, ett krav som emellertid inte gäller vid brott mot barn
            under 18 år.
          </p>
          <p xml:id="i-VHAkYBKuoypWsFhcTM2Gys">
            Kravet på ”otillbörliga medel” har medfört att åtal för människohandel
            i vissa fall har justerats till koppleri eftersom det inte har
            gått att styrka att ”otillbörliga medel” använts. Vi anser mot
            den bakgrunden att brottsrekvisiten för människohandel måste ses
            över ytterligare utöver den prövning regeringen gjort i propositionen
            Förstärkt straffrättsligt skydd mot människohandel 2009/10:152.
            En möjlighet är att slopa kravet på ”otillbörliga medel” även
            då det gäller vuxna offer. Vidare måste kravet om frivillighet
            ändras till att det i lagtexten ska stå ”samtycke saknar relevans”.
          </p>
          <head xml:id="i-2HQGnNhbnUXVQp36Cu52gj" type="h1">
            Stärk polis, tull och kustbevakning samt det internationella
            samarbetet
          </head>
          <p xml:id="i-UWhuiMpatBy34TNN9Nceaw">
            Handeln med sexslavar känner inga gränser. Därför måste polisen
            arbeta över nationsgränserna och utbyta information med kollegor
            från andra länder. Här är Europol ett effektivt samarbetsorgan,
            vilket resulterat i att de lyckats sätta stopp för flera internationella
            ligor. Vi vill att Europols arbete stärks och att kampen mot människohandel
            blir dess prioriterade uppgift.
          </p>
          <p xml:id="i-3WYPwtTkPjCmciX17rbRZi">
            Kriminalitet frodas i rättsligt svaga länder. Särskilda satsningar
            på polissamarbete och rättsligt samarbete med EU:s grannländer
            i öst och på Balkan är därför angelägna.
          </p>
          <p xml:id="i-6rEoKzoJV9d9sFC5pv5Fxj">
            Den svenska tullen får idag inte stoppa någon som man misstänker
            bedriver människohandel. Tullen får heller inte tipsa polisen
            eftersom det innebär att människor registreras. Tullen får heller
            inte utreda denna typ av brottslighet, något som är tillåtet vid
            misstanke om narkotika- eller vapensmuggling eller smuggling av
            uggleägg. Det är svårt att förstå varför tullen inte skulle ha
            samma befogenheter när det gäller bekämpningen av människohandel
            som den har vid narkotikasmuggling. Tullen bör få rätt att stoppa
            och kvarhålla personer som misstänkts vara inblandade i människohandel.
          </p>
          <p xml:id="i-XkVmsnxrjQuffooLaBGFyA">
            Den fria rörligheten inom EU ökar möjligheten för människohandel
            och risken för upptäckt minskar om inte motåtgärder sätts in.
            Människohandel kan hindras i större utsträckning om tullen kan
            få ökade befogenheter.
          </p>
          <p xml:id="i-NHEBfTLYeF6TbcWWtDhMmK">
            Vi anser också att pengar som misstänks härröra från människohandel
            enklare ska kunna frysas och efter fällande dom beslagtas.
          </p>
          <head xml:id="i-pc8YmEzmsJv34Kux3CwNk" type="h1">
            Ökat bistånd och företagsutveckling till kvinnor i ursprungsländer
          </head>
          <p xml:id="i-9ZnQsSeyHkha4cYezu1SsJ">
            I många länder som tar emot svenskt bistånd saknar kvinnor i
            stor utsträckning ekonomiska tillgångar, egendom, utbildning och
            sjukvård. De kan dessutom vara utsatta för olika former av systematiskt
            våld och diskriminering. För att på allvar bekämpa sexuell exploatering
            krävs att bistånd i ökad omfattning riktas direkt till utsatta
            kvinnor i s.k. ursprungsländer för människohandel.
          </p>
          <p xml:id="i-KMy4apuSHeTrFrWVmXBYc3">
            Bistånd riktat till kvinnor gagnar i allmänhet även barnen och
            effekten är därför tvåfaldig. Det finns dessutom ett flertal exempel
            på hur kvinnor bidrar till effektivare utveckling på flera olika
            plan. Enligt Världsbanken är exempelvis finansiering av utbildning
            för flickor och unga kvinnor den mest kostnadseffektiva investeringen
            i biståndssammanhang.
          </p>
          <p xml:id="i-Nw6FDeRvFwQJZgpRVdFcbF">
            För att på lång sikt minska världsfattigdomen, som är intimt
            sammankopplad med människohandeln, måste särskilda insatser göras
            för att förbättra näringslivsutvecklingen. Insatser kan göras
            för att stimulera kvinnligt företagande. Det behövs ett proaktivt
            arbete från regeringarna i väst för att stimulera företagare att
            satsa i ursprungsländerna och då särskilt på kvinnor.
          </p>
          <head xml:id="i-CpU62WgMH69kMcnp3eFo9x" type="h1">
            Bekämpa sexturismen
          </head>
          <p xml:id="i-GuAamjo55uomqudkS8uT5r">
            Sexturismen är utbredd. På många populära semesterorter behandlas
            både barn och vuxna som billiga handelsvaror av både semester-
            och affärsresenärer. Många som köper sexuella tjänster utomlands
            upplever det mer accepterat att köpa sexuella tjänster utanför
            landets gränser, än i Sverige. Denna företeelse måste motarbetas.
          </p>
          <p xml:id="i-3nqNoKQ1YUosek3FCWfycb">
            Det är viktigt att med information och kampanjer öka allmänhetens
            kunskap gällande sexturism. Det är även viktigt att fördjupa samarbetet
            med resebranschen och utöka kontakterna med berörda länders myndigheter.
            Men mer måste till.
          </p>
          <p xml:id="i-Rphk7Q2hW6ECQdoDvmzSgu">
            I och med den nya sexualbrottslagen som trädde ikraft den 1 april
            2005 togs kravet på dubbel straffbarhet bort för allvarliga sexualbrott
            mot barn. Detta innebär att svenskar kan dömas i Sverige för sexualbrott
            mot barn begångna utomlands trots att handlingen inte är olaglig
            i gärningslandet.
          </p>
          <p xml:id="i-NWoRXG89odv6eLskyW65KW">
            De allvarliga sexualbrott som omfattas av slopandet är bland
            annat våldtäkt mot barn, sexuellt utnyttjande av barn, sexuellt
            övergrepp mot barn, grovt utnyttjande av barn för sexuell posering.
          </p>
          <p xml:id="i-EvoodsopDcyhpxQgRXHFW4">
            Det är bra att kravet på dubbel straffbarhet har slopats för
            att man i Sverige ska kunna döma för allvarliga sexualbrott mot
            barn utomlands. För att med kraft bekämpa den storskaliga sexturismen
            bör slopandet därför vidgas och beröra fler sexualbrott.
          </p>
          <p xml:id="i-LYy7Zm9ysCXn12keMJpwKP">
            En liknande motion behandlades i riksdagen under förra riksdagsåret
            i justitiebetänkandet 2011/12:Ju318 men avslogs på alla punkter.
            Denna motions budskap är dock så viktigt att jag hoppas på ett
            bättre genomslag detta år.
          </p>
        </div>
        <div type="motSignatures">
          <list>
            <item xml:id="i-Cs8MydUstc8MvWVaKPsYKP" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
