<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1947--fk--00109">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__109/mot_1947__fk__109-001.pdf"/>
      <fw xml:id="i-8nQkDvdbo78aUTBpzLueDd">
        Motioner i Första kammaren, nr 109. 7
      </fw>
      <div xml:id="i-EujtnaXSfsG9Wb8jwXw4r" type="motHeader">
        <div xml:id="i-9w29T2WPa96ifgKCu86AN5" type="motTitle"/>
        <div xml:id="i-KpvesdtjsGckmuoLgir3kM" type="motSubmissionInfo"/>
      </div>
      <div xml:id="i-MAwjZAFmSQC9QjdUKRCXrN" type="motBody">
        <div xml:id="i-16TJMiaiPQEuYBc7P9QQp5">
          <p xml:id="i-DboNGJynAY534JTTZh4Cb3">
            Nr 109.
          </p>
          <p xml:id="i-M7KXvEJZtjtkn8NqRFWGz4" type="titleString">
            Av herr Andersson, Lars, om viss ändring av villkoren för erhållande
            av statsbidrag till förrättningar enligt lagen om delning av jord
            å landet.
          </p>
          <p xml:id="i-A18jnrJ7Gkrs6TJmycR482">
            Jämlikt kungl. kungörelsen den 22 juni 1928 angående villkor
            för erhållande av statsbidrag till förrättningar enligt lagen
            den 18 juni 1926 om delning av jord å landet kan statsbidrag under
            angivna förutsättningar utgå till viss del av förrättningskostnaderna
            för fastställd förrättning. Däremot står möjlighet till statsbidrag
            icke öppen beträffande sådan förrättning, som resulterar i att
            sökt fastighetsbildning icke tillåtes. Nu kan den förrättningssökande
            allmänheten få slutligt avgörande i till- ståndsfrågan, innan
            kostsamma tekniska arbeten utförts. Frågan om tillstånd till laga
            skifte och avstyckning kan nämligen enligt 4 kap. 4 $ respektive
            19 kap. 17 8 jorddelningslagen underställas ägodelningsrättens
            prövning på ett tidigt stadium. Dessa bestämmelser äro visserligen
            ägnade att förebygga att jordägare belastas med onödiga kostnader,
            men även vid underställning kunna kostnaderna ändock bli betungande
            för den enskilde. Till grund för prövning av tillståndsfrågan
            skall nämligen läggas en utredning, som — med hänsyn till att
            det är i tveksamma fall, som underställning påkallas — ofta blir
            tidskrävande. Därtill bör beaktas, att kostnaderna för vägrad
            fastighetsbildning regelmässigt stanna på sökanden ensam. Lantmäteristyrelsen
            har i yttrande över en motion vid 1946 års riksdag (återgivet
            i jordbruksutskottets utlåtande nr 48) förordat en sådan ändring
            av gällande bestämmelser, att statsbidrag i ovan åsyftade fall
            kunde beviljas efter behovsprövning. — Det torde vara i Norrbottens
            och Västerbottens län, där en livlig fastighetsbildning för jordbruksändamål
            pågår och där jordägarna fort- farande äro ivriga att få hemmansklyvningar
            verkställda, som frågan om dylika statsbidrag är aktuell. Biträdande
            överlantmätaren i Norrbottens län har upplyst, att inom länet
            tillståndsfrågan underställdes ägodelningsrättens prövning vid
            31 förrättningar år 1944, 33 år 1945 och 62 år 1946 (därav laga
            skifte respektive 19, 26 och 49 fall). Förhållandet i Västerbottens
            län, för vilket redogjorts i förutnämnda motion till 1946 årg
            riksdag, är enahanda. Tillstånd har i ett flertal sådana underställda
            fall vägrats av jordpolitiska skäl, och detta gynes bli allt vanligare
            med hänsyn till de krav på fastighetsbildning som från det allmännas
            sida nu upprätthållas. I flera fall ha de utgifter, som sakägarna
            fått vidkännas utan att vinna motsvarande fördelar, uppenbarligen
            varit för dem betungande. De av lantmäteristyrelsen ifrågasatta
            bestämmelserna skulle fylla ett verkligt behov i övre Norrland.
            Möjligheten till statsbidrag torde även medverka till att
          </p>
          <pb facs="riksdagen-motions-pdf/data/1947/mot_1947__fk__109/mot_1947__fk__109-002.pdf"/>
          <fw xml:id="i-AjFnw2kzWZ7QyPcv9u4fC1">
            8 Motioner i Första kammaren, nr 109.
          </fw>
          <p xml:id="i-13StJPtesUBy97pzMiRCWD">
            utredningar i underställda ärenden utformades så grundligt, att
            målen utan tids- utdräkt kunde avgöras. Därmed skulle farhågor
            för tidsutdräkt icke kunna åbe- ropas som skäl att underlåta en
            eljest välbetänkt underställning. Den jordpolitiska kontrollen
            avser att trygga de allmänna intressen, som fått uttryck i jorddelningslagen.
            Detta är ett avgörande skäl för att möjlighet bör öppnas till
            statsbidrag till kostnaderna i sådana fall, som ovan berörts.
            Det är givetvis rimligt och berättigat, att de kostnader, som
            jordägare åsamkas för prövningen av frågan om en av dem önskad
            fastighetsbildning med hänsyn till det allmännas intresse må ske,
            slutligt bestridas av allmänna medel. På grund av vad sålunda
            framhållits hemställes,
          </p>
          <p xml:id="i-WM5EfRKz9ghvLwX4cxWwm2">
            att riksdagen i skrivelse till Kungl. Maj:t måtte anhålla, att
            Kungl. Maj:t ville utarbeta sådana ändrade bestämmelser angå-
            ende villkor för erhållande av statsbidrag till förrättningar
            enligt lagen den 18 juni 1926 om delning av jord å landet, att
            bidrag må utgå till kostnader för förrättning, som icke fått fullföljas,
            enär förrättningsmännen eller skiftesdomstol vägrat tillstånd.
          </p>
          <p xml:id="i-LkZ6mQ8bmzUZRCF5CmCHN5" type="date">
            Stockholm den 22 januari 1947.
          </p>
          <div xml:id="i-TWy3v1LsSbbUybniRC2yL8" type="signatureBlock">
            <list xml:id="i-GvdPU5NZZKchPiVJzmvC7W">
              <item xml:id="i-QJdyiHdRxev9RLYcpSA8RT" who="i-4pbAgoLV1BB3FE92CBZsfH" type="signature">
                Lars E Andersson i Hedensbyn
              </item>
            </list>
          </div>
        </div>
      </div>
    </body>
  </text>
</TEI>
