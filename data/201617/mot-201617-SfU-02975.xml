<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-02975">
  <teiHeader>
    <fileDesc>
      <titleStmt>
        <title>Sänkta trösklar för arbetskraftsinvandring</title>
        <author corresp="i-TmLYgRSM5JFBMdRVjsJ2q4">av Johanna Jönsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2975 av Johanna Jönsson m.fl. (C)</title>
          <idno type="rdwebb">H4022975</idno>
          <rs type="number">2975</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4022975/text</ref>
          <ref type="dokument_url_html">http://data.riksdagen.se/dokument/H4022975</ref>
          <ref type="dokumentstatus_url_xml">http://data.riksdagen.se/dokumentstatus/H4022975</ref>
          <ref type="docx">http://data.riksdagen.se/fil/5909B587-136B-4747-8E57-BDA1DC6380B4</ref>
          <ref type="pdf">http://data.riksdagen.se/fil/728BCE91-EC6D-4A07-8E09-42A8432812B1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TmLYgRSM5JFBMdRVjsJ2q4</idno>
            <name>Johanna Jönsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DyMWrZMvLW1B7NfePkXTu4</idno>
            <name>Fredrik Christensson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-UT1ponddSVxoVpn779syr7</idno>
            <name>Solveig Zander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Vr9VALvKuw7C5hnncKkULv" type="signed"/>
        <correspContext corresp="i-Vr9VALvKuw7C5hnncKkULv">
          <note type="signatory" corresp="i-TmLYgRSM5JFBMdRVjsJ2q4"/>
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-DyMWrZMvLW1B7NfePkXTu4"/>
          <note type="signatory" corresp="i-UT1ponddSVxoVpn779syr7"/>
          <note type="signatory" corresp="i-XQAzCv28W16uuk7HhQLdZZ"/>
        </correspContext>
        <correspAction xml:id="i-Bik9Sij162gMqBab3JnUTs" type="submitted">
          <date when="2016-10-05"/>
          <time when="14:39:49"/>
        </correspAction>
        <correspAction xml:id="i-UVDMCjDrfA8TVG62ksPtgk" type="reviewed">
          <date when="2016-10-05"/>
          <time when="20:05:15"/>
        </correspAction>
        <correspAction xml:id="i-LBod6BQqtHNNYfZ977J3pN" type="referred">
          <date when="2016-10-14"/>
        </correspAction>
        <correspAction xml:id="i-AUSLs5cAEkM35kBVvJg1c9" type="assigned">
          <date when="2018-05-03"/>
          <time when="16:41:29"/>
        </correspAction>
        <correspContext corresp="i-AUSLs5cAEkM35kBVvJg1c9">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-UUwXqcdwysRZDTLEMhB6pL" type="behandlas_i"/>
        <correspContext corresp="i-UUwXqcdwysRZDTLEMhB6pL">
          <ref type="uppgift">2016/17:SfU15</ref>
          <ref type="ref_dok_id">H401SfU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU15</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5JcLi9TgyNhfJ5BDjj8G89" type="behandlas_i"/>
        <correspContext corresp="i-5JcLi9TgyNhfJ5BDjj8G89">
          <ref type="uppgift">2016/17:SfU17</ref>
          <ref type="ref_dok_id">H401SfU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU17</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FrFCoR2sJvAKAjsnBfsFY6" type="behandlas_i"/>
        <correspContext corresp="i-FrFCoR2sJvAKAjsnBfsFY6">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:2975 av Johanna Jönsson m.fl. (C)
          Sänkta trösklar för arbetskraftsinvandring
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-M4976tN4SJYHCY3i4N4KDv">
            Förslag till riksdagsbeslut
          </head>
          <list style="ol">
            <item xml:id="i-UX6BwYZNdSZtyh33qu2okw">
              Riksdagen ställer sig bakom det som anförs i motionen om att
              betona vikten av arbetskraftsinvandring och rörlighet för arbetskraft
              och studenter för tillväxt, kompetensförsörjning och en bättre
              fungerande arbetsmarknad och tillkännager detta för regeringen.
            </item>
            <item xml:id="i-H1zmnPZpVqNWYBa64SAWfq">
              Riksdagen ställer sig bakom det som anförs i motionen om att
              underlätta arbetskraftsinvandring och tillkännager detta för regeringen.
            </item>
            <item xml:id="i-PV5piwyuB3JRwtji9wJJnU">
              Riksdagen ställer sig bakom det som anförs i motionen om att
              öka tryggheten för tredjelandsmedborgare med arbetstillstånd och
              tillkännager detta för regeringen.
            </item>
            <item xml:id="i-HCp7BKJcM9FUF1QTgzEJHe">
              Riksdagen ställer sig bakom det som anförs i motionen om att
              kunna korrigera mindre fel och tillkännager detta för regeringen.
            </item>
            <item xml:id="i-Jd6bE9tpW9GayuxdzwTqtG">
              Riksdagen ställer sig bakom det som anförs i motionen om att
              se över system för att arbetsgivare som gör fel ska kunna åläggas
              en straffavgift och tillkännager detta för regeringen.
            </item>
            <item xml:id="i-WFXgXNZrGeCjYrwds54WNh">
              Riksdagen ställer sig bakom det som anförs i motionen om att
              kravet på försörjning ses över för att fler ska kunna arbeta i
              Sverige och tillkännager detta för regeringen.
            </item>
            <item xml:id="i-6o83DXJw1whYK2g8m1x3wr">
              Riksdagen ställer sig bakom det som anförs i motionen om att
              se över tolkningen av gemenskapsföreträdet och utannonseringskravet
              för arbetstillstånd för att få mer tillåtande regler och tillkännager
              detta för regeringen.
            </item>
            <item xml:id="i-GcTVhPprUJ11o65Sp2kH3Z">
              Riksdagen ställer sig bakom det som anförs i motionen om att
              ändra systemet för undantag från kravet på arbetstillstånd under
              asyltiden så att huvudregeln blir att asylsökande får arbeta,
              och detta tillkännager riksdagen för regeringen.
            </item>
            <item xml:id="i-P5U7eSGFUttgnx5X1UKz9Z">
              Riksdagen ställer sig bakom det som anförs i motionen om att
              underlätta för företag att erbjuda praktikplats åt asylsökande
              och tillkännager detta för regeringen.
            </item>
            <item xml:id="i-2ZbfnkB4yqnvNgzU26oJCy">
              Riksdagen ställer sig bakom det som anförs i motionen om att
              underlätta spårbyte och tillkännager detta för regeringen.
            </item>
            <item xml:id="i-sN2amwxRdRrUPyWP8HDog">
              Riksdagen ställer sig bakom det som anförs i motionen om att
              förenkla förfarandet för tillståndsgivning vid arbetskraftsinvandring
              för att kunna förkorta handläggningstiden och tillkännager detta
              för regeringen.
            </item>
            <item xml:id="i-YTG1ryLhKYkDCXTZjgxc1L">
              Riksdagen ställer sig bakom det som anförs i motionen om att
              se över möjligheten att automatiskt förlänga arbetstillstånd under
              handläggning av förlängningsärende vid för lång fördröjning och
              tillkännager detta för regeringen.
            </item>
            <item xml:id="i-M77Rghxtbpmg6DS78stNZK">
              Riksdagen ställer sig bakom det som anförs i motionen om att
              genomföra en översyn av handläggningen av arbetstillstånd för
              att få ned handläggningstid och få upp effektivitet och tillkännager
              detta för regeringen.
            </item>
            <item xml:id="i-G9M97UwBYTtKm1oPWRDDQr">
              Riksdagen ställer sig bakom det som anförs i motionen om att
              möjliggöra för externa aktörer att delta vid arbetstillståndsgivande
              och tillkännager detta för regeringen.
            </item>
            <item xml:id="i-9F3wx4Jv9B5QNptDXfteJa">
              Riksdagen ställer sig bakom det som anförs i motionen om att
              utvidga EU:s blåkortssystem och tillkännager detta för regeringen.
            </item>
            <item xml:id="i-Cm1WreoWhPcqFDffz2VRFo">
              Riksdagen ställer sig bakom det som anförs i motionen om att
              utländska studenter lättare ska få uppehållstillstånd i Sverige
              efter avslutade studier och tillkännager detta för regeringen.
            </item>
            <item xml:id="i-R2b2cmRvbgFW6Rn6vvSeEr">
              Riksdagen ställer sig bakom det som anförs i motionen om att
              se över tillämpningen av utlänningslagen i syfte att underlätta
              för utländska studenter att göra rätt och tillkännager detta för
              regeringen.
            </item>
            <item xml:id="i-NfCtabEkbWFuuuDTbxVpLw">
              Riksdagen ställer sig bakom det som anförs i motionen om att
              utreda möjligheten att ta bort studieavgifter för utländska studenter
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-JZM2ktMAZQThzsJYV4CspG" type="h1">
            Motivering
          </head>
          <p xml:id="i-8phrtd572DPwYLv8oZ5azh">
            Arbetskraftsinvandringen är en stor tillgång för Sveriges kompetensförsörjning,
            för samhällets ekonomi och för företagens konkurrenskraft. Dessutom
            innebär arbetskraftsinvandringen en säker väg hit för personer
            som har möjlighet att bidra med kompetens, kunskap och viktigt
            arbete. Det är ingen förlust för Sverige att underlätta för människor
            som kan försörja sig att stanna. Vi har mycket att vinna på välfungerande
            migration. Därför är arbetskraftsmigrationen av stor vikt.
          </p>
          <p xml:id="i-F9jdUWiK5L8Bj1EjK62TLM">
            EU har inneburit stora framgångar för rörligheten av arbetskraft.
            Det är av stor vikt att vi värnar den fria rörligheten för människor,
            arbete, tjänster och studier. Både inom EU och för tredjelandsmedborgare
            som vill ta sig till EU.
          </p>
          <p xml:id="i-G8AuSkayoQPvDkJro9wcck">
            Arbetskraftsinvandringen är även mycket betydelsefull för EU
            som helhet. Det finns omkring två miljoner jobb i EU som inte
            tillsätts. Genom att underlätta också för både högkvalificerad
            och lågkvalificerad arbetskraft att komma till unionen för att
            jobba kan denna arbetskraftsbrist lättare motverkas.
          </p>
          <p xml:id="i-FSHTp9oCU56p3o55bAZiey">
            Det system för arbetskraftsinvandring som alliansregeringen införde
            tillsammans med Miljöpartiet 2008 har varit till stor nytta för
            företagens kompetensförsörjning, samhällets ekonomi och även gett
            många människor möjlighet att leva och arbeta i Sverige. Det svenska
            systemet måste värnas, och det är viktigt att agera mot alla förslag
            som skulle göra det svårare att komma till Sverige.
          </p>
          <p xml:id="i-F8g8wAADK9vt1s131EEjVh">
            Regeringen har tillsatt en utredning som ska komma åt fusk och
            missbruk av systemet. Ett antal skärpningar med samma syfte genomfördes
            av alliansregeringen 2012. Det är viktigt för systemets hållbarhet
            och trovärdighet att det inte missbrukas. Det är bra att utredningen
            får se över möjligheter att stärka utrikes födda arbetstagares
            situation.
          </p>
          <p xml:id="i-5wQ9A2Qd7257QjBqd7xpeQ">
            Samtidigt saknar regeringen en politik som genomför viktiga förändringar
            på andra områden. Det är fortfarande ohållbart långa handläggningstider
            för arbetskraftsinvandring. Kraven är stelbenta och minimala brister
            kan leda till utvisning. Utannonseringskravet tolkas långt hårdare
            i Sverige än vad EU kräver. Små möjligheter till spårbyte gör
            att kvalificerade asylsökande som fått jobb ändå inte kan stanna
            i Sverige om de får avslag. Inget av detta vill regeringen göra
            någonting åt.
          </p>
          <p xml:id="i-UEtLiD5pkbbb4CU7BfYV46">
            Det är ingen förlust för Sverige att underlätta för människor
            som kan försörja sig att stanna. Ändå har regeringen bara politik
            för att göra det svårare och inga förslag för att underlätta.
            Det är någonting Centerpartiet ser mycket kritiskt på.
          </p>
          <head xml:id="i-QDSdrNfV15guFdywgE6qTu" type="h2">
            Minska risken för arbetstagaren
          </head>
          <p xml:id="i-JkHbQPMXwnWKEYhDcjmNdD">
            En arbetskraftsinvandrare bär i dag hela risken själv om någonting
            går fel. Om en an-ställning utlysts felaktigt, om en lön ligger
            några kronor under kollektivavtalet eller om någonting annat i
            processen inte har hanterats helt oklanderligt så är det arbetstagaren
            som bär hela risken och kan utvisas för minsta miss. Det är en
            orimlig riskfördelning.
          </p>
          <head xml:id="i-NSFrB2DEggfVkdU5SfgV86" type="h2">
            Flera yrken
          </head>
          <p xml:id="i-JMbbvcyYXedfFegAusPbZ7">
            I dag måste alla som kommer till Sverige som arbetskraftsinvandrare
            ha en arbetsgivare här redan innan avresan och för att få förlängt
            arbetstillstånd måste man ha haft samma yrke och arbetsgivare
            i minst två år. Centerpartiet vill slopa kravet på koppling till
            ett visst yrke och arbetsgivare.
          </p>
          <p xml:id="i-DhvvLopea9Ydn51YiWiiWB">
            När en arbetskraftsinvandrare jobbat i Sverige i två år och vill
            förnya sitt arbetstillstånd ska personen i stället vara fri att
            börja jobba inom vilken bransch som helst. Människor ska också
            kunna byta arbetsgivare redan under de två första åren. Detta
            för att ge människor makt över sin egen situation, en chans att
            ta nya steg i karriären, och möjlighet att välja bort oseriösa
            arbetsgivare. Det viktiga är att man arbetar, inte att man aldrig
            byter jobb.
          </p>
          <head xml:id="i-8SFx2vbSMiFSeTyUrLqvsz" type="h2">
            Utannonsering
          </head>
          <p xml:id="i-U13v1b2HeEDBsPzAADgq1j">
            Gemenskapsföreträdet och kraven på utannonsering av tjänster
            har tolkats orimligt hårt i svensk rätt. I ett uppmärksammat fall
            har en person fått avslag på sökt arbetstillstånd och utvisats
            för att han fått sitt jobb via Linkedin och inte via Arbetsförmedlingen.
            Efter det har EU-kommissionen konstaterat att den svenska tolkningen
            går mycket längre än vad gemenskapsföreträdet kräver. En jämförande
            granskning visar också att inget annat EU-land tolkar företrädet
            på samma sätt som Sverige.
          </p>
          <p xml:id="i-7s1dGJZe6Jx2KCt5u11iA9">
            Det finns inga hinder i EU-lagstiftningen mot att bevilja arbetstillstånd
            för arbeten som inte utlysts via Arbetsförmedlingen. Men det är
            så lagen har tolkats, och en lag som inte ger önskade resultat
            bör ändras. Centerpartiet vill inte att Sverige utvisar hederliga,
            strävsamma, arbetande personer i onödan. Därför vill vi se över
            kraven på utannonsering och förtydliga i lag eller förordning
            att utlysningskravet måste ha utrymme för fler sorters annonsering
            än bara via Arbetsförmedlingen.
          </p>
          <head xml:id="i-Lsx451bD47iM5sJ1rEKEAv" type="h2">
            Försörjningskrav
          </head>
          <p xml:id="i-SC3FAvqou4tp8vGGoCnWFi">
            Det finns två grundläggande krav för att man ska kunna få arbetstillstånd.
            Dels måste arbetsvillkoren vara på kollektivavtalsenlig nivå,
            dels måste man ha en inkomst på minst 13 000 kronor i månaden.
            Det finns i dag inget utrymme för undantag, vilket har inneburit
            att personer har utvisats i onödan. I ett fall gick en amerikansk
            kvinna ned i arbetstid för att studera svenska och tjänade under
            året endast 12 000 kronor i månaden. Det fanns inget utrymme för
            flexibilitet utan hon utvisades på grund av detta. Det finns flera
            liknande fall.
          </p>
          <p xml:id="i-VpSiFMJmtXbjdpX6MkB37z">
            Denna stelbenthet gör skada men ingen nytta. Det måste finnas
            möjlighet att göra undantag från kravet på 13 000 kronor i månaden
            i vissa fall, t.ex. om någon tillfälligt går ned i arbetstid för
            att studera. Centerpartiet vill därför att kravet på försörjning
            ses över för att deltidsarbete ska vara möjligt för fler som vill
            utbilda sig vid sidan av sitt arbete.
          </p>
          <head xml:id="i-UVeP4rSXGmZfmwPVtbgNkx" type="h2">
            Möjlighet till korrigering
          </head>
          <p xml:id="i-23cKQseuvxSRp7c4j8shWC">
            I flera fall har personer utvisats på grund av små misstag, som
            en lön på så lite som 38 kronor under kollektivavtalet. En arbetsgivare
            som inser sitt misstag och vill korrigera det i efterhand ska
            kunna göra det och retroaktivt kompensera lön som legat för lågt.
            För att inte skapa incitament för arbetsgivare att systematiskt
            betala för låga löner bör systemet innehålla någon form av påföljd
            för arbetsgivaren.
          </p>
          <head xml:id="i-CLR9VKgvekjse2PcbUgfzm" type="h2">
            Arbete under asyltiden
          </head>
          <p xml:id="i-EV1xWygmwiX6n6tgPNXwX5">
            I dag är grundregeln att en person som saknar uppehållstillstånd
            inte får arbeta, men en asylsökande kan beviljas undantag, så
            kallat AT-UND. Centerpartiet vill vända på detta och låta alla
            asylsökande arbeta. Istället för att arbetsförbud ska vara regel
            vill vi tillåta alla att arbeta som utgångspunkt.
          </p>
          <p xml:id="i-LvtzFHJaLayfQGSLxR8gT1">
            Det ska fortsatt vara möjligt att besluta om arbetsförbud, och
            även sänkt dagersättning, för de personer som vägrar bidra till
            att fastställa identiteten eller som bryter mot regler på olika
            vis. Det enda den asylsökande ska behöva för att få jobba är ett
            bevis på att man registrerats som asylsökande hos Migrationsverket.
          </p>
          <p xml:id="i-6t8v8XhPx2ZX6NS8CgwPGW">
            Även att erbjuda och ta praktikplatser måste underlättas kraftigt.
            I dag måste alla praktikplatser för asylsökande godkännas av Migrationsverket
            efter en omfattande ansökningsprocess där nära nog varje detalj
            måste redogöras. Det måste underlättas så att fler redan under
            asyltiden kan få en fot in och prova på den svenska arbetsmarknaden
            samtidigt som sysslolösheten motverkas.
          </p>
          <head xml:id="i-L6yYDQPjP8CXoKmyXG5umS" type="h2">
            Förenkla reglerna för spårbyte
          </head>
          <p xml:id="i-PRBSRd4ER3xa8jxUSH4qTL">
            Reglerna för spårbyte gör det i dag möjligt för asylsökande som
            får avslag på sin asylansökan att i stället få arbetstillstånd
            och få stanna som arbetskraftsinvandrare. Det är en mycket värdefull
            möjlighet som gör att personer som kan bidra till Sverige får
            möjlighet att göra det även om de inte har skyddsskäl.
          </p>
          <p xml:id="i-4F81ucaD4vsp7T7qcfPRPT">
            Det är viktigt att det fortsätter finnas en möjlighet att göra
            spårbyte från asylinvandring till arbetskraftsinvandring. Möjligheten
            till spårbyte är dock för snäv. Den möjligheten bör finnas långt
            tidigare. I dag måste man ha haft samma arbete – till kollektivavtalsenliga
            villkor – i minst fyra månader. Har man arbetat i tre och en halv
            månad har man ingen chans att få stanna och arbeta i Sverige om
            ens asylansökan avslagits. Centerpartiet vill att man ska kunna
            ansöka om spårbyte från dag ett. Den som har ett arbete i Sverige
            ska kunna få stanna. Tidsramen från avslag till att ansökan om
            spårbyte ska lämnas in bör också utökas så att det blir lättare
            för fler att ansöka om att få stanna och arbeta.
          </p>
          <p xml:id="i-cBziThxH9gkyp6XCGmbLu">
            Möjligheten till spårbyte bör ses över i syfte att bredda möjligheterna,
            göra det enklare och minska risken för utvisning på oskäliga grunder.
          </p>
          <head xml:id="i-QWwYwdjA7vRYfqV6CV2HWJ" type="h2">
            Snabbare handläggningstider
          </head>
          <p xml:id="i-HiGq8aenMyFutgrYVXuGZ5">
            Det är också nödvändigt att korta handläggningstiden av arbetstillstånd
            för arbetskraftsinvandrare. Vi vill se ett enklare förfarande
            och snabbare handläggning av fler ansökningar för att kunna få
            ner tiden från arbetserbjudande till uppehållstillstånd. Att få
            ett arbetstillstånd beviljat kan ta över ett år. Det skapar en
            osäkerhet och en kostnad som gör att det för många arbetsgivare
            inte är ekonomiskt möjligt att söka arbetskraft från andra länder,
            vilket kan leda till att platser inte alls tillsätts och att företag
            inte kan tillverka de varor och tjänster de annars hade kunnat.
          </p>
          <p xml:id="i-Dks5VixfLGLXhzrzrKGALd">
            Centerpartiet vill att det ska bli enklare för arbetsgivare att
            få det enklare ansökningsförfarandet. Har man som arbetsgivare
            haft en arbetskraftsinvandrare anställd i ett år utan några anmärkningar
            ska handläggningarna för framtida ansökningar snabbas upp ytterligare.
          </p>
          <p xml:id="i-7FXHEGbJKaEex8BDUhQSBd">
            Ett annat problem är handläggningstiden vid förlängning av arbetstillstånd.
            Efter att en arbetstagare ansökt om förlängning dröjer det ofta
            många månader innan beslut fattas. Centerpartiet vill se över
            möjligheten att automatiskt förlänga arbetstillstånd under prövningen
            så att en person kan fortsätta att arbeta under prövningsperioden
            även om arbetet innebär utlandsresor. Möjligheten att automatiskt
            bevilja en förlängning vid viss fördröjning bör också utredas.
          </p>
          <p xml:id="i-Tg8q16ssecgc6SCRYXm5Lx">
            Utöver detta bör en bredare översyn göras av handläggning av
            arbetstillstånd i syfte att få ned handläggningstider och få upp
            effektiviteten. Det finns stora skillnader mellan Migrationsverkets
            enheter i hur lång tid ansökningarna tar att behandla, så det
            lär finnas betydande möjlighet till effektiviseringar.
          </p>
          <head xml:id="i-EDDwf15tw97CgcuAjcxaLw" type="h2">
            Externa aktörer
          </head>
          <p xml:id="i-DmduWheCimSqZ1mn5y3Thf">
            Vi vill se över möjligheten för externa aktörer med specialiserad
            kunskap att under Migrationsverket kunna utreda dessa ärenden
            och lägga fram beslutsunderlag. Externa tjänsteleverantörer i
            ärenden om uppehålls- och arbetstillstånd kan minska belastningen
            på Migrationsverket samtidigt som arbetstillstånd kan hanteras
            snabbare. Frågan har nyligen utretts av Tjänsteleverantörsutredningen
            (SOU 2016:36). Centerpartiet vill snabbt gå fram med implementering
            av förslagen.
          </p>
          <head xml:id="i-6s2NFLXGfe1Q68jRgqf67S" type="h2">
            Reformera EU:s blåkortssystem
          </head>
          <p xml:id="i-TPKGutf3nQsmLM1SuHhVrp">
            EU:s blåkortssystem har byggt på en god grundtanke men inte fungerat
            i praktiken. Systemet är alldeles för snävt och ställer upp mycket
            strikta krav – samtidigt som medlemsstaterna kan införa extra
            hårda kvoter, lönekrav och mycket annat. Det har inneburit att
            EU fortfarande inte har något fungerande system för arbetskraftsinvandring.
            Det enda land som i någon betydande omfattning använt sig av blåkortssystemet
            är Tyskland.
          </p>
          <p xml:id="i-PXM91VTiPdvDohGjZ9hiun">
            Centerpartiet vill att blåkorten vidgas till att omfatta fler
            yrkesgrupper så att behoven på arbetsmarknaden bättre kan tillgodoses
            och fler ges möjligheten att söka arbete i Europa. Blåkorten ska
            inte bara vara till för högkvalificerad arbetskraft utan kunna
            användas för att täcka behov i flera branscher.
          </p>
          <p xml:id="i-QnhKgFKi15cThjuNVCxtw7">
            Centerpartiet vill också se en större reform i linje med det
            förslag som lagts fram av kommissionen. En bred översyn av hur
            blåkorten kan vara en del i att göra EU mer attraktivt för arbetskraft
            från andra länder kan bland annat innehålla att blåkorten ska
            kunna ge tillträde till hela EU och möjlighet till en europeisk
            form av spårbyte för asylsökande. Båda dessa finns i USA:s green
            card-system, och bidrar till att göra USA till en attraktiv arbetsmarknad
            för utrikes arbetskraft.
          </p>
          <p xml:id="i-UmoJWbC6dtc6cD3oDbqX9i">
            Reformer av systemet är en fråga som ligger på EU-nivå men det
            är viktigt att Sveriges regering ligger på för ett öppet Europa
            och värnar rörligheten inte bara inom EU utan även till EU för
            arbetskraft från tredjeland.
          </p>
          <head xml:id="i-7baiefENj3xpMhbw5u6n4y" type="h2">
            Utstationering
          </head>
          <p xml:id="i-Pf37MjoKvqNAZiicANbEiu">
            Regeringen har arbetat aktivt för att omförhandla och försämra
            utstationeringsdirektivet så att det skulle bli svårare att röra
            sig mellan EU-länder för att arbeta. Det är helt fel fokus och
            skulle både försvåra kompetensförsörjningen för svenska företag
            som vill rekrytera arbetskraft från andra länder och för EU-medborgare
            som ser en chans att skapa en framtid där de kan bidra till Sveriges
            välstånd. Centerpartiet vill värna rörligheten för arbetskraft
            inom EU.
          </p>
          <head xml:id="i-4wK9hz2KhkGEnmNvX4m7Jm" type="h2">
            Rörlighet för studenter
          </head>
          <p xml:id="i-DNix9ALsHRL8ZbhWW1pi15">
            Studenter som kommer till Sverige är en resurs för vårt land.
            Men trots att många utländska studenter studerar i Sverige är
            det få som stannar. När så många väljer bort Sverige efter avslutad
            utbildning går vi miste om några av världens skarpaste hjärnor.
            För att fler internationella studenter ska kunna etablera sig
            på den svenska arbetsmarknaden och bidra till handel, utveckling
            och välstånd vill vi göra det lättare för dem att stanna i Sverige
            längre efter avslutad utbildning.
          </p>
          <p xml:id="i-HHMEBj1EhTctyrhkfdzuS3">
            Centerpartiet vill underlätta ansökningsförfarandet för utomeuropeiska
            studenter att studera i Sverige. Det är viktigt att attrahera
            utländska studenter. Den högre utbildningen är en snabbväxande
            global marknad som skapar nya kontakter, nätverk och tillför värdländerna
            värdefullt humankapital. Det stärker inte bara Sverige utan skapar
            en bättre utbildad och bättre utvecklad värld.
          </p>
          <p xml:id="i-C1Vtbfj7jAAar1LdRQcerK">
            I flera fall har Migrationsverket fått kritik från högskolor
            och universitet för bristfällig hantering av studenters uppehållstillstånd,
            otydlighet i processer och en icke-transparent tolkning av regelverk.
            De regler som finns för studenters uppehållstillstånd, med bland
            annat tryggad försörjning och studieresultat måste tydliggöras
            med utgångspunkt från studenters möjlighet att studera och stanna
            i Sverige.
          </p>
          <head xml:id="i-8vUyvVn1vz3AFBze1BLDPk" type="h2">
            Ta bort avgifter för utländska studenter
          </head>
          <p xml:id="i-VNF1QkjFTF5kVAbzuCXPYX">
            Konsekvenserna av att utländska studenter måste betala för sin
            utbildning i Sverige har varit olyckliga. Flera personer har fallit
            mellan stolarna och drabbats oskäligt hårt, och i rapporterade
            fall har priset för utomeuropeiska studenter varit dubbelt så
            högt som kostnaden för utbildningen.
          </p>
          <p xml:id="i-Qp1pC2ZT82CohrxcSSYiNX">
            Regeringen har gett Universitetskanslersämbetet i uppdrag att
            se över systemet för avgifter för tredjelandsstudenter. Det är
            en översyn Centerpartiet välkomnar. Vi vill att tredjelandsstudenter
            ska behandlas på liknande sätt som inrikes födda studenter. Därför
            avser vi att i framtiden erbjuda avgiftsfria utbildningar även
            för utländska studenter. Däremot anser vi att en mindre avgift
            bör tas ut av de utländska studenterna för att finansiera antagningsförfarandet
            för dem.
          </p>
        </div>
        <div type="motSignatures">
          <list>
            <item xml:id="i-EVx9ozbZG44PptkseduhyB">
              Johanna Jönsson (C)
            </item>
            <item xml:id="i-9yCcuEYjQh43i1qW1VD2UC">
              Annika Qarlsson (C)
            </item>
            <item xml:id="i-5zbmKT6BXNhGkzkrDCfMjd">
              Fredrik Christensson (C)
            </item>
            <item xml:id="i-GTjpbf44yDPt8tL2snZVbr">
              Solveig Zander (C)
            </item>
            <item xml:id="i-CazECU3YcYgWo34ExpEYih">
              Anders W Jonsson (C)
            </item>
          </list>
        </div>
      </div>
    </body>
  </text>
</TEI>
