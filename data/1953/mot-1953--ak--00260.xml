<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__260/mot_1953__ak__260-001.pdf"/>
      <div type="motHeader" xml:id="i-FMVzgJsv9udBWpxpaUHb78">
        <div type="motTitle" xml:id="i-8iUrD1A7etmbPpYx4mU1ED"/>
        <div type="motSubmissionInfo" xml:id="i-3CwsUeFr7iebZwFAbEAue1"/>
      </div>
      <div type="motBody" xml:id="i-XCZtyiYxSH4qyu3fErbEuB">
        <div xml:id="i-VRKkkURVqBn2YQad57zoy3">
          <p xml:id="i-EGbt9829yvcVG9RsQ6QEqJ">
            12 Motioner i Andra kammaren, nr 260.
          </p>
          <p xml:id="i-UWUeUQA5ziJmkamDwaz1CM">
            Nr 260.
          </p>
          <p xml:id="i-8oLcehgkQJd8vwMfz1bg6b">
            Av fröken Olsson och herr Johansson i Södertälje, om viss hjälp-
            undervisning på enhetsskolans högstadium inom för- söksdistrikten.
          </p>
          <p xml:id="i-NauxPDgJDPUXWtW9WaNF7R">
            Vid folkskola skall hjälpklass finnas för barn &gt;som visar sådan
            psykisk efterblivenhet att de inte i nämnvärd grad kan dra nytta
            av vanlig skol- undervisning men dock kan tillgodogöra sig för
            dem avpassad särskild undervisning». Villkoret för att hjälpklass
            skall få inrättas är att minst tio sådana barn finns vid skolan.
            Är antalet efterblivna barn mindre än tio får hjälpundervisning
            ordnas under högst fyra timmar. Då lyckligtvis de psykiskt efterblivna
            endast utgör några få procent av hela barnantalet kan hjälpklasser
            inrättas endast vid relativt stora skolor. Vid mindre skolor måste
            även mycket efterblivna barn hänvisas till normalklass. Om den
            psykiska efterblivenheten omfattar inte endast förstånds- utan
            även känslo- och viljelivet får barnen svårt inte bara att följa
            undervisningen utan också att anpassa sig efter skolordningen
            och kamratgemenskapen. Får de inte för dem särskilt avpassad undervisning
            blir de ständiga oroselement, van- trivs i skolan och får en starkt
            negativ inställning till allt som rör skolan — en inställning
            som det kan vara nästan omöjligt att bryta. Dessa efterblivna
            barn är naturligtvis inte jämnt fördelade på klasser och skolor,
            de värsta svårigheterna uppstår om det blir en anhopning av &gt;problembarn&gt;
            i en och samma klass. Enhetsskolan har med sina friare undervisningsmetoder
            och differentierade kurser större möjligheter att inom normalklasserna
            ta hand om de psykiskt efterblivna, behovet av hjälpundervisning
            bör alltså snarast bli mindre efter hand som enhets- skolan byggs
            ut. Den första försöksverksamheten började emellertid i femte
            klassen, och där fanns i en del av försöksskolorna barn som haft
            stora svårigheter under sina tidigare skolår och som bestämt vägrade
            att anse det för en förmån att få gå nio år i skolan, medan deras
            endast ett år äldre kamrater fick sluta efter sju. Inflyttade
            barn vållar också en del svårigheter, de har inte som försöksdistriktens
            egna barn så småningom fått vänja sig vid friare arbetsformer;
            för dem kommer övergången plötsligt. Särskilt svårt är det med
            elever som flyttar in i sjätte eller sjunde klass. De har inte
            läst engelska, de är inte vana vid arbetssättet, och upptäckten
            att deras nya hemkommun har nioårig skolplikt kommer oftast som
            en obehaglig överraskning för både dem och föräldrarna. Försöksverksamheten
            på högstadiet skall pröva om det är möjligt att
          </p>
          <pb facs="riksdagen-motions-pdf/data/1953/mot_1953__ak__260/mot_1953__ak__260-002.pdf"/>
          <p xml:id="i-QHPfaKUWitHm9kJJzA2Uzg">
            Motioner i Andra kammaren, nr 260. 13
          </p>
          <p xml:id="i-49VErXDnDiKupYJjaH6PGK">
            i samma klass undervisa barn med mycket olika begåvning, av vilka
            en del skall lägga grunden för kommande gymnasiestudier och andra
            för praktisk yrkesverksamhet. Att läraren samtidigt som han för
            första gången genom- för denna mycket krävande differentiering
            skall ta hand om en låt vara liten grupp psykiskt efterblivna,
            som befinner sig i opposition mot skolan, torde vara att begära
            för mycket. Om elevantalet är tillräckligt stort har man möjligheter
            att redan från sjunde klass göra en linjedelning, vilket dock
            inte var avsikten med enhetsskolan. Sker den ändå är det ytterligt
            viktigt att parallellavdelningarna blir jämställda, den praktiska
            linjen får inte ges någon hjälpklasskaraktär. Inte minst av omtanke
            om den praktiska utbildningslinjens goda anseende bör åtgärder
            omedelbart vidtagas för att bereda särskild undervisning åt elever
            som inte kan tillgodogöra sig under- visningen i normalklass.
            Dessa bör naturligtvis ha provisorisk karaktär och endast avse
            att avhjälpa de svårigheter som hänger samman med själva utbyggnadsskedet,
            inte att på något sätt föregripa den mer definitiva ut- formningen
            av hjälpundervisningen i enhetsskolan. Några större ekonomiska
            konsekvenser får sådana stödåtgärder knap- past, det gäller få
            elever och ett begränsat antal veckotimmar. Man kan t. ex. låta
            de svagaste eleverna i sjunde och åttonde klass tillsammans bilda
            en särskild grupp i svenska och matematik. Med den livliga kontakt
            skol- överstyrelsen har med försöksdistrikten torde det inte möta
            någon svårighet att i varje särskilt fall pröva skäligheten av
            de åtgärder de olika distrikten själva föreslår. Vi hemställer
            alltså, att riksdagen måtte medge skolöverstyrelsen rätt att utan
            hinder av gällande statsbidragsbestämmelser bevilja för- söksdistrikten
            viss hjälpundervisning på enhetsskolans högstadium.
          </p>
          <p xml:id="i-HWfqKiZH4DJrYniGVRefXG">
            Stockholm den 27 januari 1953.
          </p>
          <p xml:id="i-XsXEbG6GcWeuHsHM81YiHB">
            Gunnel Olsson. Carl-Erik Johansson i Södertälje.
          </p>
        </div>
      </div>
    </body>
  </text>
</TEI>
