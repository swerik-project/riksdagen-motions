<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199091-SoU-00083">
  <teiHeader>
    <fileDesc>
      <titleStmt>
        <title>med anledning av prop. 1990/91:175 Vissa folkhälsofrågor</title>
        <author corresp="i-B1jH6xuNdP1VDkcHJM5hF3 i-B1jH6xuNdP1VDkcHJM5hF3">av Daniel Tarschys m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1990/91:175 Vissa folkhälsofrågor</title>
          <idno type="rdwebb">GE02So83</idno>
          <rs type="number">So83</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GE02So83/text</ref>
          <ref type="dokument_url_html">http://data.riksdagen.se/dokument/GE02So83</ref>
          <ref type="dokumentstatus_url_xml">http://data.riksdagen.se/dokumentstatus/GE02So83</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-B1jH6xuNdP1VDkcHJM5hF3</idno>
            <name>Daniel Tarschys</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-KawwYRbfNooyPngtdSHu1B</idno>
            <name>Ulla Orring</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-Wr6k6wHqCSCVpf8wAP1AEe</idno>
            <name>Ingrid Ronne-Björkqvist</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-B1jH6xuNdP1VDkcHJM5hF3</idno>
            <name>Daniel Tarschys </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-Wr6k6wHqCSCVpf8wAP1AEe</idno>
            <name>Ingrid Ronne-Björkqvist </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-KawwYRbfNooyPngtdSHu1B</idno>
            <name>Ulla Orring </name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-BGRrHrGaB1yKNMR5FrmKHQ"/>
        <correspContext corresp="i-BGRrHrGaB1yKNMR5FrmKHQ">
          <ref>Proposition 1990/91:175</ref>
        </correspContext>
        <correspAction xml:id="i-BqENKzGSTZJSEaLcrngKk" type="signed"/>
        <correspContext corresp="i-BqENKzGSTZJSEaLcrngKk">
          <note type="signatory" corresp="i-B1jH6xuNdP1VDkcHJM5hF3"/>
          <note type="signatory" corresp="i-KawwYRbfNooyPngtdSHu1B"/>
          <note type="signatory" corresp="i-Wr6k6wHqCSCVpf8wAP1AEe"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-B1jH6xuNdP1VDkcHJM5hF3"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-Wr6k6wHqCSCVpf8wAP1AEe"/>
          <note type="signatory" corresp="i-KawwYRbfNooyPngtdSHu1B"/>
        </correspContext>
        <correspAction type="referral" xml:id="i-UGwPGLsTrie3aLPy3qgkbX">
          <date when="1991-05-14"/>
        </correspAction>
        <correspAction type="dismissal" xml:id="i-A2dW9HobxTfVC48KZRDGc5">
          <date when="1991-05-13"/>
        </correspAction>
        <correspAction type="submission" xml:id="i-BHJhGuFeeDRUnJT5GtCLnE">
          <date when="1991-05-08"/>
        </correspAction>
        <correspAction type="referral" xml:id="i-FvrezVqbCnjYeMc8WQP3AM">
          <date when="1991-05-14"/>
        </correspAction>
        <correspAction type="dismissal" xml:id="i-H7JFyVDwvEYntr3WFrhS8x">
          <date when="1991-05-13"/>
        </correspAction>
        <correspAction type="submission" xml:id="i-3LmS21XM4gTpGN7KwkGK6i">
          <date when="1991-05-08"/>
        </correspAction>
        <correspAction type="assigned" xml:id="i-CzQs5ZMLTRNUAesPXGCdf4"/>
        <correspContext corresp="i-CzQs5ZMLTRNUAesPXGCdf4">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199091/mot_199091_SoU_83/mot_199091_SoU_83-001-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <pb facs="riksdagen-motions-pdf/data/199091/mot_199091_SoU_83/mot_199091_SoU_83-001.pdf"/>
          <p>
            Motion till riksdagen 1990/91:S083 |
          </p>
          <p>
            —
          </p>
          <p>
            av Daniel Tarschys m.fl. (fp) Mot. med anledning av prop. 1990/91:175
            Vissa 1990/91 folkhälsofrågor S083—87
          </p>
          <p>
            Regeringen föreslår att ett folkhälsoinstitut inrättas den 1
            januari 1992 med huvuduppgift att på nationell nivå driva folkhälsofrämjande
            och sjukdoms- förebyggande arbete av sektorsövergripande karaktär.
            Institutet föreslås in- ledningsvis bedriva program inriktade
            mot alkohol och droger, tobak, barn och ungdom, utsatta kvinnor
            samt skador. Vissa av programmen föreslås vara av permanent karaktär,
            som alkoholprogrammet, medan andra bör vara tidsbegränsade. För
            institutets verksamhet föreslås för budgetåret 1991/92 ett anslag
            på 47,5 milj.kr. I propositionen behandlas vidare den svenska
            alkoholpolitiken, som även framdeles föreslås bli inriktad på
            att sänka totalkonsumtionen. Denna poli- tik skall hävdas i de
            fortsatta överläggningarna om ett svenskt närmande till EG. Vidare
            behandlas vissa frågor avseende tobaksbruk och tobaksproduk- ter.
            En redovisning lämnas för genomförda och planerade åtgärder till
            följd av allergiutredningens förslag. Slutligen aviseras en lagstiftning
            för att mot- verka doping och en översyn av stadgan för enskilda
            vårdhem i syfte att skilja den verksamhet som bedrivs vid hälsohemmen
            från annan hälsohemsverk- samhet.
          </p>
          <p>
            Propositionens förhistoria
          </p>
          <p>
            Förslag om återinrättande av ett folkhälsoinstitut har i flera
            år framförts av folkpartiet liberalerna. Det har hittills avvisats
            av socialdemokraterna i riks- dagen. Vi har också länge pläderat
            för en skärpt alkoholpolitik. Hösten 1989 fast- slog en enhällig
            riksdag att det behövdes en mer aktiv alkoholpolitik. Ett åtgärdsprogram
            beställdes från regeringen. Under hösten 1990 angav rege- ringen
            att en alkoholpolitisk proposition skulle komma att läggas under
            vå- ren 1991. Under flera år har tobaksfrågorna varit under utredning.
            Riksdagen an- höll 1989 att utredningen skulle ges en parlamentarisk
            sammansättning. Syf- tet härmed var att ge utredningsarbetet en
            sådan politisk kraft att verknings- fulla förslag skulle kunna
            framläggas. Regeringen beslöt emellertid att non- chalera denna
            framställning från riksdagen. Utredningens betänkande fram- lades
            under våren 1990. Under hösten 1990 utlovade regeringen att en
            to- bakspolitisk proposition skulle framläggas under våren 1991.
          </p>
          <p>
            1 Riksdagen 1990/91. 3 saml. Nr So83—-87
          </p>
          <pb facs="riksdagen-motions-pdf/data/199091/mot_199091_SoU_83/mot_199091_SoU_83-002.pdf"/>
          <p>
            Ingen av dessa propositioner har emellertid framlagts. I stället
            föreläggs riksdagen nu alkohol- och tobakspolitiska avsnitt i
            en bredare folkhälsopoli- tisk proposition. Som vi nedan närmare
            skall utveckla finner vi det alkohol- politiska avsnittet skäligen
            tunt och i vissa delar direkt skadligt för ansträng- ningarna
            att nedbringa konsumtionen och missbruket. Det tobakspolitiska
            avsnittet har som huvudsakligt budskap att regeringen ännu inte
            har avslutat sitt arbete med tobaksutredningens betänkande. Inget
            som helst tobakspoli- tiskt förslag underställs nu riksdagens
            prövning. Inte heller i fråga om do- ping, där ett remissbehandlat
            lagförslag föreligger, har regeringen orkat med att lägga fram
            ett förslag. Kraftlösheten på dessa områden framstår som anmärkningsvärd.
            Det som föreslås (folkhälsoinstitut) är enligt vår uppfattning
            inte färdigberett, och de förslag som är färdigberedda framläggs
            inte för riksdagen.
          </p>
          <p>
            Vår huvudreaktion
          </p>
          <p>
            Det är bra att regeringen nu instämmer i vårt krav på ett folkhälsoinstitut.
            Förslaget är dock bristfälligt och behöver ses över och kompletteras
            i väsent- liga delar. Övriga delar av propositionen är för svaga.
            Det behövs nu en politisk kraftsamling för att bedriva en aktiv
            alkoholpolitik. Eftersom regeringen inte klarat av att åstadkomma
            en sådan föreslås att en parlamentarisk kom- mission får i uppdrag
            att formulera det program som riksdagen redan 1989 efterlyste.
            Kravet på att en tobakspolitisk proposition föreläggs riksdagen
            kvarstår.
          </p>
          <p>
            Vi övergår nu till att kommentera enskilda avsnitt i propositionen.
          </p>
          <p>
            Folkhälsoarbetets mål
          </p>
          <p>
            Det främsta målet för folkhälsoarbetet bör enligt vår uppfattning
            vara att stödja enskilda människors ansträngningar att bevara
            och stärka sin egen hälsa. Det är naturligt att detta arbete i
            första hand inriktas på människor som är utsatta för särskilt
            stora hälsorisker. I många sammanhang finns det därför goda motiv
            för riktade insatser. Vi finner det emellertid olämpligt och olyck-
            ligt att — på det sätt som sker i propositionen — formulera detta
            mål i jämlik- hetstermer. Uppfattar man själva spännvidden i hälsa
            mellan olika folkgrup- per som det dominerande problemet skulle
            man ju med jämnmod eller t.o.m. tillfredsställelse kunna åse en
            försämring av hälsoförhållandena hos de friskare delarna av befolkningen.
            Enligt vår uppfattning bör det överord- nade målet i stället vara
            att motverka ohälsa varhelst den än förekommer. För att belysa
            skillnaden mellan dessa synsätt kan man t.ex. uppmärk- samma spännvidden
            i mortalitet mellan de båda könen. Som framgår av pro- positionen
            är männens medellivslängd för närvarande 5,6 år kortare än kvin-
            nornas. Från ett renodlat jämlikhetsperspektiv skulle man mot
            denna bak- grund kunna hävda att insatser för männens hälsa borde
            sättas i främsta rum- met. I själva verket gör föredraganden motsatt
            prioritering. Vi anser emel- lertid att syftet med folkhälsoinsatserna
            inte i första rummet bör vara att
          </p>
          <p>
            Mot. 1990/91 So0o83
          </p>
          <pb facs="riksdagen-motions-pdf/data/199091/mot_199091_SoU_83/mot_199091_SoU_83-003.pdf"/>
          <p>
            sluta gapet mellan olika grupper, utan att höja den allmänna
            folkhälsonivån. För att nå detta mål finns det självfallet skäl
            att i särskild utsträckning upp- märksamma riskgrupper, varhelst
            de återfinns i samhället. Den andra invändningen som vi vill rikta
            mot målavsnittet i propositionen gäller den alltför svaga betoningen
            av individens eget ansvar för sin egen hälsa. Vi vill på intet
            sätt förneka att av individen svårpåverkade levnadsvill- kor såsom
            arbets- och boendemiljö spelar stor roll för hälsan, liksom självfal-
            let medfödda sjukdomar och fysiska egenskaper. Så viktiga bestämningsfak-
            torer som kostvanor, drogvanor och motionsvanor är emellertid
            omständig- heter som den enskilde i stor utsträckning själv kan
            påverka. Vi anser det viktigt att understryka detta oberoende
            och att gradvis höja medborgarnas känsla av ansvar för den egna
            hälsan. Från denna utgångspunkt menar vi även att föredraganden
            är alltför ”poli- tikfixerad” i sin syn på hälsan. Förbättringar
            i folkhälsan tolkas som bevis för att ”hälsopolitiken” har varit
            effektiv, och kvarstående skillnader skall elimineras framför
            allt genom ytterligare politiska insatser. Som vi ser saken har
            många av framstegen på hälsoområdet vunnits på helt andra vägar
            (eko- nomisk tillväxt, fri opinionsbildning, hygienvanor grundlagda
            inom famil- jerna, växande hälsointresse hos enskilda, etc.).
          </p>
          <p>
            Folkhälsoinstitutet
          </p>
          <p>
            Vi ser med tillfredsställelse att regeringen efter många år har
            accepterat vår tanke att ett speciellt folkhälsoinstitut bör inrättas.
            Men samtidigt är vi kri- tiska mot förslagets utformning. Bl.a.
            är konsekvenserna för socialstyrelsens arbete med primärprevention
            otillräckligt belysta. Regeringens folkhäl- soinstitut saknar
            också den bas som är nödvändig för ett effektivt folkhäl- soarbete,
            nämligen ansvaret för den epidemiologiska bearbetningen och analysen
            av hälsodata på riksnivå. Vi anser att det nya institutets uppgift
            bör vara att befrämja god hälsa och svara för samordningen av
            folkhälsoinsatser på riksnivå. Arbetet bör utgå från resultaten
            av analyser av hälsodata erhållna från landets olika hälsore-
            gister. Socialstyrelsens epidemiologiska enhet med dess olika
            hälsoregister som nu är under uppbyggnad bör därför föras över
            till folkhälsoinstitutet. Vid en sådan överföring är det viktigt
            att man inte raserar det arbete som socialsty- relsen åstadkommit.
            Man bör överväga att också föra över den epidemiolo- giska resursen
            från institutet för miljömedicin. Det epidemiologiska arbetet
            bör drivas i nära samarbete med de samhällsmedicinska enheter
            som finns i en del landsting och andra enheter som bedriver epidemiologisk
            forskning. I anslutning till detta vill vi erinra om våra tidigare
            krav om nödvändighe- ten av s k registerlagar för de centrala
            registren med integritetskänsliga upp- gifter. Vi vill också här
            påtala behovet av lagstiftning om kommunernas och landstingens
            register som är undantagna från tillståndsplikten och innehåller
            integritetskänsliga data. Folkhälsoinstitutet skulle med ledning
            av sina egna analyser av hälsodata och iakttagelser gjorda ute
            i landstingen ta initiativ till olika studier, föreslå åtgärder
            samt samordna genomförandet av olika insatser rörande t.ex. infor-
          </p>
          <p>
            Mot. 1990/91 S0o83
          </p>
          <pb facs="riksdagen-motions-pdf/data/199091/mot_199091_SoU_83/mot_199091_SoU_83-004.pdf"/>
          <p>
            mation och utbildning. Det skulle också kunna ha en samordnande
            roll i det tvärsektoriella arbetet som ofta är nödvändigt för
            att nå resultat. Vill man t.ex. främja förändringar i kostvanorna
            fordras ett samarbete mellan hälso- och sjukvården, utbildningsväsendet,
            jordbruket och livsmedelssektorn. Institutet skulle vidare ha
            ansvar för att ta fram kunskapsunderlag som skulle kunna användas
            i utbildningen av hälsoupplysare ute i kommuner och landsting
            och andra med ansvar för att sprida denna information. Det skall
            understrykas att det är i kommuner och landsting i människornas
            närmiljö som hälsoupplysningsarbetet bör ske. Detta påpekas också
            i propositionen liksom behovet av nära samarbete med frivilligorganisationerna.
            Inom institutet bör utöver epidemiologisk forskning också bedrivas
            s.k. preventionsforskning. Forskningsrådsnämnden har lyft fram
            det som en spe- ciellt viktig forskningsuppgift i sin rapport
            Forskning om Individ och sam- hälle (89:6). Det kan definieras
            som ett tvärvetenskapligt forskningsområde omfattande såväl medicinsk
            som samhällsvetenskaplig forskning. Forskarutbildning skall i
            princip lämnas vid universitet och högskolor, men vi anser att
            folkhälsoinstitutet med sina möjligheter till epidemiologisk forskning
            och preventionsforskning också skall ha ett ansvar för forskarut-
            bildning. Sverige har ont om såväl epidemiologer som samhälls-
            och beteen- devetare vilka behövs för forskning och metodutveckling
            inom folkhälsoom- rådet. Möjligheter bör skapas för forskare att
            utomlands få lära sig metoder som behövs för forskning inom området.
            Många av det föreslagna institutets uppgifter åvilar idag andra
            statliga myndigheter som socialstyrelsen, statistiska centralbyrån,
            livsmedelsverket, trafiksäkerhetsverket och instituten för miljömedicin
            och psykosocial medi- cin. Organisationskommittén för folkhälsoinstitutet
            bör få ett ansvar för att lämna förslag om vilka uppgifter som
            bör föras över till institutet och hur samarbetet mellan institut
            och myndigheter bör utformas i framtiden. Det är som ovan nämnts
            viktigt att omorganisationsarbetet inte raserar verksamhe- ter
            som redan fungerar eller är under uppbyggnad. Enligt tidigare
            förslag från regeringen skall skolverket ges ett ansvar för den
            förebyggande hälsovården för alla barn och ungdomar från 6 till
            19 år. Detta har vi från folkpartiet liberalernas sida inte accepterat.
            Vi anser att socialstyrelsen är bättre lämpad att sköta detta
            arbete. Men om nu skolver- ket skall ges denna mycket betydelsefulla
            uppgift inom folkhälsoarbetet så måste det nya institutet och
            skolverket inleda ett mycket intimt samarbete. Om detta samarbete
            sägs dock inget i propositionen. Det nya folkhälsoinsti- tutet
            måste därför inom skolverkets hälsovårdande arbete finna en av
            sina främsta samarbetspartners.
          </p>
          <p>
            Fler områden för folkhälsoinstitutet
          </p>
          <p>
            Regeringen föreslår att institutet inledningsvis skall arbeta
            med program som är inriktade på alkohol och droger, tobak, barn
            och ungdom, utsatta kvinnor samt skador. Vi anser dessutom att
            fler områden bör ingå i folkhäl- soinstitutets bevakningsområde
            redan från början, i första hand följande: 1. Kost och motion.
            Felaktiga matvanor utgör tillsammans med rökning de viktigaste
            riskfaktorerna för insjuknande i hjärt-kärlsjukdom och cancer.
            Vi
          </p>
          <p>
            Mot. 1990/91 S083
          </p>
          <pb facs="riksdagen-motions-pdf/data/199091/mot_199091_SoU_83/mot_199091_SoU_83-005.pdf"/>
          <p>
            har under lång tid tagit del av kostrekommendationerna som påpekat
            bety- delsen av begränsning av fettintaget och vikten av fiberrik
            kost. Kunska- perna om kostens betydelse har bevisligen ökat,
            men effekten på kostva- norna har varit obetydlig. Motion kan
            motverka övervikt som är riskfaktor för flera sjukdomar. Mo- tion
            kan bidra till en sänkning av högt blodtryck och förbättring av
            andning och cirkulation och en ökning av fysisk arbetsförmåga.
            Mycket står således att vinna med en förbättring av kostoch motionsva-
            norna. Det är därför mycket viktigt att det nya folkhälsoinstitutet
            redan från början får en pådrivande roll inom detta område. 2.
            Sexuallivets hälsorisker. Antalet fall av den sexuellt överförbara
            sjukdo- men klamydia har fördubblats under 1980-talet. 1990 anmäldes
            29 319 fall. Det är kvinnorna som utsätts för den allvarligaste
            komplikationen av klamy- diainfektionen. Äggledarna kan infekteras
            och lödas ihop vilket kan leda till utomkvedshavandeskap och barnlöshet.
            Också nyfödda barn kan infekteras med klamydia överförd från modern,
            med lunginflammation och inflammation i ögats bindehinna som följd.
            Detta understryker ytterligare vikten av att förebygga klamydiainfektionerna
            ge- nom tidig diagnos och behandling. En mer gynnsam utveckling
            har konstaterats för två andra genitala infek- tioner: gonorré
            och syfilis. Under 1990 diagnostiserades 1 100 fall av gonorré
            och 88 fall av syfilis. Kondylom är en virussjukdom som det är
            viktigt att åtgärda eftersom den kan vara en bidragande orsak
            till cellförändringar och cancer. HIV är den allvarligaste sexuellt
            överförbara sjukdomen, eftersom vi inte har något effektivt läkemedel
            eller vaccin mot den och den har ett dödligt förlopp. Av de 2
            575 HIV-positiva personer som anmälts till SBL t.o.m. den 30 september
            1990 var 1 788 smittade på sexuell väg. 3. Aborter. År 1975 trädde
            abortlagen i kraft vilket innebar att kvinnor fick möjlighet att
            själva bestämma om de ville fullfölja en graviditet eller ej fram
            till 12:e graviditetsveckan. Mellan 12:e och 18:e graviditetsveckan
            skall kvin- nor som vill avbryta sin graviditet ges särskild rådgivning.
            Efter 18:e gravidi- tetsveckan får abort genomföras endast på
            särskilda grunder, efter tillstånd av socialstyrelsen. Under de
            första åren efter abortlagens införande satsades intensivt på
            abortförebyggande åtgärder. Nya metoder för att förmedla sex-
            och samlev- nadsundervisning utvecklades. Användningen av p-piller
            var hög. Sedan trappades den abortförebyggande verksamheten ner.
            Antalet aborter ligger nu oroande högt, ungefär 37 000 per år
            motsva- rande 21,5 aborter per I 000 kvinnor i åldern 15-44 år.
            1985 var motsvarande siffror 30 800 (17,7). Samtidigt tyder försäljningssiffrorna
            på minskad an- vändning av p-piller. De abortförebyggande insatserna
            bör samordnas med arbetet att före- bygga sexuellt överförbara
            sjukdomar. Hälsoupplysning är här en viktig in- sats. Information
            bör riktas till många grupper, t.ex. elever, värnpliktiga, in-
            vandrare samt personal som i sitt arbete möter olika ungdomsgrupper
            som lärare, skolhälsovårdspersonal, militärbefäl och fritidsledare.
            Kvinnor som just genomgått en legal abort är viktiga att nå med
            upplysning om hur man
          </p>
          <p>
            Mot. 1990/91 So83
          </p>
          <pb facs="riksdagen-motions-pdf/data/199091/mot_199091_SoU_83/mot_199091_SoU_83-006.pdf"/>
          <p>
            kan skydda sig mot ytterligare oönskade graviditeter. Alltför
            ofta kommer nämligen kvinnor tillbaka för ytterligare avbrytanden.
            Inom detta område bör därför det nya folkhälsoinstitutet ges betydande
            uppgifter. 4. Självmord är dubbelt så vanligt hos män som bland
            kvinnor i de flesta yrkeskategorier. Undantag utgör läkarkåren
            där självmordsfrekvensen är betydligt högre bland kvinnorna än
            bland männen. En analys av de sociala förhållandena kring den
            som begått självmordet visar att männen befunnit sig i en miljö
            med hög arbetslöshet och dålig ekonomi. Kvinnorna däremot har
            levt under motsatta förhållanden dvs. där det finns gott om arbete
            och en god social standard. Andra faktorer som spelar in är hög
            arbetsbörda, brist på handledning och möjligheter att själv styra
            sitt liv liksom sjukdom och familjesociala förhållanden. Många
            av dessa människor har före självmordet visat olika tecken på
            att allt inte står väl till. Här behövs ökad information till
            såväl anhöriga som arbetskamrater om hur de bör handla för att
            förhindra en så desperat hand- ling som självmord. Såväl kunskapsutvecklingen
            som kunskapsspridningen om självmord och deras förebyggande behöver
            intensifieras. Vi anser därför att detta är en vik- tig uppgift
            för det nya folkhälsoinstitutet. 5. Insatser för invandrare. Invandrarnas
            inställning till ohälsa, sex- och samlevnadsfrågor m.m. skiljer
            sig många gånger från vår egen vilket man måste ha i åtanke när
            man utformar och genomför olika hälsoupplysningsak- tiviteter.
            En del invandrare, framför allt kvinnor, kan varken skriva eller
            läsa och kan därför inte tillgodogöra sig skriftlig information.
            Det är viktigt att socialantropologiska studier genomförs kring
            våra in- vandrares inställning till hälsa och att hälsoupplysningen
            avsedd för dem ut- formas med utgångspunkt från sådana studier
            och i samverkan med invand- rargrupperna själva. Även i detta
            område har det nya folkhälsoinstitutet en given roll. 6. Mäns
            hälsa. Det framstår som ganska egendomligt att den halva av be-
            folkningen som har den kortaste genomsnittliga livslängden så
            vitt framgår av propositionen inte skall ägnas något intresse
            av folkhälsoinstitutet. Vi fö- reslår att även detta köns hälsoproblem
            får beaktas av den nya myndigheten. 7. Buller förorsakar större
            hälsoproblem än man tidigare har insett. Det är inte bara fråga
            om direkta skador på hörselorganen, utan också om sömn- störningar,
            stress, högt blodtryck m.m. Även detta är därför ett område som
            folkhälsoinstitutet skulle kunna ta sig an.
          </p>
          <p>
            Monopol eller mångfald?
          </p>
          <p>
            Att ett folkhälsoinstitut inrättas bör inte innebära att all
            upplysningsverk- samhet centraliseras till den nya myndigheten.
            Detta vore varken ändamåls- enligt eller principiellt acceptabelt
            i ett liberalt samhälle. Många ”avsändare” på folkhälsoområdet
            har idag en särskild expertis inom sitt speciella fält och en
            under åren erövrad trovärdighet. Detta kun- skaps- och förtroendekapital
            får inte förskingras. Propositionen är i detta avseende alltför
            starkt inriktad på centralisering. Som exempel vill vi nämna behandlingen
            av CAN och Systembolaget.
          </p>
          <p>
            Mot. 1990/91 So083
          </p>
          <pb facs="riksdagen-motions-pdf/data/199091/mot_199091_SoU_83/mot_199091_SoU_83-007.pdf"/>
          <p>
            CAN
          </p>
          <p>
            Centralförbundet för alkohol- och narkotikaupplysning, CAN, är
            en fristå- ende organisation. CAN grundades av nykterhetsrörelsen
            och drivs med folkrörelserna som medlemmar. Verksamheten finansieras
            via statsbidrag. Förbundet har till uppgift att förmedla basfakta
            samt följa och informera om förändringar på drogområdet. Det har
            även det samlade ansvaret för att följa drogutvecklingen och därvid
            bl.a. genomföra årliga undersökningar av skolungdomens drogvanor.
            Regeringen föreslår nu att CAN skall överföras till det nya institutet.
            Konstitutionellt finner vi detta förslag egendomligt. Föredraganden
            tycks vara helt okänslig för det förhållandet att CAN är en fristående
            organisation som regering och riksdag inte kan kommendera hit
            eller dit. I sak kan det finnas skäl för den samordning som föreslås
            i propositionen, men frågan kan knappast lösas utan att överläggningar
            förs med CAN. Det är väsentligt, att den väl fungerande verksamhet
            som organisationen bedriver inte bringas att upphöra utan garantier
            för en tryggad kontinuitet. Vi avvisar därför försla- get om CAN
            i den form det framläggs i propositionen.
          </p>
          <p>
            Alkoholmonopolet
          </p>
          <p>
            Alkoholmonopolet utgör ett viktigt inslag i den svenska alkoholpolitiken.
            Monopolet har, som föredraganden understryker, tillkommit i syfte
            att skydda folkhälsan (s.109). Det är enbart om detta syfte klart
            markeras som det gentemot EG är möjligt att hävda den svenska
            linjen i distributionsfrå- gan. En urlakning av den sociala funktionen
            skulle ge monopolet en sådan karaktär att de kunde ifrågasättas
            från konkurrensneutralitetssynpunkt. Det är mot denna bakgrund
            angeläget att riksdagen vidhåller och bekräf- tar monopolets sociala
            syfte. Regeringen bör i utövandet av sin ägarfunktion också aktivt
            stödja denna inriktning. Vissa uttalanden i propositionen kan
            tolkas som om regeringen nu önskar ge Systembolaget en mer renodlat
            kommersiell inriktning. Vi anser det vä- sentligt att sådana tankar
            avvisas av riksdagen. Att Systembolaget skulle för- hindras att
            ge riskinformation framstår t.ex. som klart olämpligt. Företagets
            alkoholpolitiska insatser har varit av värde och bör inte underkastas
            några nya begränsningar från riksdagens sida. Inrättandet av det
            nya folkhälsoin- stitutet bör heller inte tas till intäkt för
            att inskränka mångfalden i avsändare och kanaler för alkoholinformationen.
          </p>
          <p>
            En aktiv alkoholpolitik
          </p>
          <p>
            Riksdagen har beslutat att ställa sig bakom WHO:s mål angående
            en sänk- ning av alkoholkonsumtionen år 2000 med 25770 i förhållande
            till 1980. Un- der den tid som hittills gått har konsumtionen
            emellertid minskat med enbart ca 270. Det krävs således krafttag
            för att nå WHO:s mål. Hösten 1989 ställde sig riksdagen även bakom
            kravet på en mer aktiv alko- holpolitik. Riksdagen uttalade sig
            bl.a. för förstärkta informations- och ut- bildningsinsatser,
            åtgärder mot langning, stöd till alkoholfria miljöer, re- striktivitet
            vid utskänkning av alkoholdrycker, insatser mot ungdomsmiss-
          </p>
          <p>
            Mot. 1990/91 S083
          </p>
          <pb facs="riksdagen-motions-pdf/data/199091/mot_199091_SoU_83/mot_199091_SoU_83-008.pdf"/>
          <p>
            bruk och missbruk på arbetsplatserna, åtgärder mot snabbvin,
            hembränning och missbruk av teknisk sprit samt för ökad alkoholforskning.
            Som underlag för sina överväganden på dessa områden har regeringen
            bl.a. haft socialsty- relsens handlingsprogram samt våldskommissionens
            betänkande. Till vår besvikelse konstaterar vi nu att det är ett
            mycket tunt förslag som regeringen framlägger. Huvudsakligen handlar
            det enbart om att bekräfta hittills gällande riktlinjer. Inte
            ens dessa är emellertid regeringen beredd att följa fullt ut,
            och i några avseenden föreslås i propositionen klara försäm- ringar
            i förhållande till nuläget (t.ex. i fråga om Systembolagets inriktning).
            I avsnitten 10.7—13 fastläggs vissa konkreta mål för alkoholpolitiken.
            Vi vill härtill göra följande kommentarer: —- Vi delar självfallet
            uppfattningen att grunderna för den svenska alkohol- politiken
            skall hävdas i de fortsatta förhandlingarna med de europeiska
            gemenskaperna. Detta har riksdagen också fler gånger fastslagit.
            - Vi står bakom kravet på en aktiv prispolitik, men anser inte
            att rege- ringen lever upp till detta mål. Upprepade förslag från
            vår sida att justera upp alkoholskatten så att den följer inflationen
            har avvisats från regering- ens sida. —- Förslaget att tillsynsmyndigheterna
            inom ramen för tillgängliga resurser skall kunna intensifiera
            sin tillsynsverksamhet har låg trovärdighet när regeringen samtidigt
            drar in resurser från dessa myndigheter. Samtidigt med folkhälsopropositionen
            föreslår således regeringen nedskärningar i socialstyrelsen och
            ospecificerade nedskärningar i länsstyrelserna. —- Inga insatser
            för att begränsa marknadsföringen av snabbvinsatser före- slås.
            —- Inga konkreta åtgärder mot hembränningen redovisas.
          </p>
          <p>
            Vi finner — sammanfattningsvis — att regeringen inte har tagit
            alkoholproble- met på tillräckligt stort allvar och efterkommit
            den begäran som riksdagen framställt om en mer aktiv alkoholpolitik.
            Det krävs nu en politisk kraftsamling för att förverkliga detta
            mål. Vi tror att tiden är mogen för en aktionsinriktad parlamentarisk
            kommission som ges i uppdrag att sammanställa det program som
            riksdagen har efterlyst.
          </p>
          <p>
            Tobakspolitiken
          </p>
          <p>
            Om det alkoholpolitiska avsnittet är tunt är det tobakspolitiska
            inte stort mer än ett genomskinligt kamouflage för regeringens
            handlingsförlamning. Trots att en tobakspolitisk proposition utlovats
            till våren 1991 framförs nu inga som helst förslag till riksdagen.
            Det enda regeringen har att bjuda på är vissa principiella ställningstaganden
            samt underrättelsen att beredningsarbetet i olika lagfrågor ännu
            inte är avslutat. Därtill några helt tomma avsiktsförkla- ringar,
            som t.ex. avsnittet 11.4.4 vari påståendet att mer forskning behövs
            följs av en text som helt saknar konkreta förslag om sådan forskning.
            Vi delar en rad av de bedömningar som regeringen gör — om behovet
            av skydd mot passiv rökning, om att reklam mot tobaksvaror bör
            förbjudas, etc. — men hade väntat oss att nu få ta ställning till
            konkreta lagförslag i dessa
          </p>
          <p>
            Mot. 1990/91 S083
          </p>
          <pb facs="riksdagen-motions-pdf/data/199091/mot_199091_SoU_83/mot_199091_SoU_83-009.pdf"/>
          <p>
            frågor. När sådana nu inte föreligger kan vi inte annat än hänvisa
            till vår ännu obehandlade motion om Åtgärder mot tobaksbruk (1990/91:S0280)
            och upprepa vårt krav på en samlad tobakspolitisk proposition.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen godkänner
            de allmänna mål för folkhälsopolitiken som anges i motionen, 2.
            att riksdagen godkänner de riktlinjer för ett folkhälsoinstitut
            som anges i motionen, 3. att riksdagen som sin mening ger regeringen
            till känna vad i mo- tionen anförts om alkoholmonopolens sociala
            syfte, 4. att riksdagen avslår förslaget i proposition 1990/91:175
            vad avser CAN, 5. att riksdagen hos regeringen anhåller om tillsättande
            av en parla- mentariskt sammansatt alkoholkommission med syfte
            att formulera en aktiv alkoholpolitik i enlighet med 1989 års
            riksdagsbeslut, 6. att riksdagen hos regeringen anhåller om en
            tobakspolitisk pro- position.
          </p>
          <p>
            Stockholm den 8 maj 1991 Daniel Tarschys (fp) Ingrid Ronne-Björkqvist
            (fp) Barbro Westerholm (fp)
          </p>
          <p>
            Ulla Orring (fp)
          </p>
          <p>
            Mot. 1990/91 So083
          </p>
        </div>
      </div>
    </body>
  </text>
</TEI>
