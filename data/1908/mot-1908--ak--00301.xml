<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1908/mot_1908__ak__301/mot_1908__ak__301-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, N:o 301. 1
          </p>
          <p>
            N:o 301,
          </p>
          <p>
            Af herr O. A. Lindhagen, i anledning af Kungl. Maj:ts pro- position
            angående godkännande af postverkets utgiftsstater för år 1909
            m. m.
          </p>
          <p>
            De kvinnliga statstjänstemännen hafva, liksom alla medborgaregrup-
            per, som sakna politiskt inflytande, att bestå en synnerligen
            ojämn kamp för sina rättigheter. Ett belysande exempel härpå lämnar
            särskildt post- verket. Till en början voro därstädes de kvinnliga
            tjänstemännen i ganska afsevärd mån likställda med de manliga
            enligt författningarna. Genom 1899 och 1902 års löneregleringar
            för verket fastställdes sedan större be- gränsningar för kvinnas
            befordran till högre sysslor och i högre lönegrader; men i befattningar,
            till hvilka befordran ägde rum för både man och kvinna, upprätthölls
            fortfarande likställighet. I den nu framlagda löne- staten är
            äfven detta likställighetsförhållande upphäfdt. Inom enahanda
            tjänster äro där för samma arbete lönerna satta högst väsentligt
            lägre för kvinna än för man. Under hela denna tid ha dock de kvinnliga
            posttjänstemännen icke stått overksamma utan med alla till buds
            stående medel sökt häfda sin ställning och detta i själfva verket
            både mot högsta förmän och manliga kamrater. Bland de förra lära
            sedan länge dväljas makter så öfvertygade om obehörigheten i de
            kvinnliga tjänstemännens anspråk, att de senare själfva fått det
            intrycket, att de därifrån hafva att oafbrutet vänta motstånd
            mot så godt som allting, som kan vara ägnadt att på något sätt
            befrämja deras välfärd. De manliga tjänstemännens motstånd mot
            de kvinnliga kamraternas sträfvanden till större jämlikhet har
            åter gifvit anledning till, att kvinnorna vid sidan af tjänstemännens
            gemensamma fackförening nödgats bilda en särskild sammanslutning.
            Nu omsider äro de kvinnliga Bih. till Riksd. Prot. 1908. 1 Saml.
            2 Afd. 2 Band. 132 Häft. (N:o 301) 1
          </p>
          <pb facs="riksdagen-motions-pdf/data/1908/mot_1908__ak__301/mot_1908__ak__301-002.pdf"/>
          <p>
            2 Motioner i Andra Kammaren, N:o 301.
          </p>
          <p>
            tjänstemännen definitivt tillbakakastade inom ett anspråkslöst
            inhägnadt område. Tillfredsställelsen häröfver säges vara allmän
            bland verkets högre såväl som lägre manliga ämbets- och tjänstemän.
            Dylika segrar varda dock ej beståndande. Ty de byggas på orättens
            grund. Man skall visserligen ännu en tid opåtaldt kunna, såsom
            alltjämt sker, säga de kvinnliga tjänstemännen, att de ej hafva
            rätt att göra an- språk på närmelsevis samma lefnadsbehof som
            männen. Länge ännu skola väl ock bepröfvade kvinnliga arbetsveteraner
            underkastas den för- ödmjukelsen att unge män, som de kanske upplärt,
            skola med deras för- bigående befordras till högre befattningar
            eller högre löneinkomster. Den oundvikliga uppgörelsen kommer
            i alla fall en dag förr eller senare. Emellertid gifves det också
            en förmildrande omständighet. För de manliga tjänstemännen gäller
            det kanske i viss mån kampen för til- varon; åtminstone äro de
            ursäktade om de föreställa sig, att så är för- hållandet. Med
            synnerligt fog kunna de särskildt göra gällande, att en familjeförsörjares
            behof är större än en ensam kvinnas. Men det stora förbiseendet
            är, att man aldrig tillika framhåller, att en familjeförsörjares
            behof också måste vara större än ensam mans. Härmed är man inne
            på den lösning, till hvilken man, så vidt jag kan se, alltid måste
            åter- komma, nämligen den, som ifrågasattes i herr Saedéns nyligen
            i Andra Kammaren behandlade motion om nya grunder för statstjänstemännens
            löneregleringar. Efter denna inledning återstår dock nu endast
            att konstatera, att ett nytt system i den ena eller andra riktningen
            icke står att vinna under nuvarande förhållanden. Det gäller att
            se till, i hvad mån inom det nu föreslagna systemet några förbättringar
            stå att vinna till kvin- nornas förmån. I detta afseende har från
            posttjänstemännens förening hos Kungl. Maj:t begärts, utom den
            större förmånen af en höjning af de manliga postexpeditörernas
            begynnelselön, dessutom för kvinnliga postexpeditörer och kvinnliga
            1:ste postexpeditörer den mindre förmånen af ett 4:de ålderstillägg
            å 200 kronor att utgå efter 12 års tjänstgöring äfvensom fixerandet
            af 25 1:ste postexpeditörsplatser såsom uteslutande tillkom- mande
            kvinnor. Vidare har kvinnliga postföreningen begärt, förutom ofvanstående
            ålderstillägg — de upplystes af förfarna män, att det ej gick
            an att påyrka förhöjning af begynnelselön annat än för manliga
            tjänstemän — och ett fixeradt antal I:ste postexpeditörstjänster,
            dess- utom fixering af kvinnors befordringsrätt till postmästaretjänst.
            Slut- ligen har det lilla antal kvinnliga tjänstemän, som för
            närvarande
          </p>
          <pb facs="riksdagen-motions-pdf/data/1908/mot_1908__ak__301/mot_1908__ak__301-003.pdf"/>
          <p>
            Motioner i Andra Kammaren, N:o 301. 3
          </p>
          <p>
            tillhör andra lönegraden, anhållit att i aflöningshänseenden
            blifva lik- ställda med manliga postexpeditörer. Af dessa kraf
            å förändringar i den kommissions förslag, som ligger till grund
            för den kungl. propositionen, har i denna senare bifallits en-
            dast fixerandet af 25 kvinnliga 1:ste postexpeditörsplatser. Af
            de öfriga krafven ha ansetts ur riksdagshänsyn opportuna endast
            höjningen af de manliga postexpeditörernas begynnelselön samt
            ett fjärde ålderstillägg för vissa kvinnliga tjänstemän, och komma
            dessa fordringar att göras till föremål för en riksdagsmotion
            från annat håll. Det återstår således här att upptaga de två återstående
            frågorna till något skär- skådande. Hvad då först angår det af
            de kvinnliga tjänstemännen begärda fixerandet af det antal postkontor,
            som bör besättas med kvinnor, så synes detta kraf till en början
            endast vara en naturlig och påkallad konse- kvens af det i propositionen
            framlagda systemet. Man har där förväg- rat kvinnorna att såsom
            de manliga tjänstemännens jämlikar konkur- rera om platserna efter
            förtjänst och skicklighet; i stället har noga fixerats det mindre
            och sämre mått af anställningar, som ansetts höra förunnas kvinnorna.
            I öfverensstämmelse härmed har också bestämts, ' att kvinnorna
            skola hafva 191 postexpeditörs- och 25 1:ste postexpedi- törsplatser.
            Man kan då fråga, hvarför systemet ej skall fullföljas äfven i
            fråga om postmästarebefattningarne af 3:dje och 4:de klass, till
            hvilka kvinnor äfven skulle kunna befordras. Propositionen lämnar
            härpå i anslutning till kommissionens yttrande i ämnet endast
            det sväfvande svaret, att 1 detta fall skall vanlig kon- kurrens
            efter kompetens mellan män och kvinnor blifva befordrings- normen.
            Kvinnorna veta emellertid af lång erfarenhet hvad detta betyder
            för dem. Granskar man motiven närmare, finner man också, att kom-
            missionen, hvars uppfattning Kungl. Maj:t förmält sig dela, förmenat,
            att be- fordran till 3:dje klassens postkontor endast »i enstaka
            fall» bör ifråga- komma för kvinnor samt att, såsom orden falla,
            »ett ej ringa antal post- kontor i den föreslagna 4:de klassen
            böra kunna anförtros åt kvinnor». Kommissionen uppräknar i detta
            afseende såsom lämpade för kvinnor 25 särskilda fjärde klassens
            postkontor, af hvilka dock, enligt hvad jag har mig bekant, åtminstone
            ett nyinrättadt, kalladt Stockholm 12, kom- mer att tillsättas
            redan i år och då sannolikt på sedvanligt sätt be- sättes med
            en man. Man har också i liflig erfarenhet, hvilka omöjlig- heter
            alltjämt upprestes för kvinnorna att få befordring till nuvarande
            2:dra postexpeditörsgraden, sedan det 1899 bestämdes, att kvinnor
            en-
          </p>
          <pb facs="riksdagen-motions-pdf/data/1908/mot_1908__ak__301/mot_1908__ak__301-004.pdf"/>
          <p>
            4 Motioner + Andra Kammaren, N:o 301.
          </p>
          <p>
            dast i »vissa fall» skulle få komma dit, och hur obevekligt man
            väl satt de dugligaste kvinnor att mot sin ordinarie tjänsts lägre
            betalning upp- rätthålla högre särskildt ansträngande befattningar,
            men vägrat dem nämnda befordran under allehanda undanflykter.
            Resultatet kommer med all vigss- het således att blifva detsamma
            med befordran till postkontoren; man kommer att befordra kvinnor
            till det minsta möjliga antal postkontor och på samma gång se
            till, att de äfven få endast de sämsta platserna. Det är alldeles
            tydligt, att de kvinnliga tjänstemännen hafva synnerligt fog för
            sin mycket bestämda fordran, att ett fixeradt antal postkontor
            — enligt deras anspråkslösa önskan minst 25 — skola, om kompetenta
            sökande anmäla sig, besättas med kvinnor. De förmena, att infriandet
            af de halfva löftena bör på något sätt garanteras i lönestaten
            och ej göras beroende uteslutande på administrativt godtycke.
            Någon oöfver- vinnerlig svårighet att tillämpa en fixering af
            antalet platser bör väl ej uppkomma i detta fall mer än inom telegrafverket,
            där 100 kommissarie- tjänster, hvilka där motsvara postmästarebefattningarna,
            särskildt blifvit afsedda för kvinnor. Hvad slutligen angår förutnämnda
            kvinnliga postexpeditörer inom 2:dra " lönegraden, så skola dessa
            enligt handlingarna vara 21, af hvilka 3 till- satts 1906 och
            de öfriga före 1899 års lönereglering, men lärer enligt uppgift
            endast 17 af dessa komma att kvarstå i tjänsten vid den nya statens
            trädande i kraft. Dessa tjänstemän skulle enligt det nya för-
            slaget degraderas från den lönegrad, till hvilken de på grund
            af stora meriter och tjänsternas ansvarsfulla beskaffenhet med
            mycken möda kommit upp, blott därför, såsom det säges i motiven,
            att »denna löne- grad icke varit afsedd för kvinnliga innehafvare».
            Man tröstar dem visserligen i motiven med att »en del enligt hvad
            kommissionen antager skulle komma, att vid regleringens genomförande
            vinna befordran till de föreslagna högre befattningarna». Men
            för det första är detta blott ett antagande och vidare kommer
            en dylik befordran merändels att medföra en minskning i deras
            nuva- rande löneförmåner, särskildt i deras pensioner och slutligen
            lämnas ingen upplysning om, hvilket vederlag man ämnar gifva den
            återstående delen af dessa tjänstemän. Man kan möjligen säga att
            de kunna stå kvar på den gamla lönestaten, men därmed afsäga de
            sig den framkomst i öfrigt, som alltid ligger i möjligheten att
            vinna befordran. Principellt riktigast vore nog därför, att dessa
            kvinnliga tjänstemän, som vunnit tillträde till den för män hufvudsakligen
            afsedda 2:dra lönegraden, äfven fortfarande, på sätt de begärt,
            i nya staten likställas med manliga post-
          </p>
          <pb facs="riksdagen-motions-pdf/data/1908/mot_1908__ak__301/mot_1908__ak__301-005.pdf"/>
          <p>
            Motioner + Andra Kammaren, N:o 301. | 5
          </p>
          <p>
            expeditörer. Då emellertid hela systemet i den nya staten är
            byggdt på den grundsatsen, att en kvinna måste hafva det betydligt
            sämre än en man i samma befattning, så är det kanske för vågadt
            att på någon punkt ifrågasätta brytandet af harmonien i ett dylikt
            system. Hvad de emellertid alltid böra kunna begära är, att vid
            öfvergång till nya staten ej i någon befattning erhålla mindre
            förmåner än de hittills uppburit och dessutom särskildt få åtnjuta
            det nya dyrortstillägget. Detta är visserligen, så vidt angår
            själfva aflöningen, i viss mån tillgodosedt ge- nom 4:de paragrafen
            i öfvergångsbestämmelserna, men beträffande pen- sionen kommer
            en högst betydande och kännbar nedsättning att äga rum. På grund
            af hvad ofvan anförts, hemställes, att Riksdagen i propositionen
            n:o 168 om post- verkets utgiftsstater måtte besluta följande
            ändringar, nämligen: 1:0) att befordran till postkontor inom 3:dje
            och 4:de klasserna till ett antal af sammanlagdt minst 25 förbehållas
            kvinnliga posttjänstemän; 2:0) att de kvinnliga posttjänstemän,
            som för när- varande äro placerade inom 2:dra lönegraden, skola
            vid öfvergång till nya lönestaten i hvarje befattning åtnjuta
            dels i ordinarie aflöning ett belopp, som ej får understiga hvad
            för närvarande i sådant afseende tillkommer dem, med tillägg därutöfver
            af dyrortstill- lägg enligt nya staten och dels pension, ej understi-
            gande hvad de för närvarande äro berättigade till.
          </p>
          <p>
            Stockholm den 24 april 1908. Carl Lindhagen.
          </p>
          <p>
            Bih. till Riksd. Prot. 1908. 1 Saml. 2 Afd. 2 Band. 132 Häft.
            2
          </p>
        </div>
      </div>
    </body>
  </text>
</TEI>
