<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-fö-00208">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_208/mot_198687_fö_208-001.pdf"/>
      <div xml:id="i-HcUisCiySfYkLGF34yRo53" type="motHeader">
        <div xml:id="i-YYTBV7v3cTLCUuY9cjpsKw" type="motTitle"/>
        <div xml:id="i-Dv1BGD9bDosm9QX3GLa2t5" type="motSubmissionInfo"/>
      </div>
      <div xml:id="i-DJfkX3JWxW154og4rEydML" type="motBody">
        <div xml:id="i-LrxnodwuE4SjcHei51RiaJ">
          <p xml:id="i-GrWYbFxpfxMcMCeZ2BHSj6">
            Motion till riksdagen
          </p>
          <p xml:id="i-AMkmNNwU1gSJRzijhAP8Gw">
            1986/87:Fö208
          </p>
          <p xml:id="i-FMkZBsXKbssB99giZxiC5n">
            Sonja Rembo m.fl. (m) Försvaret i Västsverige
          </p>
          <p xml:id="i-H916fUWXj5s8fvQrFUotBA">
            Läget i Norden har kännetecknats av fredlig utveckling och stabilitet
            oavsett förändringar i förhållandet mellan maktblocken i Europa.
            Även i framtiden torde det vara ett fortsatt intresse för stormaktsblocken
            att stabiliteten i Norden inte rubbas. Försök av den ena stormakten
            att till egen fördel för- ändra det säkerhetspolitiska mönstret
            kommer därför sannolikt att mötas av motåtgärder från den andra
            sidan. I sin säkerhetspolitiska rapport 1985 analyserade försvarskommittén
            den strategiska utvecklingen i det nordeuropeiska och nordatlantiska
            området under kommande år. Kommitténs slutsats var att ”det nordeuropeiska
            och nordatlantiska områdets ökade strategiska betydelse, motsättningarna
            mel- lan stormaktsblocken och den militärtekniska utvecklingen
            har samman- tagna lett till att Sveriges läge blivit mer utsatt
            i samband med kriser och väpnade konflikter i vår omvärld”. Intresset
            för det nordiska området har ökat markant under senare år. Maktblockens
            spanings- och underrättelseverksamhet har ökat och Sverige har
            bl. a. utsatts för grova undervattenskränkningar, vilkas särskilda
            säker- hetspolitiska betydelse understryks av att de, till skillnad
            från det stora flertalet andra kränkningar, till övervägande del
            måste anses vara avsiktliga. Också vårt luftrum har varit utsatt
            för ett stort antal kränkningar. Andra tecken på det ökade intresset
            är den omfattande övningsverksamhe- ten som bedrivs av de båda
            stora maktblocken i Sveriges omedelbara närhet såväl i Västerhavet
            som i Östersjön. Sverige utgör tillsammans med Finland en buffertzon
            mellan NATO och Warszawapakten. I Centraleuropa går gränsen mellan
            de båda försvarsallian- serna väster om Sverige. Stabiliteten
            i Norden bygger på maktblockens förmåga att balansera varandra
            samt på det svenska totalförsvarets förmåga att hävda vår alliansfrihet
            och omvärldens tilltro till den förmågan. Omvärldens bedömning
            är avhängig av två faktorer. För det första är det en fråga om
            vilket intresse resp. stormakt kan ha av att utnyttja svenskt
            territo- rium; för det andra, vilka militära resurser vi disponerar
            i förhållande till vad resp. stormakt kan tänkas avdela mot Sverige.
            Den tekniska utvecklingen har medfört att militära operationer
            kan företas över betydligt större områden än tidigare, med större
            uthållighet och rörlig- het. Framför allt har flygstridskrafterna
            numera betydligt större räckvidd, vilket gör det möjligt att operera
            över svenskt luftrum för att nå mål inom det motsatta blockets
            intresseområde. Sovjetunionen har byggt upp mycket omfattande
            marin- och flygstridskraf-
          </p>
          <p xml:id="i-RxLmFXs5oSJjUi46rEZLtn">
            1
          </p>
          <pb facs="riksdagen-motions-pdf/data/198687/mot_198687_fö_208/mot_198687_fö_208-002.pdf"/>
          <p xml:id="i-3mZabMdWe7xNK1WHiAmGdS">
            ter på Kolahalvön. Sovjet har också mycket stora styrkor marin
            och flyg i Baltikum. NATO har skapat förutsättningar för att snabbt
            tillföra förstärkningar av olika slag till framför allt Norge
            och har flygstridskrafter baserade i såväl Norge som Danmark.
            Det är av vital betydelse för båda stormakterna att vid en konflikt
            behålla resp. skaffa sig fotfäste i Danmark och Norge. För Sovjet
            är det angeläget att försäkra sig om kontrollen över Öresund och
            Bälten för att kunna utnyttja baserna i Östersjön för reparation
            och underhåll. För NATO är det i lika mån angeläget att detta
            förhindras liksom att kontrollen behålls över Danmark och Norge,
            havet däremellan och transportlederna över Nordatlanten. Ett av
            de marina huvudslagfälten skulle komma att ligga väster om Sverige.
            Vi måste räkna med att svenska västkusten redan i ett inledningsskede
            i hög grad blir föremål för de båda stormakternas intresse. Är
            det västsvenska försvaret då tillräckligt starkt, kan vi under
            åberopande av neutralitet lyckas hålla oss utanför konflikten?
            Det förutsätter emellertid att de båda stormakterna har tilltro
            till inte bara vår vilja att vara neutrala utan också vår förmåga
            att, om så krävs, göra en övertygande militär insats. Sviktar
            den tilltron kan någon av dem, eller båda, finna det vara mest
            förenligt med sina intressen att bemäktiga sig kontrollen över
            sydvästra Sverige. Det svenska försvaret har under de senaste
            två decennierna utsatts för en kraftig och målmedveten urholkning.
            Samtidigt har vårt strategiska läge fått större betydelse och
            intresset för det nordiska området från stormaktsblock- ens sida
            intensifierats. Urholkningen har nu gått så långt att det — om
            utvecklingen fortsätter — kan börja resas farhågor för att vår
            neutralitetspoli- tik skall förlora sin trovärdighet. Detta gäller
            i hög grad försvaret av Västsve- rige.
          </p>
          <p xml:id="i-GmE2dxhZVvw5vaH3uLgX5v">
            Utan västkusten stannar Sverige
          </p>
          <p xml:id="i-PgRy8CjHjessMeszELa9Hj">
            Sverige är för sin försörjning starkt beroende av import från
            och export till andra länder. Trots att oljeberoendet under 1980-talet
            minskat med ungefär en tredjedel tillgodoses uppskattningsvis
            7096 av vårt totala energibehov med importe- rade bränslen. En
            mycket stor del av den svenska industriproduktionen är beroende
            av import av insatsvaror till en mycket hög andel av den slutliga
            produktens innehåll. En Volvobil t. ex. består nästan till hälften
            av importerade delar. Andra exempel är Ericssons AXE-system, där
            motsvarande andel är 6090. Inom hela elektronikområdet beräknas
            självförsörjningsgraden uppgå till endast 10-2090. För att pressa
            kostnaderna och uppnå bästa möjliga utnyttjande av arbe- tande
            kapital strävar industrin i dag efter en mycket liten lagerhållning.
            Produktionssystemen förutsätter ett jämnt flöde av råmaterial,
            halvfabrikat och delar som går mer eller mindre direkt in i produktionen
            utan mellan- lagring. Detta ställer mycket höga krav på fungerande
            transporter. Stör-
          </p>
          <p xml:id="i-Y3UjcLLuZPfEtTTmnPyxhf">
            Mot. 1986/87 Fö208
          </p>
          <p xml:id="i-FfXqmMtqYyVRFLXNVQGUHL">
            122
          </p>
          <pb facs="riksdagen-motions-pdf/data/198687/mot_198687_fö_208/mot_198687_fö_208-003.pdf"/>
          <p xml:id="i-AuoN5rHVcSp4QrtfzuL4cC">
            ningar resulterar praktiskt taget omedelbart i produktionsstopp.
            Sårbarheten har ökat.
          </p>
          <p xml:id="i-J9VBzA4x45h5xJu3PPbESa">
            Ett attraktivt område
          </p>
          <p xml:id="i-8ZMJ1G7fhnC5a63YsvDNHW">
            Västsverige svarar för en mycket hög andel av den totala svenska
            industripro- duktionen. Där finns en rad industrier och anläggningar
            som är avgörande för vår försörjning och vårt totalförsvar. Göteborgs
            och Bohus län är petrokemiskt centrum med 90-9596 av pri- märproduktionen
            och 10096 av raffinaderierna. Tre månader av Sveriges fredstida
            oljebehov finns lagrat inom länet. 1696 av Sveriges totala elproduktion
            produceras vid Ringhals. Ca 5096 av utrikes- handeln med livsmedel
            sker över hamnar på västkusten. Ca 2096 av landets totala luftburna
            frakt går över Landvetter. Dessa tillgångar gör samtidigt Västsverige
            attraktivt som basområde vid en eventuell konflikt i Nordeuropa.
            Detta gäller framför allt Göteborgsområdet eller delar därav.
            I Göteborg finns stora hamnresurser i form av kajer med stora
            vattendjup, teknisk utrustning, lagerutrymmen och tillgång till
            högteknisk varvskapacitet liksom marin och annan teknisk kompetens.
            Hamnen är lätt tillgänglig året om. Där finns också betydande
            raffinaderikapacitet och oljelagringsutrym- men. Det välutbyggda
            landsvägs- och järnvägsnätet är strategiskt värdefullt, liksom
            de tre flygplatserna i regionen. Också andra orter på västkusten
            kan erbjuda goda hamnar, varvs- och raffinaderikapacitet. Dessa
            är emellertid inte till fyllest för att täcka Sveriges behov vare
            sig i fred eller i en krissituation. En isolering av Göteborg
            skulle medföra ett ytterst allvarligt hot mot Sveriges möjligheter
            att uthärda en avspärrning.
          </p>
          <p xml:id="i-LMLHy3NxPNRihfdzStahtf">
            Sjöfartsberoende
          </p>
          <p xml:id="i-Cox1zZqZRQJfKwXeY8nEmC">
            Ur transportsynpunkt är Sverige i stort sett att betrakta som
            en ö. Utan sjötransporter stannar vår utrikeshandel, eftersom
            ungefär 9596 av allt gods som passerar våra gränser gör det på
            fartyg inkl. färjor. Mer än två tredjede- lar av vår import kommer
            från EG/EFTA, detsamma gäller vår export. USA har en dominerande
            roll i vår utrikeshandel och är med sina 1296 vår största exportmarknad
            och står på tredje plats bland de länder som svarar för vår import.
            Däremot är vår handel med statshandelsländer i öst liten — 1985
            svarade den för 396 av vår export och 6760 av vår import. Också
            för inrikestransporter är vi starkt beroende av fungerande sjöfart.
            I dag sker närmare hälften av våra inhemska transporter på fartyg.
            Detta stora beroende av sjötransporter kommer att bestå också
            i ett krisläge.
          </p>
          <p xml:id="i-9MM1r3mh1FwoJBKo4wUeLd">
            Försörjningsansvar
          </p>
          <p xml:id="i-2SUJXLChCt2wD9CRzw6DxD">
            Den säkerhetspolitiska linje som Sverige valt förutsätter inte
            minst att vi gör det trovärdigt att vi kan försörja oss inte bara
            i fredstid utan också i kris- och
          </p>
          <p xml:id="i-9Aq9Vg7cYDwqZBtGmBmSEs">
            Mot. 1986/87 Fö208
          </p>
          <p xml:id="i-P9W2PbLPsHxUsgLosxaDF9">
            13
          </p>
          <pb facs="riksdagen-motions-pdf/data/198687/mot_198687_fö_208/mot_198687_fö_208-004.pdf"/>
          <p xml:id="i-YXMyHTtmonbwzc1JgWxvck">
            krigslägen. Vi får inte försätta oss i en situation där vi genom
            avspärrning eller hot tvingas överge vår neutralitetspolitik som
            en följd av allvarliga försörj- ningssvårigheter. Mot denna bakgrund
            är det betänkligt att den svenska handelsflottan har reducerats
            till en knapp tredjedel av den storlek den hade för bara tio år
            sedan. Endast en bråkdel av den sjöfart som är en förutsättning
            för vår försörjning sköts i dag av svenska fartyg med svenska
            besättningar. Också i ett krisläge kommer vi att vara tvingade
            att försöka upprätthålla en omfattande utrikeshandel. Eftersom
            vår egen handelsflotta i den mån den över huvud taget är tillgänglig
            — den övervägande delen går i trafik mellan utländska hamnar —
            inte kommer att förslå för det nödvändiga transportarbe- tet,
            blir vi avhängiga av att täcka in transportbehovet med fartyg
            från andra nationer. Det är lätt att föreställa sig att möjligheterna
            att disponera fartyg tillhörande de krigförande ländernas handelsflottor
            blir begränsade. Under alla förhållanden kan man räkna med att
            mycket stora krav på militärt skydd kommer att ställas. Under
            det senaste decenniet har en allt större del av sjötransporterna
            kanaliserats till hamnarna i södra och västra Sverige. Deras betydelse
            har alltså ökat redan i fred. I en avspärrningssituation kan man
            förutse att i det närmaste all utrikeshandel måste dirigeras över
            hamnar på västkusten, efter- som passage genom Öresund och Bälten
            kan vara omöjlig. En eventuell fast förbindelse över Öresund torde
            knappast medföra någon minskad sårbarhet, eftersom denna kan komma
            att slås ut på ett tidigt stadium under en konflikt. En sådan
            förbindelse innebär också att vi för våra internationella transporter
            blir beroende av att passera ett land tillhörigt en av de stora
            försvarsallianserna. För att upprätthålla den omfattande industriproduktion
            och utrikeshandel som är nödvändig också i en kris- eller krigssituation
            ställs således mycket höga krav på det västsvenska försvarets
            kapacitet.
          </p>
          <p xml:id="i-TcNxQ9HCp2GA5MUAzrDovM">
            Vad kan stormakterna ha för intresse av den svenska västkusten?
          </p>
          <p xml:id="i-PAYn14u44ia6e7YRjwwz9R">
            Warszawapakten är starkt beroende av att kunna flytta sina marina
            enheter in i och ut ur Östersjön för att proviantera och reparera
            vid baserna i Baltikum (på grund av de stora avstånden och därmed
            sammanhängande tidsförhållan- den är det svårt att operera från
            Murmansk). Warszawapakten vill kunna utnyttja sina marina styrkor
            på Atlanten, trygga de egna underhållsvägarna och förhindra NATO-flyg
            att operera från Danmark och Norge. Med detta som utgångspunkt
            ter det sig logiskt att Warszawapakten, i händelse av en storkonflikt,
            kommer att anfalla Danmark och Sydnorge. Om NATO inte bara behärskar
            Norge och Danmark utan också den svenska västkusten har man på
            ett mycket effektivt sätt skurit av Warszawa- paktens anfalls-
            och underhållsvägar. Warszawapakten har således all anledning
            att hindra NATO att skaffa sig tillträde till svenskt territorium.
            Litar man inte på Sveriges förmåga att avvisa
          </p>
          <p xml:id="i-Lq25AhC1wdSbAqT3UrhuV5">
            Mot. 1986/87 Fö208
          </p>
          <p xml:id="i-J2reGz22adD4MoxgK7BY3R">
            14
          </p>
          <pb facs="riksdagen-motions-pdf/data/198687/mot_198687_fö_208/mot_198687_fö_208-005.pdf"/>
          <p xml:id="i-WWvwkP9r2gXFTtpaJSDH5h">
            ett NATO-angrepp ligger det nära till hands att ingripa med egna
            styrkor. För Warszawapakten kan det också vara fördelaktigt att
            snabbt och över- raskande etablera ett brohuvud i Göteborgsområdet.
            Omvänt är det inte osannolikt att NATO försöker blockera en sådan
            utveckling genom att helt enkelt vara först på plats. NATO har
            enligt sina militära doktriner alltid ett intresse av att snabbt
            tränga in på djupet av fiendens territorium. Tillgång till södra
            Sverige skulle innebära fördelar för NATO i form av flygvägar
            över eller från Sverige in i Östersjöområdet till det baltiska
            basområdet. Bedömer Warszawapakten det svenska försvaret tillräckligt
            starkt för att förhindra NATO att utnyttja svenskt territorium
            torde det vara en fördel för Warszawapakten att inte angripa Sverige
            utan utnyttja det alliansfria Sverige som flankskydd. Genom detta
            flankskydd kan man koncentrera alla sina krafter mot huvudmotståndaren.
            I en krissituation måste Sverige visa förmåga att möta en serie
            starkt varierande hot från såväl öst som väst. Endast på det sättet
            kan vår alliansfri- het göras trovärdig gentemot omvärlden.
          </p>
          <p xml:id="i-DUGWS9HJnL9e7tC1QcQJbs">
            Förstärkningar av försvaret i väster
          </p>
          <p xml:id="i-PbbAHPc1bxqAk2vfyZ61Cc">
            Grundförutsättningen för ett fungerande totalförsvar är att de
            olika vapen- grenarna tillsammans bildar ett sammanhängande system.
            De stora neddrag- ningar som gjorts på försvarsanslagen under
            senare år har medfört att det kan ifrågasättas om vi för närvarande
            har ett sammanhängande försvarssystem. Det är framför allt flygvapnets
            jaktflygskapacitet som dragits ned till en allvarligt låg nivå.
            Vill vi behålla ett försvar som bygger på tanken att man redan
            tidigt kan möta ett fientligt invasionsföretag med flyg- och sjöstridskraf-
            ter samt ha möjligheter att gruppera större arméförband i avgörande
            rikt- ningar, fordras att man tillför ytterligare jaktflygskapacitet
            till flygvapnet.
          </p>
          <p xml:id="i-XtWsx16izKhHHMRgFcwRkZ">
            Luftförsvaret
          </p>
          <p xml:id="i-T2YHqHDniBRoFcaGLC4sPv">
            Flygvapnet måste tillföras ytterligare en division JA 37 Viggen.
            Tanken att livstidsförlänga en del av J 35 Draken-divisionerna
            i väntan på utbyggnad av JAS Gripen-systemet finner vi vara otillräcklig.
            Dels kan man inte jämställa JA 37 Viggen med J 35 Draken eller
            JAS Gripen, dels för det med sig en hel del kringkostnader (basresurser
            o. d.) att bibehålla en J 35 Draken-division inom ramen för ett
            fullt utbyggt JA 37-system. Förutsättningen för en väl fungerande
            jaktflygsverksamhet är att det finns effektiva lednings- och baseringsresurser.
            Stridslednings-, telemotmedels- och luftbevakningssystemen på
            västkus- ten måste omgående moderniseras så att vi har en underhållssäker
            och relativt svårstörd utrustning. Detta är viktigt inte minst
            för möjligheterna att i fred snabbt kunna möta och avvisa kränkningar
            av vårt territorium. Det kan inte vara rimligt att ledningsresurserna
            i stort sett är desamma i slutet av 1980-talet som de var i mitten
            av 1950-talet. Det är trots allt en utomordentligt stor skillnad
            på Flygande tunnan och Viggen.
          </p>
          <p xml:id="i-H4sxGcBbFmB64HSWzbUZDR">
            Mot. 1986/87 Fö208
          </p>
          <p xml:id="i-CHrQzxLTCaA6uXd7oftrvA">
            15
          </p>
          <pb facs="riksdagen-motions-pdf/data/198687/mot_198687_fö_208/mot_198687_fö_208-006.pdf"/>
          <p xml:id="i-YGeK6UnZbJ1h1wE67b8AQp">
            Jaktflygets förmåga att under strid hålla ett stort antal flygplan
            i luften — i avgörande riktningar — har ett direkt samband med
            tillgängliga basresurser. Av den anledningen är det angeläget
            att öka jaktflygets baseringsresurser i den västra sektorn.
          </p>
          <p xml:id="i-6ejqA3YerrJ6GT2fdD11mf">
            Luftvärnet
          </p>
          <p xml:id="i-6smddtxQt3X4JN15LjPWnY">
            En viktig del av luftförsvarssystemet är våra luftvärnsförband.
            Det är angelä- get att dessa förband snabbt finns på plats i ett
            krisläge och att de har en god förmåga att upptäcka och bekämpa
            fientligt flyg. För att dessa krav skall kunna uppfyllas fordras
            att luftvärnsförbanden förstärks med moderna luftbevaknings- och
            stridsledningsresurser, så att befintliga förband kan verka i
            såväl dålig väderlek som mörker. Ett komplett luftförsvar fordrar
            dessutom tillförsel av robot 77-förband eller motsvarande enheter.
            Våra stora tätortsregioner måste snabbt ha ett väl fungerande
            luftförsvars- system. Detta är inte minst viktigt i händelse av
            att ett fientligt angrepp inleds innan vår mobilisering kunnat
            genomföras. De luftvärnsförband som ut- gångsgrupperas i anslutning
            till Storgöteborg bör därför ges en sådan prioritet att de görs
            stridsberedda redan vid en begränsad beredskapshöjning.
          </p>
          <p xml:id="i-RHysoJRFvgR9yrCWdxerg7">
            Marinen
          </p>
          <p xml:id="i-ErT1VBVcHTnAkxAktp9kX3">
            De kraftiga reduceringar som gjorts i marinen har i första hand
            drabbat västkusten. Mot bakgrund av den tyngdpunktsförskjutning
            som skett i hotbilden måste marinen snabbt tillföras ytterligare
            resurser framför allt i väster. Den tillförsel av ubåtsjaktenheter
            och kustkorvetter som påbörjats måste fortsätta. En andra ubåtsjaktsstyrka
            med placering på västkusten måste i första hand upprättas. Det
            är också väsentligt att basera ubåtsförband på västkusten. Den
            patrullbåtsdivision som är baserad på västkusten skall också bedriva
            övningsverksamhet här under huvuddelen av året. Om det ej kan
            ske inom nuvarande ekonomiska ram måste marinen tillföras extra
            resurser för detta ändamål. Ytterligare minerings- och minröjningsutrustning
            måste tillföras västkus- ten. Den utrustning som disponeras i
            kustartilleriets fasta anläggningar på västkusten kan karakteriseras
            som det som var modernt i går. Detta är synnerligen otillfredsställande.
            Självfallet måste det finnas fullt modernt kustartillerimateriel
            till skydd för rikets andra stad. 2. helikopterdivisionen i Säve
            måste finnas kvar och tillföras materiella och personella resurser
            så att man ständigt kan hålla insatsberedskap mot främ- mande
            undervattensverksamhet på västkusten. För att öka tillgängligheten
            till helikoptrarna bör huvuddelen av underhållsverksamheten återföras
            till Säve.
          </p>
          <p xml:id="i-NRn7yngqSW6xHqo1uUaPJU">
            Mot. 1986/87 Fö208
          </p>
          <pb facs="riksdagen-motions-pdf/data/198687/mot_198687_fö_208/mot_198687_fö_208-007.pdf"/>
          <p xml:id="i-9cPQRKvQv9s5WhQPmQknys">
            Arméstridskrafterna
          </p>
          <p xml:id="i-XaS4A5jmBKAmaCycRdw2fr">
            Det finns i huvudsak två faktorer som styr vilka arméstridskrafter
            som skall utgångsgrupperas i våra stora tätortsregioner. Dels
            är det nödvändigt att vi snabbt disponerar arméförband i dessa
            regioner för att skydda oss mot de förödande konsekvenser som
            kan uppstå om fienden bemäktigar sig en storstad genom ett överraskande
            inlett anfall. Dels måste det alltid finnas ett tillräckligt antal
            förband för att, i ett skede då försvarsmakten är mobiliserad,
            kunna binda ett fientligt anfallsföretag under så lång tid att
            förstärkningar hinner föras fram. Vid ett överraskande inlett
            anfall mot Göteborgsregionen måste en snabb styrkeuppbyggnad kunna
            genomföras. Ett minimikrav är att lokalförsvarsförbanden i regionen
            till 9596 är närre- kryterade, att de tillförs yngre personal
            och att de undantas från neddrag- ningar av repetitionsutbildningen.
            Försvaret av Göteborgs centrala delar behöver tillföras en innerstadsbatal-
            jon. För att snabbt och effektivt kunna möta ett överraskande
            inlett anfall skall självfallet även denna bataljon vara närrekryterad
            till minst 9520. Detta förband får ej sättas upp på bekostnad
            av befintliga lokalförsvarsförband utan skall tillföras. För att
            inom rimlig tid få till stånd de förstärkningar av Västsveriges
            försvar som vi förordar är det nödvändigt att 1987 års försvarsbeslut
            medför en årlig real uppräkning som minst motsvarar nivå 6 i ÖB:s
            programplan. Beslutet måste då också ges en inriktning som i ett
            tidigt skede av planperioden medger nödvändiga förstärkningar.
          </p>
          <p xml:id="i-CKWNvDjGyUMfNcG8UA7Vfz">
            Hemställan
          </p>
          <p xml:id="i-XveSv2pGVH6MZnXoKgVsh8">
            Med åberopande av vad i motionen anförts hemställs att riksdagen
            som sin mening ger regeringen till känna vad som i motionen anförts
            om förstärkning av Västsveriges försvar.
          </p>
          <p xml:id="i-S2PHF2kbzngBW9M4BVpoxq" type="date">
            Stockholm den 27 januari 1987
          </p>
          <p xml:id="i-86tAHzoxKVhmXk1w4jpWKG">
            Sonja Rembo (m)
          </p>
          <p xml:id="i-U3CYMupaWQjBzN2EGKdqYC">
            Lars Tobisson (m) Hugo Hegeland (m) Lars G. Ahlström (m) Nils
            Carlshamre (m) Siri Häggmark (m) Jens Eriksson (m) Sven Eric Lorentzon
            (m) Nic Grönvall (m) Sten Sture Paterson (m) Hans Nyhage (m) Arne
            Svensson (m) Sten Svensson (m) L. Arne Andersson (m) - Ivar Virgin
            (m) i Ljung
          </p>
          <p xml:id="i-NRXQJUBdTwyuFfjXu5cJ53">
            Mot. 1986/87 Fö208
          </p>
          <p xml:id="i-EQpq55TiwpQfgRVAYQapUb">
            17
          </p>
        </div>
      </div>
    </body>
  </text>
</TEI>
