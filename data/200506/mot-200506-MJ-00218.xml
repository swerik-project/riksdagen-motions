<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_218/mot_200506_MJ_218-0001.pdf"/>
      <div type="motHeader" xml:id="i-PW24NdFkCopndP7CJuJnwL">
        <div type="motTitle" xml:id="i-FExRurzLnM5Yt715b6agD5"/>
        <div type="motSubmissionInfo" xml:id="i-PH9ksCqAY6yLmtWHFfCmbt"/>
      </div>
      <div type="motBody" xml:id="i-9QtuhyhwFrS8XrS9YYr6c4">
        <div xml:id="i-5UFHG4JcFtAJ3axcYwCYAS">
          <p xml:id="i-To9Dt1FTa7e7S8MQXriM4q">
            2005/06 mnr: MJ218 pnr: fp728
          </p>
          <p xml:id="i-GqYNg8LyCQCHnFeo1YbWS1">
            Motion till riksdagen 2005/06:MJ218
          </p>
          <p xml:id="i-XjnscxPW9KEvW51dBEyMtB">
            av Anna Grönlund Krantz m.fl. (fp)
          </p>
          <p xml:id="i-P5SZsfs1TpQ7j5ks2gsFQL">
            Beslut om strandskyddet
          </p>
          <p xml:id="i-GG7aR8RSrCb8v4dhXUySLU">
            Förslag till riksdagsbeslut
          </p>
          <p xml:id="i-JCvZKuRZbJsGXsjnjeV4fV">
            Riksdagen tillkännager för regeringen som sin mening vad i motionen
            anförs om att beslut om strandskydd skall decentraliseras till
            kommunal nivå.
          </p>
          <p xml:id="i-Geq2Y7BXo3MfUjoJ62N1ir">
            Motivering
          </p>
          <p xml:id="i-GfJsFkNmP5XWY8k3Zp2unv">
            Sverige är ett mångfacetterat land. Landskapet skiljer sig mellan
            de olika länen och bebyggelsens täthet skiljer sig mycket mellan
            storstad och landsbygd. Den variationsrikedom som vårt land kan
            uppvisa ger oss unika förutsättningar och möjligheter. Men om
            varje del av landet ska kunna dra nytta av sina fördelar är det
            också nödvändigt att beslutsfattandet inte sker centralt utifrån
            lagstiftning fattad på nationell nivå. Strandskyddet är ett av
            de områden där det tydligt går att se att Sverige är ett land
            med många nyanser. Samtidigt som det i vissa regioner är viktigt
            och riktigt att bibehålla strandskyddet för att alla medborgare
            ska kunna ta del av närheten till vatten och stränder har vi på
            andra ställen i landet en helt annan situation. Exempelvis har
            invånarna i Arjeplogs kommun 3 km strand per person! I många sammanhang
            värnas det kommunala självstyret. Det är beklagligt att så inte
            sker vad gäller byggnation vid sjöar och strandnära lägen. Det
            vore rimligt att varje kommun, utifrån de lokala förutsättningar
            som råder, själv kunde fatta beslut om boende nära vattenområden.
            För många mindre orter är detta mycket angeläget, exempelvis för
            Hofors och Bollnäs i Gävleborgs län. Det handlar om att skapa
            en levande landsbygd men det handlar även om att kunna erbjuda
            attraktiva tomter nära vatten och natur. På så sätt skulle kommuner
            där inflyttningen är liten kunna vända trenden och attrahera medborgare
            att bosätta sig i kommunen. I många delar av landet sätter nuvarande
            strandskyddsbestämmelser käppar i hjulen för expansiva kommuner
            som vill använda delar av sin
          </p>
          <pb facs="riksdagen-motions-pdf/data/200506/mot_200506_MJ_218/mot_200506_MJ_218-0002.pdf"/>
          <p xml:id="i-XrpRYRgAn2F6ZL3UzE5RWU">
            2005/06:MJ218
          </p>
          <p xml:id="i-WaBdRsd1yZoNpxgQBmcTS8">
            strandnära mark till nybyggnationer. Habo kommun i Jönköpings
            län och Luleå kommun i Norrbottens län är bara två av flera exempel
            på detta. Subsidiaritetsprincipen innebär att beslut ska fattas
            så nära medborgarna som möjligt. Det är tydligt att just beslut
            om strandskydd i dag ligger på en nivå alltför långt från kommuninvånarna.
            Inte minst för de små kommunernas expansionsmöjligheter är en
            snabb reform på området därför ytterst angelägen. Det är naturligtvis
            viktigt att miljö- och naturintressen beaktas innan beslut fattas
            om eventuell byggnation i känsliga strandnära områden. I sådana
            fall bör de statliga myndigheter som i dag fattar beslut fungera
            som remissinstanser. Om det finns särskilda miljöskäl bör exempelvis
            länsstyrelsen få yttra sig innan beslut tas.
          </p>
          <p xml:id="i-71huuxdNVLwFokioafCpv1">
            Stockholm den 23 september 2005
          </p>
          <p xml:id="i-DeBT6GRc66RDxjLGCJpkab">
            Anna Grönlund Krantz (fp) Tobias Krantz (fp) Hans Backman (fp)
          </p>
        </div>
      </div>
    </body>
  </text>
</TEI>
