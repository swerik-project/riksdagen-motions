<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01458">
  <teiHeader>
    <fileDesc>
      <titleStmt>
        <title>om en aktiv näringspolitik.</title>
        <author>av herr Fälldin m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en aktiv näringspolitik.</title>
          <idno type="rdwebb">FW021458</idno>
          <rs type="number">1458</rs>
          <ref type="dokument_url_text">http://data.riksdagen.se/dokument/FW021458/text</ref>
          <ref type="dokument_url_html">http://data.riksdagen.se/dokument/FW021458</ref>
          <ref type="dokumentstatus_url_xml">http://data.riksdagen.se/dokumentstatus/FW021458</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-9MFHjq6CgKrRzcV8mJqNJd</idno>
            <name>JOHANNES ANTONSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-T6dd3fn3avyoiNYJk3XNTR</idno>
            <name>NILS G. HANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XxxhK5cXr2wqWtUSsWnphS</idno>
            <name>TORSTEN BENGTSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-5kU1NDcAEm4A68amDSrbNF</idno>
            <name>JAN-IVAN NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DuMmQVGSnykDcj8ZwohCuA</idno>
            <name>BERTIL JONASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-BHdk6r4gSueHaCjF4xQ9BW</idno>
            <name>GUNNAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-AJCahuHrtMzn7qwctgkSw7</idno>
            <name>FRITZ BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>ERIC CARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-4UgQ2nJDsz9iU1xxKcTpmu</idno>
            <name>ELVY OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T4XvbYyut9y3T3MVShTjnc" type="signed"/>
        <correspContext corresp="i-T4XvbYyut9y3T3MVShTjnc">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-9MFHjq6CgKrRzcV8mJqNJd"/>
          <note type="signatory" corresp="i-T6dd3fn3avyoiNYJk3XNTR"/>
          <note type="signatory" corresp="i-XxxhK5cXr2wqWtUSsWnphS"/>
          <note type="signatory" corresp="i-5kU1NDcAEm4A68amDSrbNF"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-DuMmQVGSnykDcj8ZwohCuA"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-BHdk6r4gSueHaCjF4xQ9BW"/>
          <note type="signatory" corresp="i-AJCahuHrtMzn7qwctgkSw7"/>
          <note type="signatory" corresp="r-0"/>
          <note type="signatory" corresp="i-4UgQ2nJDsz9iU1xxKcTpmu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1458/mot_1973__1458-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner nr 1458—1459 år 1973 Mot. 1973 1458—1459
          </p>
          <p>
            Nr 1458
          </p>
          <p>
            av herr Fälldin m. fl. om en aktiv näringspolitik.
          </p>
          <p>
            Det är en självklarhet att framåtskridande och ökad välfärd måste
            baseras på ett näringsliv som arbetar så effektivt som möjligt.
            I finansplanen framhåller också finansministern, att en snabb
            ekonomisk tillväxt, som ingår bland de centrala målen för regeringens
            ekonomiska politik, utgör en förutsättning för att man skall nå
            de allmänna välfärdsmålen. Men detta syfte måste självklart främjas
            genom en aktiv näringspolitik. På denna punkt råder emellertid
            alltjämt meningsskiljak- tigheter i väsentliga avseenden. Den
            främsta drivkraften till framsteg och framåtskridande är och måste
            vara de enskilda människornas vilja till initiativ, verksamhet
            och ansvar. Denna grundar sig på såväl individens egenintresse
            som hans vilja till samarbete och solidaritet. Som en förutsättning
            för att de enskilda människornas insatser skall kunna tillvaratas
            på bästa sätt gäller att näringslivet måste vara så långt möjligt
            decentraliserat. Det måste sålunda vara i huvudsak privat eller
            kooperativt och bygga på ett fritt konsumtionsval och en sammanvägning
            av de krafter, som konkurrens och samverkan utgör. Vår s. k. blandekonomi
            svarar väl mot den grundsyn vi tecknat. Den består till cirka
            95 procent av privat och kooperativ företagsamhet och är alltså
            institutionellt uppbyggd för ett decentraliserat näringsliv. Det
            näringspolitiskt väsentliga måste då vara att ta till vara de
            drivkrafter, som blandekonomin har i den individuella viljan till
            initiativ, verksamhet och ansvar. Det är en väsentlig uppgift
            för samhället att medverka till goda grundförutsättningar för
            de många enskilda människornas arbete. Det betyder en styrning
            och korrigering av marknadshushållningen till en ramplanerad och
            social marknadsekonomi. I ett högt utvecklat industriland som
            vårt är behovet av en aktiv näringspolitik stort. Under senare
            år har denna fråga till följd av de problem som näringslivet och
            samhällsekonomin ställts inför fått ökad uppmärksamhet i den politiska
            debatten. Den politik den socialdemokratiska regeringen fört har
            inte varit i bästa överensstämmelse med att man skall satsa på
            drivkrafterna i vår blandekonomi. Det dominerande i regeringens
            näringspolitik har varit strävan till en ökning av det statliga
            företagandet. Någon näringspolitisk motivering härför har inte
            anförts. En vidgning av det statliga företagan- det, som från
            vissa utgångspunkter kan vara motiverat, kan givetvis inte ha
            någon positiv inverkan på den privata och kooperativa företagsamhet
            som i huvudsak är vårt arbetande näringsliv. Vissa näringspolitiska
            institutioner har byggts upp, som kan bli av betydelse för blandekono-
          </p>
          <p>
            1 Riksdagen 1973. 3 saml. Nr 1458-1459
          </p>
          <pb facs="riksdagen-motions-pdf/data/1973/mot_1973__1458/mot_1973__1458-002.pdf"/>
          <p>
            Mot. 1973:1458 2
          </p>
          <p>
            min. Men de åtgärder som vidtagits för att stimulera privat och
            kooperativ företagsamhet har varit av underordnad betydelse och
            kan knappast betecknas som aktiv näringspolitik. Man kan måhända
            efter år av växande problem för näringslivet konstatera en något
            ökad aktivitet i årets statsverksproposition. Men alltjämt saknas
            en fullständigt genomtänkt och utbyggd näringspolitik för blandekonomin.
          </p>
          <p>
            Näringslivets situation
          </p>
          <p>
            Det är näringspolitikens uppgift att medverka till goda produktions-
            förutsättningar för näringslivet, så att dess effektivitet kan
            upprätthållas i konkurrens med andra länder. I resurs- och reformplaneringen
            måste samhällsekonomiskt utrymme och näringspolitiska förutsättningar
            ges i sådan utsträckning, att produktionen och produktionsapparaten
            kan förnyas och effektiviseras i den takt som är önskvärd och
            nödvändig vid en samlad bedömning i förhållande till andra önskemål
            och krav. Bibehållen konkurrenskraft i vårt näringsliv är en förutsättning
            för att full sysselsättning skall kunna upprätthållas. Under ett
            par år har vårt näringsliv kännetecknats av stagnation, År 1971
            minskade bruttonationalprodukten med 0,6 procent. År 1972 gick
            den upp med endast cirka 2 procent. I bilden har funnits och finns
            en betydande arbetslöshet. Enligt de senaste rapporterna från
            AMS och statistiska centralbyrån uppgick arbetslösheten till 85
            000 resp. 100 000 personer. Därtill kommer de cirka 125 000 personer,
            som i vinter direkt sysselsätts genom arbetsmarknadspolitiska
            åtgärder i form av beredskaps- arbeten, arbetsmarknadsutbildning
            och skyddad verksamhet. Med hänsyn tagen också till s.k. dold
            arbetslöshet ligger det verkliga talet för sysselsättningsbristen
            väsentligt högre. Den internationella lågkonjunkturen har naturligtvis
            varit en orsak till stagnationen. Men allt tydligare tecken framträder
            på att situationen är väsentligt allvarligare. Det är uppenbart
            att utbyggnaden av vår industris kapacitet och produktionsförmåga
            sedan ett antal år skett i långsammare takt än i viktiga konkurrentländer.
            Den långsamma ökningen av industriinvesteringarna är ett besked
            om detta. Det betyder att vårt näringsliv håller på att förlora
            i konkurrenskraft. Den svaga produktions- utvecklingen under de
            senaste åren kan redan vara ett besked om detta. Men framför allt
            måste man räkna med att en bristande konkurrenskraft och produktionsförmåga
            kommer att framträda åren framöver. Under senare delen av 1950-talet
            och in i början av 1960-talet hade industriinvesteringarna en
            hög tillväxttakt, ofta med 15 procent om året. Men därefter och
            särskilt från mitten av 1960-talet har ökningstakten minskats
            kraftigt. 1965 års långtidsutredning bedömde som nödvändigt att
            industriinvesteringarna ökade med 7 procent om året. 1970 års
            långtidsutredning angav som målsättning en årlig uppgång med 6,5
            procent. Men detta har inte kunnat förverkligas. Industrins byggnadsin-
            vesteringar har många år under 1960-talet minskats, medan maskininves-
          </p>
          <pb facs="riksdagen-motions-pdf/data/1973/mot_1973__1458/mot_1973__1458-003.pdf"/>
          <p>
            Mot. 1973:1458 3
          </p>
          <p>
            teringarna ökat med cirka 2 procent om året. Under 1972 skedde
            ett uppsving till en ökningstakt av 4 procent, då med övervikt
            för byggnadsinvesteringarna. Uppgången får ses som ett resultat
            av de sent omsider igångsatta stimulansåtgärderna genom investeringsfonderna
            och investeringsavdragen. För innevarande år räknar finansministern
            med att industriinvesteringarna skall stiga med 8 procent, enligt
            den preliminära nationalbudgeten fördelade med 3 procent på byggnader
            och 10 procent på maskiner. Det bör tilläggas i sammanhanget,
            att det verkliga resultatet knappast något år gått upp till prognosen
            i finansplanen. Eftersläpningarna i industriinvesteringarna betyder
            att kapacitetsut- byggnaden inte varit den önskvärda och nödvändiga.
            Det betyder förlust i konkurrenskraft. Ett annat uttryck för situationen
            är den svaga satsningen i vårt land på industriell och teknisk
            forskning och utveckling. Den svenska satsningen har beräknats
            till 1,4 procent av bruttonationalprodukten, medan motsvarande
            satsning i konkurrentländer som England, Frankrike och USA varit
            mer än dubbelt så stor. Det svaga resultatet i vårt land beror
            otvivelaktigt främst på att staten satsat otillräckligt på detta
            område. Det innebär en eftersläpning i framtagande av nya produkter
            och produk- tionsprocesser. En ökad produktionsförmåga i industrin
            och nya produkter är en förutsättning för att vårt land skall
            kunna upprätthålla sin internationella konkurrenskraft. Misslyckandet
            i dessa avseenden har varit en av anledning- arna till att det
            under senare år ofta varit stora svårigheter med bytes- balansen.
            Under senare delen av 1960-talet var det i stort sett varje år
            betydande bytesbalansunderskott. År 1971 skedde en förbättring
            upp till en positiv bytesbalans. Men förändringen berodde inte
            på exportökning utan på en exceptionell minskning i den privata
            konsumtionen och en kraftig lageravveckling. 1972 förbättrades
            bytesbalansen åter något, men även nu som en följd av avsaktning
            i importen. Då vi för framtiden måste räkna med ökande underskott
            i tjänstebalansen, måste bytesbalansen klaras med överskott i
            handelsbalansen. För innevarande år räknar man med turistnettot
            som en minuspost på nära 3 miljarder kronor. Enligt 1970 års långtidsutredning
            bör handelsbalansen ha ett överskott på 2 å 3 miljarder kronor
            för genomsnittsår för att bytesbalansen, dvs. konkurren- sen med
            utlandet, skall klaras. Ett sådant överskott beräknas just nu
            kunna uppnås. Men det är borta, när importen såsom måste förutses
            går upp väsentligt från 1971 och 1972 års låga nivåer. Vi måste
            alltså öka exporten avsevärt. Detta kan klaras endast genom en
            effektivare varuproduktion. Det är sålunda nödvändigt att väsentligt
            stärka vår internationella konkurrenskraft — att skapa kapacitet
            för en nödvändig exportproduktion och för en hemmamarknadsproduktion
            som effektivt kan konkurrera med importen, För detta krävs såväl
            nya och utvidgade företag som nya produkter. I jämförelse med
            den temporärt avsaktade importen kan export- ökningarna 1971 och
            1972 med vardera 5 procent framstå som betydande. Men den S-procentiga
            exportökningen 1972 kan knappast
          </p>
          <pb facs="riksdagen-motions-pdf/data/1973/mot_1973__1458/mot_1973__1458-004.pdf"/>
          <p>
            Mot. 1973:1458 4
          </p>
          <p>
            betecknas som tillfredsställande mot bakgrunden av att världshandeln
            då expanderade med 8—9 procent. I realiteten förlorade vi då marknadsan-
            delar hos viktiga avnämarländer. Finansministern har i årets finansplan
            medgivit, att det utrymme som funnits för en ökad investeringsverksam-
            het och exportexpansion i näringslivet kunnat tillvaratas endast
            i begränsad omfattning. Sedan mitten av 1960-talet och under en
            följd av år omnämndes industriinvesteringarna i finansplanerna
            i prioriterande ordalag. Det un- derströks att exportindustrin
            och den importkonkurrerande hemmamark- nadsindustrin snabbt måste
            förstärkas. I 1971 års finansplan t.ex. framhöll finansministern,
            att den nödvändiga utbyggnaden av produk- tionsapparaten måste
            ”komma till stånd utan dröjsmål”. Men inte något år har industriinvesteringarna
            gått upp i beräknad takt, I årets finansplan räknas med en uppgång
            på 8 procent — men för byggnadsinvesteringarna endast 3 procent.
            I finansplanen nu konstaterar finansministern i avmattade ordalag
            att industriinvesteringarna stegrats sedan 1968. Till bilden hör
            att de investeringsökningar som skett främst ersatt mänsklig arbetskraft
            med maskiner och sålunda ökat arbetslösheten. Den expan- sion
            i kapacitet och nya produkter, som bedömts nödvändig i långtidsut-
            redningen och tidigare finansplaner, har försummats. Det är en
            ofrånkomlig slutsats att misslyckandena med att på erforderligt
            sätt stimulera fram kapacitetsutbyggnad och nya produkter och
            därmed också med att stärka vårt näringslivs konkurrenskraft måste
            bero på fel i den ekonomiska politiken och näringspolitiken. När
            flera arbetstillfällen slås ut än nya etableras är förklaringen
            självklart den att det brustit i produktionsförutsättningar. Det
            är en politisk orsak. De nödvändiga näringspolitiska förutsättningarna
            har inte givits. Nu senast under 1971 och 1972 års sysselsättningssvårigheter
            har regeringen satsat ensidigt på s.k. selektiva åtgärder och
            alltför litet på generella. Det torde nu inte kunna bestridas,
            att denna avvägning förlängt och fördjupat sysselsättningskrisen.
            Den ökning av de generella åtgärder- na, som alltför sent vidtogs
            främst genom investeringsavdragen och viss räntelättnad och nu
            enligt årets statsverksproposition skall ökas genom ett extra
            skatteavdrag för forsknings- och utvecklingsarbete, kan härvid-
            lag tolkas som ett outtalat medgivande från regeringen. Men samtidigt
            har regeringen i en finanspolitiskt brydsam situation inkonsekvent
            och omotiverat genomdrivit den negativa generella åtgärden av
            en fördubblad löneskatt, som måste försämra produktionsförutsättningarna
            och öka arbetslösheten. Utvecklingen i näringslivet under senare
            år och än mer problemen inför framtiden riktar uppmärksamheten
            på angelägenheten av en aktiv näringspolitik, som kan skapa erforderliga
            produktionsförutsättningar. En ökad varuproduktion är nödvändig
            för att vi i framtiden skall kunna klara utbytet med andra länder.
            Den är en förutsättning också för att vi skall kunna klara sysselsättningen
            och förverkliga en rättvisande inkomst- fördelning. Fortsatt tillväxt
            i näringslivet är dessutom en avgörande förutsättning för utbyggnad
            av reformarbetet och den verksamhet, som
          </p>
          <pb facs="riksdagen-motions-pdf/data/1973/mot_1973__1458/mot_1973__1458-005.pdf"/>
          <p>
            Mot. 1973:1458 $
          </p>
          <p>
            drivs genom den offentliga sektorn. Statens och särskilt kommunernas
            bekymmersamma ekonomiska situation är till mycket stor del en
            följd av att näringslivets tillväxt inte klarats på tillfredsställande
            sätt. EEC-marknadens utvidgning och vårt lands anslutning till
            denna genom frihandelsavtal ställer det svenska näringslivet inför
            ytterligare ökad konkurrens. Detta understryker än mer nödvändigheten
            av en aktiv näringspolitik.
          </p>
          <p>
            Välfärds- och jämlikhetsmålsättning
          </p>
          <p>
            Utgångspunkten för näringspolitiken måste vara, att näringslivet
            skall vara underordnat samhällets välfärds- och jämlikhetspolitiska
            mål. En ökad ekonomisk tillväxt måste ha syftet att den kommer
            alla till del. Ett företags verksamhet kan aldrig vara den enskilde
            företagarens ensak. Näringslivet har ett samhällsansvar, som måste
            formulera en övergripande målsättning för näringspolitiken. Denna
            målsättnings konkreta utformning måste alltså vara en strävan
            till trygghet och jämlikhet. Den innefattar sålunda full sysselsättning
            och rättvis inkomstfördelning. Detta måste gälla alla delar av
            landet. Från denna utgångspunkt blir en aktiv regionalpolitik
            en del av näringspoliti- ken. Företagens samhällsansvar gäller
            också i hög grad miljöerna — arbetsmiljön och omgivningsmiljön.
            Det är näringslivets uppgift att klara tillfredsställande miljöer
            på och kring arbetsplatsen. I detta avseende har stora försummelser
            skett under gångna årtionden. Skulden härför faller till stor
            del på näringspolitiken. Uppgiften nu är att reparera skadorna
            och genom en aktiv miljöpolitik garantera tillfredsställande miljöer
            för framtiden. Särskild betydelse har arbetsmiljöerna. Det måste
            vara en primär välfärdsmålsättning att individen skall kunna finna
            arbetet stimulerande och meningsfullt. Denna målsättning kräver
            också en utvecklad företags- eller arbetsdemokrati.
          </p>
          <p>
            Blandekonomi och samarbete
          </p>
          <p>
            Blandekonomin i sig själv måste sägas innefatta som något självklart,
            att samhälle och näringsliv skall samarbeta för en gemensam uppgift.
            Det är ett av de stora felen i regeringens näringspolitik att
            samarbetstanken fått en helt underordnad roll i förhållande till
            vad som närmast måste betraktas som motsatsen — motviktsidén.
            Naturligtvis har det i olika omgångar och med varierande styrka
            förekommit diskussioner om samarbete. Regeringen har hållit Harpsunds-
            konferenser med företrädare för storföretagen eller haft andra
            kontakter med dem, t. ex. i näringspolitiska rådet. Beslutet vid
            fjolårets riksdag om försök med ett nytt system för utbyte av
            information mellan företagen och samhällets organ betraktar vi
            som ett framsteg. Näringslivet är beroende av samhällsplaneringen
            i olika
          </p>
          <p>
            1” Riksdagen 1973. 3 saml. Nr 1458-1459
          </p>
          <pb facs="riksdagen-motions-pdf/data/1973/mot_1973__1458/mot_1973__1458-006.pdf"/>
          <p>
            Mot. 1973:1458 6
          </p>
          <p>
            avseenden, och samhällets åtgärder inom t. ex. arbetsmarknadspolitik,
            bostadsbyggande och servicepolitik måste ha anknytning till näringslivets
            planering. Ett förbättrat informationssystem kring planeringarna
            är i hög grad angeläget. Men otvivelaktigt har regionalpolitiken
            i stort sett varit väsentligt mer inriktad på ett motviktsförhållande.
            Man utgår från att samhället och näringslivet skulle vara motvikter
            eller motståndare till varandra — två krafter som står emot varandra
            och misstänker varandra. Man talar från dessa utgångspunkter helt
            naturligt om ett direkt motsatsförhållande mellan regeringspolitiken
            och näringslivet. Ett annat uttryck för samma inställning är att
            löntagare och företagare skulle stå som politiska motståndare
            till varandra. Man kan förklara denna motviktsinställning, som
            inte står i god överensstämmelse med en på samarbete baserad blandekonomi,
            med ideologiska eftersläpningar. För regeringen och regeringspartiet
            är det då närmast frågan om en marxistiskt-ideologisk kvarleva.
            Vissa näringslivs- representanter har från sin sida gjort sig
            till tolk för en motsvarande antiinställning. Det torde inte kunna
            förebringas någon som helst logisk motivering för ett motsatsförhållande
            mellan samhället och näringslivet. Däremot står naturligtvis företagare
            och anställda som motparter till varandra vid fördelningen av
            produktionsresultatet. Där har parterna att från var sin sida
            bevaka sina intressen. Det kan också gälla övriga villkor på arbetsplatsen.
            Men företagare och anställda har ett gemensamt intresse av att
            produktionsresultatet blir så bra som möjligt. Det är en gemensam
            uppgift. Det bör höra till självklarheterna, att en gemensam arbetsuppgift
            löses effektivast genom bästa möjliga utveckling av samarbetet
            — och inte om samarbetsparterna skall stå som politiska eller
            näringspolitiska mot- ståndare till varandra. Detta gäller naturligtvis
            i fråga om såväl samhälle och näringsliv som företagare och anställda.
            Den motviktsinställning som präglat regeringens näringspolitik
            betrak- tar vi som ett hinder för strävandena att genom näringslivet
            uppnå bästa möjliga produktionsresultat. En aktiv näringspolitik
            måste som en grundlinje ha en klart uttalad samarbetsinställning.
            Detta gäller såväl samarbetet mellan samhället och näringslivet
            som samarbetet inom näringslivet. Med det sistnämnda avser vi
            dels ett organiserat samarbete mellan företag, dels en utvecklad
            demokrati på arbetsplatsen.
          </p>
          <p>
            Stora och små företag
          </p>
          <p>
            Från de principiella utgångspunkter vi inledningsvis angivit
            är det näringspolitikens uppgift att främja utveckling och tillväxt
            i olika storleksgrupper av företag. Den stora huvudparten av företagen
            är mindre och medelstora. De svarar för drygt hälften av antalet
            industrisysselsatta. De mindre företagens tillväxtmöjligheter
            är obestridligen av stor betydel- se för produktionen och den
            ekonomiska utvecklingen.
          </p>
          <pb facs="riksdagen-motions-pdf/data/1973/mot_1973__1458/mot_1973__1458-007.pdf"/>
          <p>
            Mot. 1973:1458 YT
          </p>
          <p>
            Regeringens näringspolitik och ekonomiska politik har otvivelaktigt
            varit väsentligt gynnsammare för storföretagen än för de mindre
            företagen och familjeföretagen. Det gäller särskilt skattepolitiken
            och penningpolitiken. De förmåner i skattelättnader, som investeringsfonder-
            na avser, kan i stort sett utnyttjas endast av stora företag.
            Med den selektiva användning som regeringen oftast tillämpat i
            fråga om investe- ringsfonderna har ett utvalt antal storföretag
            fått betydande fördelar. Arbetsgivaravgiften eller löneskatten
            har också en utformning, som drabbar de mindre företagen särskilt
            hårt. Samtidigt har de mindre företagen fått det väsentligt svårare
            att låna upp erforderligt kapital. De kreditkällor som stått till
            buds för de mindre företagen, främst affärsbanker och sparbanker,
            har fått minskade finansieringsmöjligheter genom att sparandet
            i allt större utsträckning förts andra vägar, främst till AP-fonderna.
            AP-sparandet har i ytterst obetydlig utsträckning kunnat utnyttjas
            av mindre företag. Det gäller även i fråga om återlånesystemet.
            Därtill kommer att regeringen riktat en stram ekonomisk politik
            främst mot de kreditkällor som är av betydelse för de mindre och
            medelstora företagen. Det betydde nu senast vid högkonjunkturen
            1969—1970, att dessa företag måste minska sina investeringar kraftigt,
            medan storföreta- gen knappast drabbades. Samma situation kan
            befaras vid en kommande högkonjunktur. De särskilda låneformer
            och finansieringsinstitut som skapats för de mindre företagen,
            är obetydliga i jämförelse med de negativa konsekvenserna av regeringens
            allmänna politik. Man får anta att bakom regeringspolitiken ligger
            en föreställning, att det är till fördel att satsa i huvudsak
            på de stora företagen. Naturligtvis är det angeläget att ta till
            vara stordriftsfördelar, främst i en specialiserad och standardiserad
            tillverkning i långa serier. Men det finns storleksgrän- ser för
            ett arbetsställe, där ytterligare stordriftsfördelar inte kan
            vinnas. Därefter ökar endast det som är negativt i stordriften,
            t. ex. byråkratin och trögrörligheten. Näringspolitiskt måste
            det vara lika angeläget att ta till vara de fördelar smådriften
            har. De mindre företagen har oftast större förmåga att anpassa
            sig till efterfrågeförändringar på marknaden, större möjlig- heter
            att ställa om till nya produkter och att tillgodose en lokal marknad.
            Till stordriftsfördelarna kan också räknas gynnsammare möjligheter
            att föra fram nya tekniska idéer. Därtill kommer att de mindre
            företagen som underleverantörer är en nödvändig komplettering
            till storföretagen. Man torde närmast böra räkna med att de mindre
            företagen från här nämnda synpunkter kommer att få ökad betydelse
            i framtiden. Det kan generellt inte sägas, att mindre företag
            hävdat sig lönsamhetsmässigt sämre än större företag. I verkligheten
            förhåller det sig snarast tvärtom enligt nyligen gjorda undersökningar.
            Därtill kommer andra väsentliga värden i småföretagandet. Det
            är angeläget att upprätthålla de mindre företagens position, om
            man vill motverka maktkoncentration i näringslivet. De mindre
            företagen erbjuder större möjligheter till förverkligande av företagsdemokrati
            och till tillfredsställelse med arbetet. Dessutom är de mindre
            företagens fortsatta
          </p>
          <pb facs="riksdagen-motions-pdf/data/1973/mot_1973__1458/mot_1973__1458-008.pdf"/>
          <p>
            Mot. 1973:1458 8
          </p>
          <p>
            existens och tillväxt en förutsättning för en regionalpolitisk
            målsättning att det skall vara en någorlunda jämn spridning av
            näringslivet. På grund av sin flexibilitet och seghet utgör de
            mindre företagen slutligen en ”sysselsättningsbuffert” under tider
            av pressande konjunkturer. Regeringspolitiken har otvivelaktigt
            kännetecknats av ett långtgående storföretagstänkande och en motsvarande
            underskattning av de mindre företagens betydelse. De utvecklingsmöjligheter
            som finns i småföreta- gandet har därmed inte kunnat tillvaratas
            på önskvärt och annars möjligt sätt. Det betyder ett försämrat
            resursutnyttjande. Följden har också blivit en mycket hög koncentrationsgrad
            i företags- och ägandestruktur, dvs. ett starkt centraliserat
            näringsliv. Vårt näringsliv måste bygga på en arbetsfördelning
            mellan företag av olika storlek, dvs. tillvaratagande av såväl
            stordrifts- som smådriftsför- delar. En grundlinje i en aktiv
            näringspolitik måste då vara en strävan att ta till vara utvecklingsmöjligheterna
            i de mindre företagen i samma utsträckning som i de större. Det
            är en viktig näringspolitisk uppgift att via kredit- och skattepolitiken
            tillse att de mindre företagen inte får sämre möjligheter till
            angelägna investeringar än de större företagen. Just nu är det
            särskilt viktigt att framhålla detta. Det produktionsuppsving
            som eftersträvas för en ökad export och en framgångsrikare hemmamark-
            nadskonkurrens med importen kan knappast genomföras utan ökad
            medverkan från mindre och medelstora företag. Det skall tilläggas,
            att en aktiv näringspolitik dessutom bör vara inriktad på att
            genom väsentligt kraftfullare insatser än hittills bemästra de
            speciella svårigheter som småföretagandet har i fråga om t. ex.
            företagarutbildning, utvecklings- arbete och marknadsföring.
          </p>
          <p>
            Strukturpolitiken
          </p>
          <p>
            Strukturförändringar i näringslivet är en förutsättning för att
            tekni- kens nyvinningar skall kunna tillvaratas. En ökad internationell
            specialise- ring påskyndar strukturomvandlingen. Men därutöver
            har regeringens politik, särskilt som den förts mot de mindre
            företagen, forcerat nedläggningstakten. Det är i mycket stor utsträckning
            mindre och medelstora företag som genom en felaktig ekonomisk
            politik tvingats till nedläggning. Den forcerade strukturpolitiken
            har obestridligen haft vissa negativa konsekvenser — och den innebär
            risker. Under senare år har antalet företagsnedläggelser ökat
            kraftigt — även under högkonjunkturåren. Finansministern räknar
            i årets finansplan med att strukturomvandlingen av näringslivet
            skall fortsätta i hög takt. Att det kan vara fråga om en ytterligare
            ökad takt kan man utläsa ur beräkningar i statsverkspropositionen,
            att arbetsmarknadsutbildningen nästkomman- de budgetår med väntad
            konjunkturuppgång skulle omfatta 130 000 personer, dvs. mer än
            under lågkonjunkturen. Även under högkonjunkturåren har arbetslösheten
            varit förhållandevis stor. Man har sålunda anledning att tala
            om en strukturarbetslöshet. Man måste räkna med en betydande strukturarbetslöshet
            vid kommande
          </p>
          <pb facs="riksdagen-motions-pdf/data/1973/mot_1973__1458/mot_1973__1458-009.pdf"/>
          <p>
            Mot. 1973:1458 3
          </p>
          <p>
            konjunkturuppgång. Undersökningar har visat, att en väsentlig
            del av dem som blivit arbetslösa vid företagsnedläggningar över
            huvud taget inte kunnat få något nytt arbete och att många fått
            acceptera arbete med lägre löner än tidigare. Främst drabbar det
            de äldre och de sämst utbildade. De blir svårplacerad arbetskraft.
            Man har börjat tala om ett A-lag och ett B-lag på arbetsmarknaden,
            dvs. två arbetsmarknader. Till B-laget räknar man 10 procent,
            cirka 400 000 människor. De kan i stort sett inte placeras på
            den öppna marknaden utan blir hänvisade till s. k. skyddad verksamhet.
            Många slås ut helt och måste förtidspensioneras. Strukturomvandlingen
            och den arbetslöshet den medför skapar svåra personliga problem
            för allt fler människor. Förhållandet att företag tvingats till
            nedläggning utan att nya arbetstillfällen kunnat skapas i erforderlig
            utsträckning innebär samtidigt förlust av produktionsmöjligheter.
            Även rationella och väl utvecklings- bara företag har tvingats
            till nedläggning, vilket betyder förlust i produktionskapital.
            Denna strukturpolitiska forcering, som särskilt drab- bat mindre
            och medelstora företag, har inte varit i god samklang med välfärdsmålsättningen
            och inte heller med näringspolitikens eget syfte. Vissa näringsgrenar
            håller på att stagnera eller t. o. m. slås ut. Under de senaste
            åren har ett särskilt utvecklings- och omställningsstöd lämnats
            till bl. a. TEKO-industrin och skoindustrin. Ett system med strukturga-
            rantilån har införts för att underlätta strukturomvandling i vissa
            utsatta branscher. Detta är naturligtvis näringspolitiskt riktiga
            åtgärder. Men tillbakagången för hela näringsgrenar medför även
            andra problem. Ett sådant är risken för att självförsörjningsgraden
            blir för låg. Det kan bedömas att detta gäller i fråga om de viktiga
            TEKO- och skobranscher- na, vilket nu i viss mån uppmärksammats.
            Därutöver måste man emellertid också ta med i bedömningen hur
            långt det är möjligt att från handelspolitisk synpunkt låta importvaror
            ersätta hemmaproduktion. Det är ett primärt mål att för bestående
            balans i utrikesbetalningarna väsentligt öka exportproduktionen.
            Svårig- heterna ökas, om denna skall kompensera ytterligare nedgång
            i produk- tionen för hemmamarknaden. Det är inte klarlagt i vilken
            utsträckning vårt land har möjligheter till produktion, som kan
            avsättas på världsmark- naden. Vår bedömning är att regeringspolitiken
            i sin forcering av näringslivets strukturomvandling brustit i
            avvägning mot andra angelägna mål. En aktiv näringspolitik måste
            som en grund ha en strukturpolitisk avvägning, som inte hämmar
            t. ex. strävandena till full sysselsättning och balans i utrikesbetalningarna.
            I sammanhanget bör det framhållas, att regeringen synes grunda
            sin politik på en överdriven tro på fusioners välsignelse för
            näringslivet. Man tycks ha fastnat i en föreställning, att om
            bara sammanslagning av företag till större enheter kan ske i en
            pressad bransch, så övervinns lönsamhets- och andra problem. I
            själva verket är det endast i undantagsfall som provocerade fusioner
            blir lyckosamma. Två dåliga företag blir inte bättre genom att
            sammanslås, och ett framgångsrikt företag vägrar oftast att
          </p>
          <pb facs="riksdagen-motions-pdf/data/1973/mot_1973__1458/mot_1973__1458-010.pdf"/>
          <p>
            Mot. 1973:1458 10
          </p>
          <p>
            genom fusionering med ett dåligt dra på sig problem och svårigheter.
            Det finns sålunda enligt vår mening anledning att framhålla, att
            framtvingade fusioner inte kan vara något verksamt botemedel mot
            uppkomna svaghetstillstånd i olika branscher.
          </p>
          <p>
            Förutsättningsskapande politik
          </p>
          <p>
            I en blandekonomi, som bygger på konkurrens mellan företag, måste
            näringspolitikens uppgift vara att medverka till goda förutsättningar
            för de enskilda människornas arbete. En aktiv näringspolitik måste
            alltså vara en förutsättningsskapande politik. Den ovan refererade
            utvecklingen under 1960-talet och inte minst den alltjämt aktuella
            sysselsättningskrisen har gett besked om de svårigheter, som måste
            uppstå, när samhällets politik brister i näringspolitiska förutsättningar.
            Här kommer debatten om generella och selektiva åtgärder in. Det
            är en självklarhet att båda åtgärdstyperna behövs. De generella
            åtgärdernas uppgift skall vara att upprätthålla näringslivet vid
            vad som kan kallas en normal funktion. De selektiva åtgärderna
            skall vara medel på de punkter, där en normal produktion inte
            kan upprätthållas och kanske måste ersättas med annan sysselsättning.
            Om i en situation som den nuvarande de generella stimulanserna
            inte är tillräckliga, ökas givetvis behovet av punktinsatser.
            Därmed sker samtidigt förluster i näringslivets normala produktionsförmåga.
            Man har i alltför stor utsträckning använt selektiva åtgärder
            för att klara en arbetslöshet, som delvis föranletts av brister
            i den generella politiken. En förutsättningsskapande näringspolitik
            måste innefatta åtgärder över strängt taget hela det politiska
            fältet, eftersom näringslivet är beroende av vad som sker över
            hela detta fält. Det är alltså frågan om samlade åtgärder — ett
            näringspolitiskt handlingsprogram. Den närings- politiska planering,
            som samhället måste svara för, kan knappast komma till uttryck
            på annat sätt än genom ett sådant program. Behovet av ett näringspolitiskt
            handlingsprogram är klart dokumente- rat av utvecklingen och den
            aktuella situationen. Man kan peka på den misslyckade investeringspolitiken
            och den långvariga försummelsen i fråga om att tillgodose näringslivets
            behov av riskbärande kapital. Man kan visa på eftersläpningarna
            i fråga om t. ex. arbetsmiljöerna, företags- demokratin och rekryteringen
            av yrkesutbildad arbetskraft till industrin. Man kan framhålla
            bristerna i samhällets insatser för t. ex. forskning och utvecklingsarbete,
            marknadsföring och rådgivning.
          </p>
          <p>
            Näringspolitiskt handlingsprogram
          </p>
          <p>
            Såsom vi framhållit måste en aktiv näringspolitik utformas i
            ett handlingsprogram, som kan utgöra samhällets näringspolitiska
            planering. Förslag till ett sådant program bör utarbetas av en
            särskild kommitté i enlighet med vad vi utvecklar senare i motionen.
            Som exempel på detaljer och områden som bör innefattas i programmet
            vill vi ange följande:
          </p>
          <pb facs="riksdagen-motions-pdf/data/1973/mot_1973__1458/mot_1973__1458-011.pdf"/>
          <p>
            Mot. 1973:1458 11
          </p>
          <p>
            Samhällets basorganisation
          </p>
          <p>
            I samhällets förutsättningsskapande uppgifter skall ingå att
            svara för en basorganisation, såsom vägar, kommunikationsanordningar,
            utbild- ningsanstalter och vårdinrättningar. Anpassning till näringslivets
            behov i olika delar av landet måste eftersträvas.
          </p>
          <p>
            Näringspolitiska institutioner
          </p>
          <p>
            De näringspolitiska institutioner som byggts upp i form av t.
            ex. näringspolitiskt råd, investeringsbank, utvecklingsbolag och
            styrelse för teknisk utveckling måste i ökad utsträckning inriktas
            på att främja det privata och kooperativa näringslivet.
          </p>
          <p>
            Resurspolitik
          </p>
          <p>
            Planeringen av näringspolitiken måste inriktas på en god hushållning
            med angelägna naturresurser såsom energiråvaror, metaller, jordbruksjord
            och vatten. Förbrukade varor måste i möjlig utsträckning återvinnas
            för ny produktion och användning. Produktionsgrenar, som är nödvändiga
            för försörjningsberedskapen, måste upprätthållas.
          </p>
          <p>
            Ekonomisk planering
          </p>
          <p>
            Det är väsentligt att statsmakterna på ett bättre sätt än tidigare
            långsiktigt planerar särskilt investeringar och arbetskraft för
            olika samhällssektorer och regioner.
          </p>
          <p>
            Den ekonomiska politiken
          </p>
          <p>
            Avvägningen mellan finanspolitik och penningpolitik måste vara
            sådan, att tillräckliga investeringar i näringslivet främjas.
            Högräntepolitik, som särskilt hämmar de mindre företagen, måste
            så långt möjligt undvikas. Detta gäller inte minst den s. k. långa
            räntan.
          </p>
          <p>
            Ekonomisk stabilitet
          </p>
          <p>
            Upprätthållandet av ekonomisk stabilitet är av stor betydelse
            för näringslivets framstegsutveckling. Stabil samhällsekonomi
            medger säkrare realinkomstökning. Samråd mellan statsmakterna
            samt arbetsmarknads- och näringslivsorganisationerna är viktigt
            i dessa angelägenheter.
          </p>
          <p>
            Kreditförsörjning
          </p>
          <p>
            Det är samhällets uppgift att medverka till tillfredsställande
            kreditmöj- ligheter för näringslivet. AP-medel måste på olika
            vägar tillföras närings- livet i ökad utsträckning. Strävandena
            måste särskilt inriktas på att
          </p>
          <pb facs="riksdagen-motions-pdf/data/1973/mot_1973__1458/mot_1973__1458-012.pdf"/>
          <p>
            Mot. 1973:1458 12
          </p>
          <p>
            tillgodose näringslivets behov av riskbärande kapital. De mindre
            företa- gens kapital- och kreditförsörjning kräver särskilda åtgärder
            och låne- former, som prioriteras på kreditmarknaden.
          </p>
          <p>
            Skattepolitiken
          </p>
          <p>
            Av särskild betydelse är att de mindre företagen genom exempelvis
            investeringskonton får konsolideringsmöjligheter motsvarande dem
            som de större företagen har i investeringsfonderna och att den
            s. k. löneskat- ten omformas till rättvisa gentemot de mindre
            företagen. Löntagarna bör beredas möjligheter till investeringsavsättningar
            och delägande i företa- gen.
          </p>
          <p>
            Frivilligt sparande
          </p>
          <p>
            Regeringspolitiken har varit alltför litet inriktad på att främja
            det frivilliga sparandet. Uppbyggnaden av produktionsapparaten
            kräver öka- de insatser på detta område. Härvid är det viktigt
            att främja ett aktiesparande som kan utnyttjas även av de mindre
            företagen.
          </p>
          <p>
            Information och insyn
          </p>
          <p>
            Ett förbättrat informationssystem måste utvecklas så att samhälle
            och näringsliv kan hålla varandra underrättade om respektive planeringar.
            En vidgad och mera öppen redovisning bör eftersträvas inom näringslivet.
            Kravet på insyn gäller inte minst de statliga företagen.
          </p>
          <p>
            Konkurrenspolitik
          </p>
          <p>
            En ramplanerad marknadsekonomi förutsätter en sund och verklig
            konkurrens. Monopol och maktkoncentration i det privata näringslivet
            liksom hos det statliga måste effektivt motverkas genom konkurrenspoli-
            tik. Den prisövervakande verksamheten har en viktig uppgift. Samhället
            måste genom lagstiftning och administration främja vederhäftig
            reklam. För motverkande av maktkoncentrationen är det väsentligt
            att främja de mindre företagen.
          </p>
          <p>
            Konsumentpolitik
          </p>
          <p>
            Samhället skall medverka till att det fria konsumtionsvalet fungerar.
            En samhällelig konsumentupplysning skall hjälpa konsumenten till
            en självständig bedömning av utbjudna varor och tjänster. Grunden
            till god konsumentfostran skall läggas i skolan.
          </p>
          <pb facs="riksdagen-motions-pdf/data/1973/mot_1973__1458/mot_1973__1458-013.pdf"/>
          <p>
            Mot. 1973:1458 13
          </p>
          <p>
            Utbildningspolitik
          </p>
          <p>
            I en förutsättningsskapande politik ingår att samhället skall
            skapa goda utbildningsmöjligheter till förfogande för människorna
            i närings- livet. Särskilt krävs ökade insatser för företagarutbildning
            för de mindre företagen och utbildning av yrkesarbetare för industrin.
          </p>
          <p>
            Kroppsarbetarnas situation
          </p>
          <p>
            Samlade åtgärder krävs för att kropps- och industriarbetarna
            skall få en bättre ställning. Detta är också en förutsättning
            för att industrins arbetskraftsbehov skall kunna tillgodoses.
          </p>
          <p>
            Forskning och utvecklingsarbete
          </p>
          <p>
            För forskning och utvecklingsarbete måste samhället i samverkan
            med näringslivet göra väsentligt ökade insatser såväl genom särskilt
            stöd som genom möjligheter till skatteavdrag. Nya forskningsresultat
            skall så snart som möjligt nyttiggöras i en effektiviserad produktion.
            Inte minst gäller det att ta till vara de framstegsmöjligheter
            som finns hos de mindre företagen.
          </p>
          <p>
            Marknadsföring och rådgivning
          </p>
          <p>
            Samhället måste väsentligt öka sin service gentemot näringslivet
            i fråga om produktutveckling, produktionsplanering, försäljningsåtgärder
            och annan rådgivning. Detta är av särskild betydelse för de mindre
            företagen.
          </p>
          <p>
            Arbetsmarknadspolitik
          </p>
          <p>
            En väsentlig uppgift för arbetsmarknadspolitiken skall vara att
            främja en strukturomvandling, som ökar näringslivets effektivitet
            och ger arbetskraften utbildning i anpassning härtill. Arbetsmarknadspolitiken
            skall underlätta för de enskilda människorna att få lönsam och
            meningsfull sysselsättning. En sådan avvägning i strukturpolitiken
            måste eftersträvas att full sysselsättning och balans i utrikesbetalningarna
            kan upprätthållas.
          </p>
          <p>
            Miljöpolitik Det är för samhället angeläget att aktivt verka
            för arbetarskydd, företagshälsovård och i övrigt åtgärder, som
            leder till förbättrade arbetsmiljöer. Arbetsplatserna skall anpassas
            efter människors såväl psykiska som fysiska förutsättningar.
          </p>
          <pb facs="riksdagen-motions-pdf/data/1973/mot_1973__1458/mot_1973__1458-014.pdf"/>
          <p>
            Mot. 1973:1458 14
          </p>
          <p>
            Regionalpolitik
          </p>
          <p>
            Genom en aktiv lokaliserings- och regionalpolitik skall bästa
            möjliga utnyttjande av realkapital och arbetskraft uppnås. Nuvarande
            koncentra- tion till storstadsområden och utflyttning från regioner
            med sysselsätt- ningssvårigheter har förorsakat en regional obalans,
            som försvårar strävan- dena till samhällsekonomisk stabilitet
            och motverkar ekonomisk tillväxt och jämlikhet.
          </p>
          <p>
            Statliga företag
          </p>
          <p>
            I en ramplanerad marknadsekonomi har även samhällsägda företag
            en uppgift, då privat eller kooperativ företagsamhet inte står
            till förfogande eller inte förmår tillfredsställa sociala behov.
            Vi måste räkna med ett ökat behov av statligt engagemang direkt
            på företagsplanet dels av sociala och lokaliseringspolitiska skäl,
            dels därför att mycket stora kapitalinsatser i vissa fall inte
            kan garanteras på annat sätt. Målsättningen för den statliga företagsamheten
            måste i anslutning härtill ges en väsentligt klarare utformning
            än för närvarande.
          </p>
          <p>
            Samarbete i näringslivet
          </p>
          <p>
            Samhället bör i ökad utsträckning främja samarbete i näringslivet
            i fråga om t. ex. forskning, produktutveckling, inköp och marknadsföring.
            Detta är av särskild betydelse för de mindre företagen,
          </p>
          <p>
            Företagsdemokrati
          </p>
          <p>
            Ett decentraliserat näringsliv måste bygga på en utvecklad företags-
            eller arbetsplatsdemokrati. En fördjupad företagsdemokrati skall
            ge de anställda möjlighet till självständiga initiativ i arbete
            och till medbestäm- manderätt och ansvar över sin egen arbetssituation
            och företagets politik. Företagsdemokrati är att tillvarata individens
            vilja såväl till initiativ som samverkan.
          </p>
          <p>
            Parlamentarisk arbetsgrupp
          </p>
          <p>
            Såsom vi redovisat är det en avsevärd svaghet inom näringspolitiken,
            att samhällets åtgärder på olika områden av betydelse för näringslivet
            inte är samordnade i en helhetssyn på näringslivet, dess uppgifter
            och villkor. Samhällets näringspolitiska planering måste genomgående
            konkretiseras dels i frågor om de grunder som vi ovan diskuterat,
            dels beträffande preciserade handlingslinjer i form av ett handlingsprogram.
            En särskild parlamentarisk arbetsgrupp bör tillsättas med uppdrag
            att utarbeta förslag till enhetliga grunder och handlingslinjer
            för en aktiv näringspolitik. På olika delområden har utförts eller
            utförs utrednings- arbeten. Fakta och förslag från sådana utredningar
            bör vara till hjälp för
          </p>
          <pb facs="riksdagen-motions-pdf/data/1973/mot_1973__1458/mot_1973__1458-015.pdf"/>
          <p>
            Mot. 1973: 1458 15
          </p>
          <p>
            arbetsgruppen vid dess arbete med ett övergripande program. När
            frågan om ett näringspolitiskt handlingsprogram tidigare aktualise-
            rats, har förslaget av riksdagsmajoriteten avvisats som orealistiskt
            med motiveringen dels att arbetsfältet skulle vara alltför vidsträckt
            och svårt, dels att det skulle vara omöjligt för de politiska
            partierna att komma överens om en helhetssyn på näringspolitiken.
            Övergripande program skulle därför vara en uppgift för partierna
            — inte för samhället. Vi medger att det är en svår uppgift att
            forma övergripande grunder och handlingslinjer för näringspolitiken,
            eftersom det är fråga om samlade åtgärder från strängt taget hela
            det politiska fältet. Men just detta, som innebär att den nuvarande
            bristen i överblick är desto allvarligare, gör det angelägnare
            att forma ett övergripande program. Behovet har, såsom framhållits,
            dokumenterats av utvecklingen och situationen i näringsliv och
            samhälle. Om invändningen skulle vara riktig att ett övergripande
            näringspoli- tiskt program inte skulle kunna utarbetas på det
            sätt vi förordat, skulle praktiskt taget allt parlamentariskt
            utredningsarbete vara omöjligt. Näringspolitiken som helhet intar
            härvidlag inte någon särställning i förhållande till ingående
            delområden, som varit eller är föremål för parlamentariska utredningar.
            Riksdagen har fastställt handlingsprogram och för respektive område
            övergripande program i fråga om t.ex. jordbrukspolitiken, arbetsmarknadspolitiken,
            bostadspolitiken och nu senast regionalpolitiken. Skiljelinjerna
            i dessa frågor mellan partierna har varit av samma karaktär som
            i fråga om näringspolitiken i stort. I den mån samförstånd inte
            kunnat nås i utredningsarbete och riksdagsbehand- ling, har majoritetslinjen
            naturligtvis fått gälla, mer eller mindre påverkad av minoriteten.
            De avvikande meningarna har framförts i reservationer. Därmed
            har också helhetsdebatten bättre konkretiserats. Detsamma måste
            naturligtvis gälla beträffande näringspolitiken där behovet av
            helhetsprogram och helhetsdebatt är särskilt påtagligt.
          </p>
          <pb facs="riksdagen-motions-pdf/data/1973/mot_1973__1458/mot_1973__1458-016.pdf"/>
          <p>
            Mot. 1973:1458 16
          </p>
          <p>
            Hemställan
          </p>
          <p>
            Med stöd av vad som anförts får vi hemställa att riksdagen hos
            Kungl. Maj:t anhåller om skyndsamt tillsättande av en parlamentarisk
            arbetsgrupp för utarbetande av grunder och handlingslinjer för
            en aktiv näringspolitik enligt motionens syfte.
          </p>
          <p>
            Stockholm den 26 januari 1973 THORBJÖRN FÄLLDIN (c)
          </p>
          <p>
            JOHANNES ANTONSSON (c) KARIN SÖDER (c) NILS G. HANSSON (c) GUNNAR
            LARSSON (c) i Skegrie i Luttra TORSTEN BENGTSON (c) FRITZ BÖRJESSON
            (c) i Jönköping i Glömminge JAN-IVAN NILSSON (c) ERIC CARLSSON
            (c) i Tvärålund i Vikmanshyttan RUNE GUSTAVSSON (c) ELVY OLSSON
            (c) i Alvesta I Hölö
          </p>
          <p>
            BERTIL JONASSON (c)
          </p>
        </div>
      </div>
    </body>
  </text>
</TEI>
