<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198889-NU-00220">
  <teiHeader>
    <fileDesc>
      <titleStmt>
        <title>Ägandespridning genom försäljning av statliga  företag</title>
        <author corresp="r-0 i-AZnaWEAg22YQ3HzVMfNSHR i-AZnaWEAg22YQ3HzVMfNSHR i-AZnaWEAg22YQ3HzVMfNSHR">av Carl Bildt m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ägandespridning genom försäljning av statliga  företag</title>
          <idno type="rdwebb">GC02N220</idno>
          <rs type="number">N220</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GC02N220/text</ref>
          <ref type="dokument_url_html">http://data.riksdagen.se/dokument/GC02N220</ref>
          <ref type="dokumentstatus_url_xml">http://data.riksdagen.se/dokumentstatus/GC02N220</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Carl Bildt m.fl.</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <name>Carl Bildt</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FrizKF8qiYUeCD64QhzzFt</idno>
            <name>Olof Johansson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <name>Carl Bildt</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-MYV5TtBU5tQGwqDu4dq25s</idno>
            <name>Bengt Westerberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-MYV5TtBU5tQGwqDu4dq25s</idno>
            <name>Bengt Westerberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>Olof Johansson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <name>Carl Bildt </name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MYV5TtBU5tQGwqDu4dq25s</idno>
            <name>Bengt Westerberg </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-FrizKF8qiYUeCD64QhzzFt</idno>
            <name>Olof Johansson </name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CMC5umNAcCddrJgAUTiWLh" type="signed"/>
        <correspContext corresp="i-CMC5umNAcCddrJgAUTiWLh">
          <note type="signatory" corresp="r-0"/>
          <note type="signatory" corresp="i-AZnaWEAg22YQ3HzVMfNSHR"/>
          <note type="signatory" corresp="i-FrizKF8qiYUeCD64QhzzFt"/>
          <note type="signatory" corresp="i-AZnaWEAg22YQ3HzVMfNSHR"/>
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="r-0"/>
          <note type="signatory" corresp="i-AZnaWEAg22YQ3HzVMfNSHR"/>
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-FrizKF8qiYUeCD64QhzzFt"/>
        </correspContext>
        <correspAction type="submission" xml:id="i-EfucBfMEJ9LAZZiyPibVRQ">
          <date when="1989-01-25"/>
        </correspAction>
        <correspAction type="dismissal" xml:id="i-7Rg3QcsJPGqtbRZysEdTK9">
          <date when="1989-02-01"/>
        </correspAction>
        <correspAction type="referral" xml:id="i-Cy8Cdf42ZAUmg14GsUhPxc">
          <date when="1989-02-02"/>
        </correspAction>
        <correspAction type="assigned" xml:id="i-LEZwCZjfA77xn6KUXv1yMw">
          <date when="2014-11-21"/>
          <time when="14:15:53"/>
        </correspAction>
        <correspContext corresp="i-LEZwCZjfA77xn6KUXv1yMw">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198889/mot_198889_n_220/mot_198889_n_220-001.pdf"/>
      <div type="motHeader" xml:id="i-TsMScfdEfCQmVKykvzBWWw">
        <div type="motTitle" xml:id="i-8uFUYCB29kwLqxLAqs1FAE"/>
        <div type="motSubmissionInfo" xml:id="i-T3Kud4duYzS1kCZFu8vTMa"/>
      </div>
      <div type="motBody" xml:id="i-VQeGZwxypFpSYrDkMGiAN1">
        <div xml:id="i-FivjZvKwD1ir616WnvVyYi">
          <p xml:id="i-9M6ivs3WUpxULvNcCKixD8">
            Motion till riksdagen ÅN
          </p>
          <p xml:id="i-U28b2dHiPbdgA4FFgzmcpK">
            1988/89:N220 RT
          </p>
          <p xml:id="i-8fMz1nWo475gtb2fCp95qf">
            av Carl Bildt m.fl. (m)
          </p>
          <p xml:id="i-B4ir3EDMqKT2GeoMXfhJn6">
            än Mot. Agandespridning genom försäljning av statliga 1988/89
            företag N220—-224
          </p>
          <p xml:id="i-RZSeRSnwDwCvTKuSLKkQWe">
            1. Inledning
          </p>
          <p xml:id="i-YRPERNYJJe67zS3XL3jpA4">
            Ett spritt enskilt ägande och en fri konkurrens är grundstenar
            för en vital ekonomisk politik. All erfarenhet visar att ett privat,
            decentraliserat ägande och företagande är den bästa grunden för
            ett ökat välstånd. Det finns i dag sammanlagt 165 statliga företagsgrupper
            med en mycket varierad verksamhetsinriktning. I gruppen ingår
            industriföretag, kreditinsti- tut, affärsverk m.m. Dessa företag
            äger dessutom större eller mindre del i ytterligare närmare 900
            bolag. Verksamheten spänner över vitt skilda fält, från kurortsverksamhet
            till stålproduktion. Härutöver äger staten bl.a. omfattande skogs-
            och jordbruksegendomar. Den brokiga sammansättningen av statliga
            företag speglar väl det faktum att få eller inga principer varit
            vägledande vid företagsförvärven. De försäljningar som förekommer
            inom den statliga företagsgruppen genomförs helt utifrån företagsledningens
            huvudsakliga bedömning. Någon översyn av statens företagsverksamhet
            utifrån principiella utgångspunkter förekommer inte. Det torde
            för övrigt vara mycket svårt att finna bärande principiella argument
            för att staten skall äga t.ex. Ekströms Livsmedelsprodukter, dataföretaget
            Owell, SARA-restaurangerna, Läkeroltillverkaren F. Ahl- grens
            Tekn. Fabrik m.m., m.m. Enligt vår mening bör det även i framtiden
            förekomma statligt ägande och statligt företagande. Ett sådant
            statligt engagemang bör i varje enskilt fall kunna motiveras med
            särskilda skäl. Det finns naturligtvis monopol, t.ex. Vattenfalls
            storkraftsnät och SJ:s banverk, som bör kvarstå i statlig ägo.
            Däremot skall konkurrens vara tillåten — t.ex. med ny teknik —
            på dessa områden. Enligt vår mening bör i första hand de företagsenheter
            eller företagsgrup- per inom den statliga sektorn, som i dag arbetar
            under kommersiella betingelser på en marknad, i konkurrens med
            privata företag, successivt säljas. Ett antal av dessa företag
            kan inom en nära framtid börsintroduceras eller avyttras på annat
            sätt. I ett något längre perspektiv kan även delar av den verksamhet
            inom affärsverken, som idag bedrivs i mer eller mindre monopolliknande
            former eller med betydande subventioner, utsättas för konkurrens
            och säljas. Däremot måste myndighetsutövning ligga kvar hos staten.
          </p>
          <p xml:id="i-NB3jgG6y91A2DrW5NNQ6SK">
            1 Riksdagen 1988/89. 3 saml. Nr N220—-224
          </p>
          <p xml:id="i-8sxgdXB79jrTd1PWBDqu42">
            | SS
          </p>
          <pb facs="riksdagen-motions-pdf/data/198889/mot_198889_n_220/mot_198889_n_220-002.pdf"/>
          <p xml:id="i-Hq8ojDici1HghGNJwiGfTG">
            2. Motiv
          </p>
          <p xml:id="i-WskTsAE681waUJNuoHTWS3">
            2.1 Ett spritt ägande
          </p>
          <p xml:id="i-eCSEFHU9LRm5dP8tstsN7">
            En av de viktigaste målsättningarna för en försäljning skall
            vara att nå en ökad ägandespridning. Under 1960-talet ägde merparten
            av sparandet och förmögenhetsuppbyggnaden rum inom den offentliga
            sektorn. Denna ut- veckling har fortgått in på 1980-talet, framför
            allt genom införandet av löntagarfonder. Riksdagsmajoritetens
            beslut i juni 1988 att inrätta en femte AP-fond visade att socialdemokraterna
            tänker fullfölja denna inriktning på offentligt sparande och ägande.
            Strax före årsskiftet presenterade LO mycket långtgående planer
            i samma riktning. Samtidigt finns det ett stort intresse bland
            enskilda människor för ett ökat aktiesparande. Detta bevisades
            inte minst vid Procordia-emissionen, då intresset var mycket stort
            bland allmänheten, som emellertid i stort sett blev förbigången
            vid tilldelningen av aktier. Denna nyemissions utformning bestämdes
            till stora delar av beslut som dikterades av riksdagsmajoriteten.
            Den socialdemokratiska regeringens politik har i hög grad inriktats
            på att hämma den ägandespridning som skulle kunna bli följden
            av det ökade aktieintresset bland vanliga löntagare. Denna strävan
            har bl.a. kommit till uttryck genom att man belagt vinstandelar
            till anställda med arbetsgivarav- gifter. Under regeringsåren
            1977—82 infördes skattestimulanser för enskilt aktiesparande.
            Detta medförde att en halv miljon människor, som tidigare inte
            haft aktier, under kort tid blev aktieägare. Det stora intresset
            för aktiefondsparandet — trots den senaste tidens fluktuationer
            på aktiemarkna- den — visar att många vill vara delägare i företag.
            Detta stora intresse bland allmänheten bör respekteras och tas
            tillvara. Det är bra för vitaliteten i svensk ekonomi om många
            människor engagerar sig i hur det går för företagen och strävar
            efter att påverka deras utveckling genom sitt ägarinfly- tande.
            När fler låter sitt sparande förvandlas till ett aktivt ägande,
            får detta positiva effekter även för tillgången på riskvilligt
            kapital. Försäljningen av statliga företag ska därför ta sikte
            på att ge alla människor goda möjligheter att spara i aktier och
            bli delägare även i dessa företag. I första hand bör de anställda
            få möjlighet att bli delägare i de företag de arbetar i. Därmed
            får de också ett ökat medinflytande. I andra hand skall allmänheten
            ges tillfälle att teckna aktier. Enligt samma princip bör arrendatorer
            få förköpsrätt till den mark de brukar. Kapitalmarknadens ordinarie
            aktörer bör i princip komma först i tredje hand. Detta motverkar
            institutionellt ägande.
          </p>
          <p xml:id="i-JkUjWyTLw2kz9ZnAcnQnDK">
            2.2 Dubbla roller för staten
          </p>
          <p xml:id="i-9QzBiXXsSqoyzRRESoAsvu">
            Statens främsta uppgift inom näringspolitiken är att ange ramarna
            för näringslivets verksamhet. Om staten går in och agerar på den
            marknad den anger spelreglerna för, uppstår en uppenbar risk för
            osund konkurrens. En regering kan ha motstridiga lojaliteter,
            som medför risk för att konkurrens- förhållanden mellan privata
            och statliga företag snedvrids. Bara risken för att sådant kan
            förekomma försvagar spelreglernas trovärdighet och lägger en
          </p>
          <p xml:id="i-NZwVgsZQGviWhwz25yRX9h">
            Mot. 1988/89 N220
          </p>
          <pb facs="riksdagen-motions-pdf/data/198889/mot_198889_n_220/mot_198889_n_220-003.pdf"/>
          <p xml:id="i-VXFwCDFcEtv1gVZBu1x2yS">
            hämsko på företagande och riskvillighet. Rättssäkerheten och
            den fria konkurrensen kräver därför att staten står neutral mellan
            olika företag. Dessutom riskerar statligt ägda företag att bli
            redskap för politiska ambitioner i ena eller andra riktningen.
            Företag som inte kan agera efter normala företagsekonomiska principer
            får på sikt betydligt svårare att tillförsäkra sina anställda
            en anställningstrygghet. Statliga företag bör därför ta ansvar
            för sysselsättningen på samma sätt och i samma omfattning som
            inom den privata företagsamheten. Så sker emellertid inte alltid.
            Alltför ofta har politiska ambitioner urgröpt statliga företags
            långsiktiga utvecklingsmöj- ligheter och därmed lett till en utveckling
            motsatt den avsedda.
          </p>
          <p xml:id="i-Lna5ubYWh1G8ZbMu3XQniN">
            2.3 Bättre utvecklingsmöjligheter
          </p>
          <p xml:id="i-2QQt6NtNvBFmQJMQMqtfPk">
            Ett statligt företag som behöver öka sitt kapital för att klara
            nödvändiga investeringar måste vända sig till regering och riksdag
            med begäran om kapitaltillskott, eftersom det inte har tillgång
            till den reguljära kapitalmark- naden. Riksdagen tvingas då väga
            behovet av t.ex. maskininvesteringar mot andra utgiftsposter i
            statsbudgeten. Erfarenheten visar att staten endast är beredd
            att tillskjuta kapital till företag som befinner sig i en akut
            kris. Expansiva företag som har staten som ägare kan normalt inte
            räkna med något ägartillskott för sina framtidsinrikta- de investeringar.
            Det är mot denna bakgrund inte förvånande att en stor del av de
            statliga företagen har ett för litet eget kapital. Denna underkapitalise-
            ring hindrar deras utveckling och kan på sikt hota företagens
            framtid. Ett expansivt privat företag som behöver öka sitt kapital
            kan göra detta genom nyemission. Nya och gamla ägare får skjuta
            till nytt kapital och företaget kan på ett smidigt sätt få medel
            till de investeringar som krävs för framtiden. En överföring av
            de statliga företagen till privat ägo är därför i hög grad en
            angelägenhet för de anställda vid företagen. Dels för att de genom
            delägande kan få ett inflytande och en delaktighet, dels för att
            företagen kan få erforderligt kapital utan att först behöva komma
            i en akut ekonomisk kris. Privata ägare kan dessutom tillföra
            företagen ny kompetens, vilket också det leder till en ökad trygghet
            för de anställda.
          </p>
          <p xml:id="i-FiKEEXe5RzeAgrRbQeoMcL">
            2.4 Frigjorda resurser
          </p>
          <p xml:id="i-DiTmDTT1Ffnwi8cBeWKUTZ">
            Försäljning av statliga företag eller delar därav frigör kapital,
            vilket stärker statens finansiella ställning. Räntan på statsskulden
            tillhör de största statliga utgifterna. Den nuvarande statsskulden
            på omkring 600 miljarder kronor medför räntekostnader på omkring
            60 miljarder kronor. Att frigöra statens resurser medför en rad
            positiva effekter för den svenska ekonomin. Därmed skapas förutsättningar
            för en lägre inflation och för en sänkning av ränteläget. Härigenom
            kan man minska lönsamheten för finansiella investeringar och förbättra
            den för produktiva investeringar. Även på denna väg vitaliseras
            således svensk ekonomi genom en försäljning av statliga företag.
          </p>
          <p xml:id="i-SGGo5L3Vi6QYxA3CgnESdC">
            Mot. 1988/89 N220
          </p>
          <pb facs="riksdagen-motions-pdf/data/198889/mot_198889_n_220/mot_198889_n_220-004.pdf"/>
          <p xml:id="i-E3r8Jgw3nRHpaz1jQ5qqWW">
            3. Erfarenheter i andra länder
          </p>
          <p xml:id="i-Ac7mA6VnNvLLamo8AQ4mwE">
            Privatisering, i betydelsen försäljning av offentligt ägda tillgångar,
            har under 1980-talet genomförts i ett stort antal länder. I bl
            a Spanien, Storbritannien, Italien, Västtyskland, Frankrike, Norge,
            Island, Japan, Australien, Nya Zeeland, Canada och USA har regeringar
            av olika politisk färg sålt företag eller aktieinnehav i företag.
            Försäljning av statliga företag förekommer såväl i länder med
            socialdemokratiska regering- ar som i icke-socialistiskt styrda
            länder. Bakom denna trend ligger en ökad insikt om problem för
            staten att driva företag. Mest intressanta i ett svenskt perspektiv
            är de erfarenheter som gjorts i västeuropeiska länder. Storbritannien,
            Frankrike, Västtyskland, Italien och Spanien har under 1980-talet
            sålt statliga företag och aktieinnehav i varierande omfattning.
            Den mest långtgående försäljningen av statsägda företag har ägt
            rum i Storbritannien. Det brittiska privatiseringsprogrammet var
            det första. Genom försäljningar av statliga företag i Frankrike,
            i Storbritannien och andra länder har ett mycket stort antal hushåll
            som tidigare inte ägt aktier blivit mer delaktiga i nationens
            näringsliv. På sikt kommer detta sannolikt att ha stor betydelse
            för konkurrensen och förmögenhetsfördelningen i dessa länder.
            Genom att staten vid försäljningarna ofta vänt sig till de anställda
            med speciella erbjudanden, har positiva effekter för engagemanget
            i företaget och lönebildningen åstadkommits. Det är viktigt att
            en svensk försäljningsstrategi tar tillvara dessa positiva drag.
            Väsentlig kritik har riktats mot försäljningen av statliga monopol,
            framför allt i Storbritannien. Kritiken gäller främst försäljningen
            av British Telecom och British Gas, vilka även efter försäljningen
            dominerar respektive marknad. Vid försäljning av monopol är det
            viktigt att denna sker på ett sådant sätt att konkurrensen ökar.
            För konsumentens valmöjligheter är givetvis ett privat monopol
            lika skadligt som ett offentligt. Offentliga monopol får inte
            säljas för att ersättas med ett privat.
          </p>
          <p xml:id="i-PC6WUkMFQkk47ahpvhee1h">
            4. Metoder
          </p>
          <p xml:id="i-BSbNGYc4iV7sWz59QVP1k1">
            4.1 Valav försäljningskanaler
          </p>
          <p xml:id="i-UHk1719UpEBkVrwQUWwHc5">
            I denna motion anges inte hur varje enskild försäljning i detalj
            bör genomföras. Det är inte riksdagens uppgift att ge mera detaljerade
            instruk- tioner. Detta bör överlåtas till dem som äger kompetens
            inom sakområdet. Vi vill istället peka på de olika alternativ
            som står till buds och lägga fast de principer som bör avgöra
            valet av försäljningsmetod och försäljningskanal. Försäljningar
            måste ske på ett sådant sätt att företagets affärsverksamhet inte
            störs. Ovan har angivits två huvudprinciper för försäljningens
            genomförande, nämligen att den skall medverka till ökad ägandespridning
            och att anställda i första hand skall beredas tillfälle till aktieköp
            i det egna företaget.
          </p>
          <p xml:id="i-UzEmsq2rPpvBc73pHexMTB">
            Mot. 1988/89 N220
          </p>
          <pb facs="riksdagen-motions-pdf/data/198889/mot_198889_n_220/mot_198889_n_220-005.pdf"/>
          <p xml:id="i-TxPLwtCnyGNiBKx31iQnFP">
            När det gäller de statliga företagen kan en rad olika försäljningskanaler
            och metoder tas i anspråk. Det är väsentligt att valet av försäljningsmetod
            anpassas till försäljningsobjektet och det läge som råder vid
            tidpunkten för avyttrandet. En betydande del av de statliga företagen
            kan säljas direkt till den stora allmänheten genom börsen. Erfarenheterna
            från Storbritannien och Frankri- ke visar att man härigenom kan
            sprida aktieägandet till ett mycket stort antal småsparare. Detta
            kräver dock en omfattande information riktad till allmänheten.
            Man kan även sälja samtliga aktier till enskilda anställda så
            att helt löntagarägda företag skapas. I företag som är mycket
            beroende av sina leverantörer, t.ex. skogsförädlingsföretag utan
            egen skog, bör leverantörer- na ges företräde till tilldelning
            vid aktieemissionen. Syftet är att undvika nya monopolliknande
            ägarstrukturer vid försäljningen. I vissa fall kan det bli aktuellt
            att sälja statens minoritetsintressen i företag till någon eller
            några av övriga delägare. I andra fall kan ett alternativ vara
            att sälja statliga dotterbolag eller mindre enstaka statliga företag
            till enskilda företag. Eftersom ökad ägandespridning är ett väsentligt
            mål bör de först nämnda försäljningsmetoderna företrädesvis väljas.
            Jordbruksmark bör i första hand bjudas ut till nuvarande arrendatorer.
            Vid prissättningen bör hänsyn tas till den tid dessa arrenderat
            jorden. Statlig skog bör i första hand erbjudas till jord- och
            skogsbrukare i skogens närområde. Den kan också användas för att
            tillskapa fristående skogsbruks- fastigheter. Detta är inte minst
            viktigt i de s.k. skogslänen. Ägandespridning och medinflytande
            är emellertid inte enbart en fråga om val av försäljningskanal.
            Även i övrigt bör man vid försäljningen vidta åtgärder som syftar
            till att göra den till en angelägenhet för en stor del av det
            svenska folket.
          </p>
          <p xml:id="i-UTAMG5Y3qQh8XRgPvo2f5y">
            4.2 Åtgärder för ett spritt ägande
          </p>
          <p xml:id="i-6YpgUR1HZxaw7KiFJNzDRp">
            Procordias introduktion på Stockholms Fondbörs är ett exempel
            på hur en försäljning inte ska gå till. Där fick i praktiken institutionerna
            en förköpsrätt. Den lilla pott som blev över fördelades av banker
            och fondkommissionärer till deras största kunder. Liknande kritik
            kan riktas mot försäljningen av Uddevalla Shipping. Vår syn på
            ägarspridning innebär att en motsatt försäljningsstrategi bör
            väljas. Närägande är att föredra framför fjärrägande. Decentralisering
            bör väljas före centralisering. Det är därför i första hand anställda
            vid företag, andra nära intressenter och den breda allmänheten
            som bör få tillfälle att köpa. Någon diskriminering av småsparare
            till förmån för större kapitalpla- cerare bör inte få förekomma.
            För de fondkommissionärer och banker som anlitas vid försäljningen
            skall detta vara ett klart uttalat direktiv. Som tidigare framhållits
            bör aktierna säljas i små poster. Detta gynnar de små spararna.
            I de fall direkt enskilt ägande är otillräckligt eller inte är
            möjligt, kan med fördel institutioner som ägs av många, exempelvis
            aktiefonder och pensions- stiftelser, få köpa aktier i företagen.
          </p>
          <p xml:id="i-SuPBbbT8k8MBmvDzc7RXnA">
            Mot. 1988/89 N220
          </p>
          <pb facs="riksdagen-motions-pdf/data/198889/mot_198889_n_220/mot_198889_n_220-006.pdf"/>
          <p xml:id="i-X19HWD86q2zbDTkbegCtFB">
            Vårt värnande om ett decentraliserat ägande av näringslivet har
            inte enbart ideologiska motiv. Utländska erfarenheter visar också
            att en ägande- spridning ger en betydande nettoökning av sparandet.
            En mångfald i ägandet kan även förespråkas av effektivitetsskäl.
            En effektiv marknadsekonomi förutsätter nämligen att marknaden
            har många aktörer. Stora och dominerande aktörer kan få kontroll
            över marknaden och därmed sätta marknadsekonomins effektivitetslagar
            ur spel. Detta medför förluster för framför allt konsumenterna.
            En fråga som hänger samman med ägandespridningen är aktiernas
            röstvärde. Enligt vår uppfattning bör ägande och inflytande gå
            hand i hand. Principen bör därför vara att ingen röstvärdesdifferentiering
            skall förekom- ma i de statliga företag som säljs.
          </p>
          <p xml:id="i-BuFN9YbeNxR8gaegru5HvP">
            5. Försäljningens omfattning 5.1 Utrymmet på kapitalmarknaden
          </p>
          <p xml:id="i-EmGRCTcugULjww2ZAtDUPR">
            Möjligheterna att sälja statlig verksamhet begränsas både av
            företagens situation och av utrymmet på kapitalmarknaden. Åtskilliga
            företag är inte mogna för försäljning därför att deras struktur
            måste förändras, därför att de ännu inte är lönsamma eller därför
            att de behöver rationaliseras. De statliga försäljningarna får
            inte ges en sådan volym att möjligheterna för andra företag att
            utnyttja riskkapitalmarknaden som finansieringskälla stryps. Tillgång
            på kapital har ett direkt samband med andra åtgärder. Ett av de
            huvudmotiv som anfördes för införandet av löntagarfonderna var
            just ”kapitalbrist”. Det visade sig snabbt att de liberaliseringar
            som skedde på kapitalmarknaden i början på 1980-talet lockade
            fram kapital i stor omfattning. Under 1980-talets historiskt sett
            mycket expansiva år på aktiemarknaden har emissionsvolymen (fond-
            och nyemissioner) på Stockholms Fondbörs varierat mellan 10 och
            14 miljarder kr. En annan indikation kan vara den respons från
            allmänheten som möter varje erbjudande om extra insättningar på
            5 000 kr i Allemanssparandet. Varje sådant erbjudande har resulterat
            i insättningar på i storleksordningen 5 miljarder kr. Den utförsäljningsvolym
            vi föreslår — i storleksordningen 15—20 miljarder kronor på tre
            år — torde inte utgöra något problem för riskkapitalmark- naden.
            I vissa fall kan det dessutom av andra skäl vara motiverat att
            delar av emissioner placeras på andra nordiska börser. Det gäller
            statliga företag som har aktivitet och intressen i våra grannländer.
          </p>
          <p xml:id="i-85h2422otM7QDV3c28HtMB">
            5.2 Målsättning för den kommande treårsperioden
          </p>
          <p xml:id="i-BFcs9PkkezRULq9XYiSaf7">
            En analys av såväl befintliga försäljningsobjekt som riskkapitalmarknaden
            visar att en försäljning på 15 miljarder kronor bör vara rimlig
            under en treårsperiod.
          </p>
          <p xml:id="i-7nNNDye2iMEVQVwXV89f2a">
            Mot. 1988/89 N220
          </p>
          <pb facs="riksdagen-motions-pdf/data/198889/mot_198889_n_220/mot_198889_n_220-007.pdf"/>
          <p xml:id="i-VACY26R8k8Ca7hiqJyrKum">
            Samtidigt som denna försäljningsomgång genomförs som ett första
            steg, bör övriga statliga tillgångar bli föremål för en översyn.
          </p>
          <p xml:id="i-4KqR7b4x7NrrF6AcxUngH2">
            6. Försäljningsobjekt i en första försäljningsomgång
          </p>
          <p xml:id="i-9B3FryZhLFtt21y1bPXVMr">
            I det följande lämnas en kortfattad redovisning av vad vi anser
            bör kunna säljas i den första försäljningsomgången. De statliga
            företag som vi anser bör säljas i en första försäljningsomgång
            är: Procordia, som redan är introducerat på Stockholms Fondbörs.
            Den försäljning av aktier som den socialdemokratiska regeringen
            initierade hösten 1987 fullföljs, fast enligt helt andra fördelningsprinciper.
            PKbanken, vars aktier också är noterade på Stockholms Fondbörs.
            Även här är det naturligt med en försäljning via börsen. PKbanken
            bör i likhet med de flesta andra banker ha rösträttsbegränsning
            vid stämman. Anställda bör i första hand få teckna aktier i företaget.
            ASSI, som visserligen inte är redo för börsen idag, men som torde
            ha slutfört nödvändiga omstruktureringar inom de närmaste två
            åren. För att jämställa det med börsens skogsföretag bör det dock
            tillföras skog från domänverkets förvaltning, innan aktierna utbjuds
            till försäljning. Ncb är numera noterat på fondbörsens Al-lista.
            Staten äger 72 procent av företaget, som i likhet med ASSI inte
            äger egna skogstillgångar. I Ncb:s fall tillförsäkras virkestillgången
            genom avtal med de skogsägarföreningar, vilkas medlemmar äger
            den resterande delen av företaget. Dessa virkesleve- rantörer
            skall i första hand få möjlighet att utöka sitt innehav i företaget.
            Den eventuellt resterande delen av aktiekapitalet säljs lämpligen
            över börsen. Eftersom statens aktier genom röstdifferentiering
            ger rätt till 10 röster, skall försäljning föregås av en nedstämpling,
            som reducerar röstvärdet på dessa aktier. Domänföretagen AB är
            domänverkets dotterbolag. I koncernen ingår ett 15-tal rörelsedrivande
            dotterbolag, bl.a. ASSI:s tidigare sågverksrörelse. Även i detta
            fall kan det bli aktuellt att tillföra företaget delar av domänverkets
            skogar innan det säljs. Dessa fem företagskoncerner bedömer vi
            som lämpliga att sälja under den närmaste treårsperioden. Fem
            företagsgrupper kan förefalla vara en begrän- sad försäljning.
            Tillsammans inrymmer dock dessa koncerner ett stort antal företag.
            Bland dotterföretagen återfinns bl.a: — SARA restauranger — Friggs
            Naturprodukter AB - SARA Fisk AB — Ekströms Livsmedelsprodukter
            — Grillmästaren - AB Pripps Bryggerier —- Liber.
          </p>
          <p xml:id="i-BpTgY4XUhsD9ghpNWSqja8">
            Bland övriga tillgångar anser vi att delar av domänverkets skogar
            bör säljas. Som nämnts i det tidigare bör försäljningen i första
            hand rikta sig till jord- och skogsbrukare i de områden domänskogarna
            är belägna. Ett exempel på ett affärsverk vars verksamhet till
            stora delar bör säljas är
          </p>
          <p xml:id="i-RDKpzF9aMNgB55zwt5LKjM">
            Mot. 1988/89 N220
          </p>
          <pb facs="riksdagen-motions-pdf/data/198889/mot_198889_n_220/mot_198889_n_220-008.pdf"/>
          <p xml:id="i-RrUxXfmwA36JavBYPxHkEK">
            statens vattenfallsverk, som vi framfört i annat sammanhang (NU
            1987/ 88:41, res. 6). En utgångspunkt vid försäljningen skall
            vara att kraftproduktionens effektivitet inte försämras och att
            produktionskostnaderna inte stiger genom en försäljning. Ansvaret
            för stamlinjenätet bör också fortsättningsvis ligga hos ett statligt
            organ. Övrig verksamhet bör fördelas mellan självständiga regionalt
            förankrade enheter. Vi tror att en försäljning av Vattenfalls
            kraftproduktion kan ske genom att dess nuvarande sex regioner
            får bilda självständiga regionala bolag. Andra möjligheter till
            uppdelning av Vattenfall bör dock också undersökas. Aktierna i
            de nyskapade kraftbolagen saluförs sedan till allmänheten i ett
            tempo som väl anpassas till kapitalmarknadens absorptionskapacitet.
            Redan under den kommande treårsperioden bör de första stegen tas
            för att komma närmare uppsatt mål — ett decentraliserat Vattenfall
            i spridd privat ägo med möjlighet till regionala ägarstrukturer.
          </p>
          <p xml:id="i-39ZJgm5B9NnE4R7QD1iVcR">
            7. Försäljning på längre sikt
          </p>
          <p xml:id="i-4zFhZXp6DdU4fNdCjaYaqn">
            I denna motion redogörs för våra förslag för innevarande mandatperiod.
            Utöver här nämnda företag finns ett flertal andra statliga företag
            som på sikt kan bli lämpliga för försäljning. Målsättningen ska
            vara att fortsätta arbetet med att sprida ägandet och skapa goda
            förutsättningar för dem som i dag arbetar i statliga företag och
            affärsdrivande verk.
          </p>
          <p xml:id="i-8JA2NycbJgkbdhNWKsSKvE">
            8. Hemställan Med hänvisning till ovanstående hemställer vi att
            riksdagen hos regeringen begär förslag om försäljning av statliga
            företag i enlighet med vad som i motionen anförts. Stockholm den
            18 januari 1989 Carl Bildt (m)
          </p>
          <p xml:id="i-P2xmsahbtSYaXocPiqu6iw">
            Bengt Westerberg (fp) Olof Johansson (c)
          </p>
          <p xml:id="i-ASfjvTx2Ve8YTGv6zJhv3N">
            Mot. 1988/89 N220
          </p>
        </div>
      </div>
    </body>
  </text>
</TEI>
