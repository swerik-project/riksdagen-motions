<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SfU-02257">
  <teiHeader>
    <fileDesc>
      <titleStmt>
        <title>Sjukförsäkringen</title>
        <author corresp="i-MEQoHPb6qh2nYtPCAZQYv3">av Maria Malmer Stenergard m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2257 av Maria Malmer Stenergard m.fl. (M)</title>
          <idno type="rdwebb">H7022257</idno>
          <rs type="number">2257</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H7022257/text</ref>
          <ref type="dokument_url_html">http://data.riksdagen.se/dokument/H7022257</ref>
          <ref type="dokumentstatus_url_xml">http://data.riksdagen.se/dokumentstatus/H7022257</ref>
          <ref type="docx">http://data.riksdagen.se/fil/75F222A5-F6E7-47C9-A8BC-1346208D447F</ref>
          <ref type="pdf">http://data.riksdagen.se/fil/F4F0E0D2-FE34-4662-A7C2-CE3EEF81C292</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KvKhrEa3hJDxAgEGxpLp41</idno>
            <name>Katarina Brännström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-53KY3J6rUMztHFT2HWMr3x</idno>
            <name>Elisabeth Björnsdotter Rahm</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DHyJnTqHxJuz92Y1rFf2i4</idno>
            <name>Arin Karapet</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ENZ8ZSwX2sD8FAdHrEtiXA" type="signed"/>
        <correspContext corresp="i-ENZ8ZSwX2sD8FAdHrEtiXA">
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-KvKhrEa3hJDxAgEGxpLp41"/>
          <note type="signatory" corresp="i-53KY3J6rUMztHFT2HWMr3x"/>
          <note type="signatory" corresp="i-DHyJnTqHxJuz92Y1rFf2i4"/>
          <note type="signatory" corresp="i-6ruCvq43bT8LMJiVTZpVMm"/>
        </correspContext>
        <correspAction xml:id="i-3jc4NHYW4r5pHHsVqgUJaj" type="submitted">
          <date when="2019-10-03"/>
          <time when="09:53:11"/>
        </correspAction>
        <correspAction xml:id="i-8p68ZEvkaYhZDfWmz8qHu1" type="reviewed">
          <date when="2019-10-03"/>
          <time when="10:43:26"/>
        </correspAction>
        <correspAction xml:id="i-Q3G4VJXttheTV7dXiZc2pY" type="referred">
          <date when="2019-10-11"/>
        </correspAction>
        <correspAction xml:id="i-KT7n9FhvnczHdMm5yLMUPd" type="assigned">
          <date when="2020-05-15"/>
          <time when="15:30:37"/>
        </correspAction>
        <correspContext corresp="i-KT7n9FhvnczHdMm5yLMUPd">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-DJ8AjrwAmQDpPs6xyN4C4b" type="behandlas_i"/>
        <correspContext corresp="i-DJ8AjrwAmQDpPs6xyN4C4b">
          <ref type="uppgift">2019/20:SfU1</ref>
          <ref type="ref_dok_id">H701SfU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TczQn1PyhRDzSGXjjKojdP" type="behandlas_i"/>
        <correspContext corresp="i-TczQn1PyhRDzSGXjjKojdP">
          <ref type="uppgift">2019/20:AU9</ref>
          <ref type="ref_dok_id">H701AU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">AU9</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8gSaAE9H17iruJeR3urrac" type="behandlas_i"/>
        <correspContext corresp="i-8gSaAE9H17iruJeR3urrac">
          <ref type="uppgift">2019/20:AU10</ref>
          <ref type="ref_dok_id">H701AU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">AU10</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Xyhs2MGDhF5Y7nngVr3KNc" type="behandlas_i"/>
        <correspContext corresp="i-Xyhs2MGDhF5Y7nngVr3KNc">
          <ref type="uppgift">2019/20:SfU17</ref>
          <ref type="ref_dok_id">H701SfU17</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU17</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-G5oaiYui7BGhRTgm2ZR4MD" type="behandlas_i"/>
        <correspContext corresp="i-G5oaiYui7BGhRTgm2ZR4MD">
          <ref type="uppgift">2019/20:SkU20</ref>
          <ref type="ref_dok_id">H701SkU20</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU20</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2257 av Maria Malmer Stenergard
          m.fl. (M) Sjukförsäkringen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-dM6KtsQRuJromwDktSczk">
            Förslag till riksdagsbeslut
          </head>
          <list style="ol">
            <item xml:id="i-TPjzHMAQbuXmqm4Got6B4p">
              Riksdagen ställer sig bakom det som anförs i motionen om att
              tillsätta en utredning som ska undersöka lämpligheten i och förutsättningarna
              för en särskild rehabiliteringskedja för vissa lättare psykiska
              diagnoser och tillkännager detta för regeringen.
            </item>
            <item xml:id="i-G1dyMfBqBkt8F1Y5ihKAk">
              Riksdagen ställer sig bakom det som anförs i motionen om att
              regeringen ska säkerställa att Försäkringskassan har bättre verktyg
              och tydligare riktlinjer för att kunna granska sjukintyg på ett
              likvärdigt sätt, och detta tillkännager riksdagen för regeringen.
            </item>
            <item xml:id="i-SQx6yVA8spDdXXsKwm6THr">
              Riksdagen ställer sig bakom det som anförs i motionen om att
              regeringen ska tillse att Arbetsmiljöverket genomför en särskild
              tillsyn av den psykosociala arbetsmiljön inom vissa särskilt utsatta
              yrkesgrupper, och detta tillkännager riksdagen för regeringen.
            </item>
            <item xml:id="i-9XRRwXHV8S2SN95oi8r48C">
              Riksdagen ställer sig bakom det som anförs i motionen om att
              den bortre tidsgränsen i sjukförsäkringen ska återinföras och
              tillkännager detta för regeringen.
            </item>
            <item xml:id="i-uofnCRqQex3j1BamwM74D">
              Riksdagen ställer sig bakom det som anförs i motionen om behovet
              av att öka tillsynen av läkares arbete med sjukskrivningsfrågor
              och tillkännager detta för regeringen.
            </item>
            <item xml:id="i-Ts46uvNC7Xriz8bRfoGumt">
              Riksdagen ställer sig bakom det som anförs i motionen om att
              drivkrafterna till arbete behöver behållas och tillkännager detta
              för regeringen.
            </item>
            <item xml:id="i-QZhVTo53tQ6RSQjC6mA6vk">
              Riksdagen ställer sig bakom det som anförs i motionen om behovet
              av att införa en förebyggandegaranti gällande psykisk ohälsa och
              tillkännager detta för regeringen.
            </item>
            <item xml:id="i-DQyPVKxUECtRSq24vJ919Q">
              Riksdagen ställer sig bakom det som anförs i motionen om behovet
              av att stärka anställdas möjligheter att få förebyggande behandling
              via arbetsgivaren och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-TiPqfNfZSPY9Af8ThXbeuu" type="h1">
            Motivering
          </head>
          <p xml:id="i-LPFQRwBu4Armeb4e3ffXg7">
            Samhällets utgifter för sjukfrånvaron är höga. Kostnaderna för
            sjukpenning och rehabilitering uppgick till 32 miljarder kr år
            2014 och i år beräknas de ligga runt 37 miljarder kr. Detta kan
            jämföras med situationen år 2010 då motsvarande kostnader var
            20,5 miljarder kr.
          </p>
          <p xml:id="i-AR5dKQn9Mzj7BZgpiKdvsh">
            Ur individens perspektiv leder sjukfrånvaro till sämre privatekonomi
            och en lång frånvaro från arbetslivet leder ofta till färre sociala
            kontakter i vardagen. Utanförskapet är både ekonomiskt och socialt.
            Effekterna kan också vara stora i nästa generation: barn till
            föräldrar som är långtidssjukskrivna tenderar att själva bli sjukskrivna
            i större grad än andra.
          </p>
          <p xml:id="i-XaJXou5tBWyJJr1PD2RRo8">
            För oss är det självklart att samhällets insatser i möjligaste
            mån ska inriktas på att hjälpa människor tillbaka till arbetslivet.
            Den som är sjuk eller skadad och inte kan arbeta ska självklart
            ha rätt till ersättning, vård och rehabilitering. Men den som
            har eller får tillbaka sin arbetsförmåga måste alltid få stöd
            och hjälp att komma tillbaka i arbete.
          </p>
          <p xml:id="i-MX74X8aMhfDNzLotSqbGG1">
            Att, som regeringen, avveckla den bortre tidsgränsen och återigen
            öppna upp för att förtidspensionera fler är fel väg. Istället
            bör sjukförsäkringssystemet reformeras för att dels bryta den
            negativa utvecklingen, dels skapa en långsiktigt stabil sjukförsäkring
            som inte uppvisar de variationer över tid som gällt hittills.
            Möjligheterna och drivkrafterna att agera för att hjälpa människor
            tillbaka till arbetslivet måste stärkas för samtliga aktörer i
            sjukförsäkringssystemet – den försäkrade, arbetsgivaren, läkaren
            och hand­läggaren på Försäkringskassan.
          </p>
          <head xml:id="i-F3tGpdLyN1s2HPUrWJ2SMM" type="h2">
            Sjukförsäkringens grundprinciper
          </head>
          <p xml:id="i-CjMFQ6sjh4tDSxhbtcGT9z">
            Nedsatt arbetsförmåga på grund av sjukdom är grundkriteriet i
            sjukförsäkringen. Sjukdomar definieras oftast utifrån ett medicinskt
            perspektiv och diagnoser ställs baserade på rådande kunskapsläge
            inom hälso- och sjukvården. Det saknas dock en tydlig och objektiv
            definition av vad hälsa egentligen är. När man diskuterar frågor
            om hälsa och sjukdom tenderar människor därför att lägga egna
            värderingar och upp­fattningar i begreppet.
          </p>
          <p xml:id="i-LApvdPXr684mSu56hJnhnw">
            Alla människor definierar sin egen hälsa utifrån sitt eget sammanhang.
            Samverkan mellan sjukdom och hälsa är enkel att intuitivt se,
            men det är svårt att dra gränser mellan dessa. Sjukdom skapar
            ofta känsla av ohälsa, samtidigt kan en upplevd ohälsa i sig skapa
            sjukdom, arbetsförhållanden kan skapa en känsla av ohälsa och
            en upplevd dålig hälsa kan påverka hur man upplever sina arbetsförhållanden.
          </p>
          <p xml:id="i-QF3qB9THgvoxc9ZWeB8com">
            På samma sätt är begreppet arbetsförmåga svårt att objektivt
            definiera. Arbets­förmågan beror helt på vilket arbete som avses.
            Och samma sjukdomsdiagnos kan innebära att arbetsförmågan antingen
            försvinner totalt eller inte påverkas alls. Hur påverkar ett brutet
            ben arbetsförmågan hos en tjänsteman som sitter vid ett skrivbord
            jämfört med hos en asfaltsläggare? Hur påverkas arbetsförmågan
            hos dessa två om vi byter diagnos till en lättare depression?
            Det enkla men samtidigt djupt komplicerade svaret är att det alltid
            finns arbetsuppgifter som både är möjliga och omöjliga att genomföra
            vid samma diagnos. Det är mot den bakgrunden man måste se frågor
            om reformer av sjukförsäkringen.
          </p>
          <head xml:id="i-683gzgzwV1g6spZiNrhss4" type="h2">
            Den psykiska ohälsan
          </head>
          <p xml:id="i-MEJpvEVyzE8HcasJe9EQGT">
            Psykisk ohälsa är en övergripande term som innefattar nedsatt
            psykiskt välbefinnande, diagnosticerade psykiska sjukdomar och
            psykisk funktionsnedsättning. Huvudparten av de pågående sjukfallen
            på grund av psykisk sjukdom utgörs av sjukdomar inom diagnosgrupperna
            förstämningssyndrom och ångest- och stressrelaterade syndrom.
            I fortsättningen avses dessa diagnosgrupper då begreppet psykisk
            sjukdom eller psykisk ohälsa används.
          </p>
          <p xml:id="i-6VUjggqjyvDUf58TpZ96vK">
            Avgränsningen mellan normala och naturliga reaktioner på svåra
            livshändelser och psykisk sjukdom är inte alltid enkel. Traumatiska
            livshändelser kan ge psykiska reaktioner och symptom som kan innebära
            betydande lidande. Men det behöver inte innebära att man uppfyller
            kriterierna för en psykiatrisk diagnos. Människor kan reagera
            kraftigt på livsproblem, vilket kan leda till en upplevd psykisk
            ohälsa, men det behöver inte innebära att man har en psykisk sjukdom.
          </p>
          <p xml:id="i-JR1MsDLCdEKv2Qktrqm3rh">
            Psykisk ohälsa begränsar dock människors förmåga till funktion
            och aktivitet i olika omfattning och under olika långa tidsperioder.
            Den psykiska hälsan har därför en stor inverkan på en individs
            arbetsförmåga. Samtidigt är variationen stor mellan symptom inom
            en diagnoskategori och vissa symptom kan vara mer starka än andra.
            Även individers olika personlighet, känslighet, sociala skyddsnät
            och livsinställningar har betydelse för hur arbetsförmågan påverkas
            vid sjukdom. Det innebär att det kan vara mycket svårt att bedöma
            hur en individs faktiska arbetsförmåga egentligen ser ut.
          </p>
          <p xml:id="i-ATN1CV573LAjgXBNg9T3ow">
            De vanligast förekommande symptomen vid psykisk sjukdom påverkar
            individens arbetsförmåga och en god psykisk funktionsförmåga är
            en grundförutsättning för att kunna klara av många av de arbeten
            som finns idag. Samtidigt är det viktigt att komma ihåg att de
            flesta med depressions-, ångest- eller stressrelaterade symptom
            inte har någon påtaglig nedsättning av arbetsförmågan, har ingen
            ersättning från sjuk­försäkringen och behöver ingen anpassning
            av arbetet.
          </p>
          <p xml:id="i-uS5M1pz4CGqgQJS51xPjJ">
            Psykiatriska diagnoser stod år 2017 för cirka 46 procent av alla
            sjukskrivningar, enligt Försäkringskassan. Antalet startade sjukfall
            med psykiatriska diagnoser ökade från 82 000 år 2010 till 139
            000 år 2015. De vanligaste psykiatriska diagnoserna är olika typer
            av depressioner och ångestsyndrom, dessa stod för 95 procent av
            de startade sjukfallen med psykiatrisk diagnos år 2015. Kvinnor
            är mer sjukskrivna än män när det kommer till diagnosen psykisk
            ohälsa.
          </p>
          <p xml:id="i-V2qES5tPPDhiGn3pdzaFSu">
            Orsakerna till den ökande sjukfrånvaron har studerats av både
            Försäkringskassan och andra. Det finns ett flertal olika faktorer
            som kan ligga bakom ökningen och som dessutom kan samverka med
            varandra. En faktor där det i forskning är väl belagt att det
            finns ett samband med psykiatriska diagnoser och sjukfrånvaro
            är den psykosociala arbetsmiljön. En rapport från Försäkringskassan,
            Sjukfrånvaro i psykiska diagnoser (Socialförsäkringsrapport 2014:4),
            har visat att det är inom yrken som har den största negativa psykosociala
            arbetsmiljöbelastningen som risken för sjukfall med psykiatriska
            diagnoser är som störst.
          </p>
          <head xml:id="i-VjPXcMx8eQ7iFxNxmw3u5t" type="h2">
            Reformbehov i sjukförsäkringen
          </head>
          <head xml:id="i-F2fxEQT9CYTXxut7rUSabj" type="h3">
            Psykisk ohälsa
          </head>
          <p xml:id="i-GqjB8rjw2FhBFv3LsDgLWS">
            Psykiatriska diagnoser är sedan 2014 den vanligaste sjukskrivningsorsaken.
            För att motverka en utveckling mot allt fler och allt längre sjukfall
            i psykiska diagnoser bör stödet vid psykisk ohälsa förbättras.
          </p>
          <p xml:id="i-FmAqpjUUT728gV9vPtcCms">
            Som framgått ovan är frågor om hälsa och arbetsförmåga komplicerade
            och mång­facetterade. Situationen kompliceras dessutom vid de
            psykiska diagnoserna. Vi vet trots allt ungefär hur lång tid det
            tar för ett brutet ben att läka och vi vet ungefär hur arbets­förmågan
            påverkas av detta brutna ben. Det ser dock annorlunda ut för psykisk
            sjukdom. Särskilt tydligt blir detta när man väger in den psykosociala
            arbetsmiljöns samverkan med psykisk ohälsa. En person som drabbats
            av utmattningssyndrom kanske inte alls ska sjukskrivas i hemmet
            under en längre period då arbetsplatsen i sig kan vara en del
            i de bakomliggande orsakerna till sjukdomen. Många beskriver en
            situation där pressen från den dåliga psykosociala arbetsmiljön
            blir för stor och skapar en svår stressreaktion.
          </p>
          <p xml:id="i-LFBCvnfaVX9BtoVdbcdm1S">
            Vi vill därför överväga behovet av ett nytt spår i rehabiliteringskedjan
            för psykiska diagnoser. Detta då tidsgränserna i den befintliga
            kedjan egentligen är bättre anpassade för ”traditionella” sjukdomstillstånd.
            Vi föreslår därför att en statlig utredning tillsätts som ges
            i uppdrag att se över möjligheterna till ovanstående reformer.
          </p>
          <p xml:id="i-83n2FBRFQQvG4TKwZSjaTK">
            Riksrevisionen redovisade år 2018 två rapporter på området för
            psykisk ohälsa – ”Bedömning av arbetsförmåga vid psykisk ohälsa
            – en process med stora utmaningar” RiR 2018:11 och ”Försäkringsmedicinskt
            beslutsstöd – ett stöd för Försäkringskassan vid psykisk ohälsa?”
            (RiR 2018:22).
          </p>
          <p xml:id="i-HmWWWnHjfEXPMuAwRowQeM">
            Av rapporterna framgår att Försäkringskassans beslutsstöd inte
            är anpassat för diagnoser inom psykisk ohälsa och inte heller
            för situationer då personer har flera sjukdomstillstånd, så kallad
            samsjuklighet. Det är en allvarlig brist. Det försäkrings­medicinska
            beslutsstödet används, enligt Riksrevisionen, inte på ett likformigt
            sätt. Vidare brister Försäkringskassan i handläggningen av sjukpenningärenden
            för personer med psykisk ohälsa och vid samsjuklighet.
          </p>
          <p xml:id="i-JLAxJh5sajsVYSfwKNEJZd">
            Här måste ske förbättringar. Det är av stor vikt med rättssäkra
            och likvärdiga bedömningar i hela landet.
          </p>
          <p xml:id="i-Pq5cQUNGXc3bnZ3mCqkdgP">
            Regeringen bör säkerställa att Försäkringskassan har bättre verktyg
            och tydligare riktlinjer för att kunna granska sjukintyg, oavsett
            diagnos, på ett mer likvärdigt sätt.
          </p>
          <head xml:id="i-TDNHJZPsBtFPWZh6bN5R3B" type="h3">
            Tillsyn, krav och sanktioner för arbetsgivare med hög sjukfrånvaro
          </head>
          <p xml:id="i-SxoeGKTdL2r68fwYXDWwR3">
            Det finns en bred konsensus hos våra expertmyndigheter att arbetsgivaren
            har en nyckelroll i arbetet med att minska sjukfrånvaron. Detta
            gäller särskilt vid psykisk sjukdom. Samtidigt måste man vara
            medveten om att frågan är komplex och till vissa delar ligger
            utanför arbetsgivarens kontroll.
          </p>
          <p xml:id="i-Fx4d55XR4yJjFCReWJULKi">
            Statens beredning för medicinsk och social utvärdering, SBU,
            har gått igenom forskningsläget för samband mellan en lång rad
            faktorer i arbetsmiljön och depressions­symtom, respektive symtom
            på utmattningssyndrom och enligt SBU finns det veten­skapligt
            underlag för att följande gäller på gruppnivå:
          </p>
          <list style="ul">
            <item xml:id="i-DjQ9apLNkX17s5y9D3yq5C">
              Personer som upplever en arbetssituation med små möjligheter
              att påverka, i kombination med alltför höga krav, utvecklar mer
              depressionssymtom.
            </item>
            <item xml:id="i-Fr4Qn2vQa8GQtt91ZhuPWC">
              Personer som upplever bristande medmänskligt stöd i arbetsmiljön
              utvecklar mer symtom på depression och utmattningssyndrom än andra.
              De som upplever mobbning eller konflikter i sitt arbete utvecklar
              mer depressionssymtom än andra, men det går inte att avgöra om
              det finns något motsvarande samband för symtom på utmattningssyndrom.
            </item>
            <item xml:id="i-4cdmw4ZG1Cdbbc94FPw3tU">
              Personer som upplever att de har pressande arbete eller en arbetssituation
              där belöningen upplevs som liten i förhållande till ansträngningen
              utvecklar mer symtom på depression och utmattningssyndrom än andra.
              Detta gäller även för dem som upplever osäkerhet i anställningen,
              t ex en oro för att arbetsplatsen ska läggas ner.
            </item>
          </list>
          <p xml:id="i-LrXywQ2qYdAcjAbmnUYWPz">
            Samtliga dessa faktorer kan i hög grad påverkas av arbetsgivaren.
            Det är därför rimligt att lägga större ansvar för arbetsgivare
            vid sjukfrånvaro som kan antas ha samband med brister i den psykosociala
            arbetsmiljön. Vi ser ett tydligt behov av att skapa en bättre
            incitamentsstruktur för arbetsgivare när det gäller det förebyggande
            arbetet med psyko­social arbetsmiljö, samt tidiga insatser och
            bättre rehabilitering.
          </p>
          <p xml:id="i-Y9f99Y22hMEjymWBoieoBy">
            Försäkringskassan har genomfört en studie av sjukfrånvaro i psykiska
            diagnoser. Enligt Försäkringskassan finns det en tydlig koppling
            mellan svag psykosocial arbetsmiljö och sjukfall med psykisk diagnos.
            Man konstaterar vidare att många av de yrken där de anställda
            upplever brister i den psykosociala arbetsmiljön och där man konstaterar
            överrisker för att påbörja sjukfall med psykisk diagnos finns
            inom offentligfinansierad verksamhet. Man lyfter särskilt fram
            sjuksköterskor, barnmorskor, specialist­sjuksköterskor, vård-
            och omsorgspersonal, grundskol- och gymnasielärare. Vi anser att
            Arbetsmiljöverket ska genomföra en särskild tillsyn av den psykosociala
            arbetsmiljön inom dessa särskilt utsatta yrkesgrupper: barnmorskor,
            sjuksköterskor med särskild kompetens, sjuksköterskor, grundskollärare,
            vård- och omsorgspersonal samt gymnasie­lärare.
          </p>
          <p xml:id="i-8kxgyfx5qGkX4GsNBhAb96">
            Under tillsynen ska den psykosociala arbetsmiljön granskas, och
            arbetsgivare som har brister i sin psykosociala arbetsmiljö ska
            åläggas att avhjälpa dessa brister. Relevanta myndigheter såsom
            exempelvis Försäkringskassan, Socialstyrelsen och Inspektionen
            för vård och omsorg ska vara Arbetsmiljöverket behjälpliga under
            denna granskning.
          </p>
          <head xml:id="i-5Tx5FjzPfybY2e5RirgYed" type="h3">
            Återinför den bortre tidsgränsen
          </head>
          <p xml:id="i-Js8Q25SytGt63PmugWA3tw">
            Forskningen visar att kontrollinsatser av olika slag, inklusive
            tidsgränser, minskar användningen av försäkringen, både direkt
            via kontrollerna i sig och indirekt via driv­krafter att inte
            vilja bli kontrollerad. Är kompensationsgraden hög, kontrollen
            svag och en bortre tidsgräns saknas, kan sjukfrånvaron förväntas
            bli högre än om kompensations­graden är lägre, kontrollen stark
            och en tidsgräns finns. För en långsiktigt stabil sjuk­frånvaro
            är en bortre tidsgräns också en central komponent. Genom den skickas
            en signal om att en sjukskrivning inte kan pågå för evigt, vilket
            skapar drivkrafter för alla inblandade aktörer att agera för att
            hitta en lösning innan tidsgränsen nås. Inspektionen för socialförsäkringen,
            ISF, har dessutom funnit att införandet av tidsgränser inte haft
            någon inverkan på hälsan. Moderaterna anser av dessa anledningar
            att rehabiliterings­kedjan bör förstärkas.
          </p>
          <p xml:id="i-HpDqQTNLtBoKzMZdZKXETL">
            ESO sammanfattar frågan om den bortre tidsgränsen såhär:
          </p>
          <p xml:id="i-poSoAaraGy2BVEdPVeHan">
            ”För en långsiktigt stabil sjukfrånvaro är en bortre tidsgräns
            en central komponent. Genom den skickas en signal om att en sjukskrivning
            inte kan pågå för evigt vilket skapar drivkrafter för alla inblandade
            aktörer att agera för att hitta en lösning innan den bortre tidsgränsen
            nås. Forskningen inom såväl sjuk- som den angränsande arbetslöshetsförsäkringen
            är tydlig såtillvida att tidsgränser (kontroll i vidare mening)
            minskar användandet av försäkringen både direkt, via tidsgränsen
            i sig, och indirekt via ökade drivkrafter att avsluta ersättningsperioden
            innan tidsgränsen.”
          </p>
          <head xml:id="i-7pCQa4bMbynwptDZQKwBwZ" type="h1">
            Vi föreslår därför att den bortre tidsgränsen återinförs i sjukförsäkringen.
          </head>
          <head xml:id="i-BgvpALWzddz4nutE65QmAJ" type="h3">
            Öka tillsynen av läkarnas arbete med sjukskrivningsfrågor
          </head>
          <p xml:id="i-MjWBekRuSEdgMCmAJv93LV">
            Läkaren har en nyckelroll i sjukskrivningsprocessen. Läkaren
            ställer diagnos och dokumenterar arbetsförmågebesvär. Detta arbete
            är komplext, vilket bland annat har att göra med svårigheterna
            kring begreppen sjukdom och arbetsförmåga. Till sin hjälp har
            läkaren det försäkringsmedicinska beslutsstödet.
          </p>
          <p xml:id="i-HLhbW3HwCHKpmqpM9gBVFp">
            Ett bättre sätt att få läkarkåren att ta ansvar för sjukfrånvaron
            vore att, precis som Expertgruppen för studier i offentlig ekonomi
            föreslår, tydliggöra att det är Försäkrings­kassan (försäkringsgivaren),
            och inte läkaren, som beslutar om rätten till ersättning. Försäkringskassan
            bör därför kunna sätta upp kvalitetskrav för vårdgivare som skriver
            ut sjukintyg. Kraven kan exempelvis bestå i att läkarna ska ha
            vissa kunskaper om reglerna i sjukförsäkringen och hur man bedömer
            arbetsförmågan. Vidare kan Försäkringskassan ges i uppdrag att
            via administrativa register löpande följa upp och granska sjukskrivningsmönstret
            hos olika vårdgivare. Osakliga skillnader och avvikelser från
            det försäkringsmedicinska beslutsstödet kan snabbt upptäckas och
            utredas. Vid upprepade anmärkningar liksom vid rent fusk skulle
            enskilda vårdgivare kunna förlora rätten till utfärdande av sjukintyg.
          </p>
          <head xml:id="i-EGCnPur3HULFG55WviLooK" type="h3">
            Inför en förebyggandegaranti mot psykisk ohälsa
          </head>
          <p xml:id="i-BgeTEZZHNZrFfXNmpiGavk">
            ISF konstaterar att tidiga rehabiliteringsinsatser, innan en
            sjukskrivning, har bättre förutsättningar att förhindra en framtida
            sjukfrånvaro än att öka återgången i arbete bland redan sjukskrivna.
            Därför bör möjligheterna att genomföra tidiga rehabiliterings­insatser
            stärkas. Utvärderingar av tidigare insatser mot psykisk ohälsa
            innan och efter sjukskrivning har visar att de behandlingar som
            sätts in innan sjukskrivning hade god effekt på patientens hälsa,
            medan de som sattes in efter sjukskrivningen hade begränsad effekt.
            En rimlig målsättning är att den som har ett jobb och är i behov
            av förebyggande insatser ska kunna påbörja dessa inom en månad.
            Samtidigt bör lagstiftningen skärpas vad gäller landstingens ansvar
            att erbjuda förebyggande insatser för att motverka ohälsa. Arbetsgivare
            och medarbetare bör uppmuntras att använda förebyggande sjukpenning
            för att ge den enskilda möjlighet att delta i rehabilitering som
            förebygger en eventuell sjukskrivning.
          </p>
          <p xml:id="i-CUQM469r5KG1QbrH3CStQ8">
            Sjukskrivna bör i större utsträckning erbjudas en rehabiliteringskoordinator
            som fungerar som en länk mellan den sjukskrivne, hälso- och sjukvården,
            arbetsgivaren och andra berörda myndigheter och verksamheter.
          </p>
          <head xml:id="i-NuE6gVQtfgPbgVVDeQjr9u" type="h3">
            Drivkrafterna att komma tillbaka till arbete måste behållas
          </head>
          <p xml:id="i-Admzd7xoajRLVXAw9z5MdE">
            Att regler och ersättningsnivåer i sjukförsäkringen påverkar
            sjukfrånvaron är som ovan framgått väl känt i forskningen. Sjukförsäkringssystemet
            har idag en långsam av­trappning som medför att ersättningen minskar
            vid dag 365 då ersättningsnivån sjunker från 80 till 75 procent
            av den sjukpenninggrundade inkomsten. Den första karensdagen är
            det enda och tydliga exemplet på en tidig tröskel in i sjukförsäkringens
            sjuklönedel.
          </p>
          <p xml:id="i-NwTkWe3NPaodDFBA8f6hzX">
            Långa sjukfall kan naturligtvis vara helt nödvändiga för den
            enskilde och sjuk­försäkringssystemet ska ge trygghet i att den
            som är sjuk ska få stöd. Men om de långa sjukfallen ökar totalt
            sett skapas många problem och risker.
          </p>
          <p xml:id="i-16fZqy6JWBe5vw6i42amkP">
            För att stärka incitamenten att komma tillbaka till arbete tidigare
            än idag vill vi öka avtrappning av sjukpenningen, återställa taket
            för sjukpenningsgrundande inkomst och införa en karensdag vid
            övergång från sjuklön till sjukpenning, det vill säga vid dag
            15.
          </p>
          <head xml:id="i-5LadYAtLAyY1pd5MKfHXXe" type="h3">
            Stärk anställdas möjligheter att få förebyggande behandling via
            arbetsgivaren
          </head>
          <p xml:id="i-Ri8jN9pgU1mYMJ4MsiXFsR">
            En arbetsgivare kan erbjuda sin personal skatte- och avgiftsfri
            personalvårdsförmån i form av motion och annan friskvård av enklare
            slag och mindre värde. Inom ramen för friskvård omfattas ”stresshantering”,
            enligt Skatteverket. Idag finns också en möjlighet för arbetsgivaren
            att göra avdrag för kostnader för förebyggande behandling, om
            arbetsgivaren kan visa att behandlingen syftar till att den anställde
            ska kunna fortsätta att förvärvsarbeta. Dessa möjligheter bör
            utvecklas så att anställda och arbetsgivare uppmuntras agera förebyggande
            i större grad.
          </p>
        </div>
        <div type="motSignatures">
          <list>
            <item xml:id="i-QQomy1kEuhDt9YfrqKDK7V" who="i-MEQoHPb6qh2nYtPCAZQYv3">
              Maria Malmer Stenergard (M)
            </item>
            <item xml:id="i-fRyb3U3GjTLpjXTDH42h8" who="i-KvKhrEa3hJDxAgEGxpLp41">
              Katarina Brännström (M)
            </item>
            <item xml:id="i-V5KW9LziussysGNQmiNtf8" who="i-53KY3J6rUMztHFT2HWMr3x">
              Elisabeth Björnsdotter Rahm (M)
            </item>
            <item xml:id="i-XhRgdcZz7x5og64ejUXxA5" who="i-DHyJnTqHxJuz92Y1rFf2i4">
              Arin Karapet (M)
            </item>
            <item xml:id="i-EGCaETfDUi74r92ECJKDJ3" who="i-6ruCvq43bT8LMJiVTZpVMm">
              Ann-Sofie Alm (M)
            </item>
          </list>
        </div>
      </div>
    </body>
  </text>
</TEI>
