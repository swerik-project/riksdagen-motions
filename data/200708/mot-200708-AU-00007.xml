<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00007">
  <teiHeader>
    <fileDesc>
      <titleStmt>
        <title>med anledning av prop. 2007/08:95 Ett starkare skydd mot diskriminering</title>
        <author corresp="i-9fdWbFK67588CD12XaNZBq">av Sven-Erik Österberg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:95 Ett starkare skydd mot diskriminering</title>
          <idno type="rdwebb">GV02A7</idno>
          <rs type="number">A7</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A7/text</ref>
          <ref type="dokument_url_html">http://data.riksdagen.se/dokument/GV02A7</ref>
          <ref type="dokumentstatus_url_xml">http://data.riksdagen.se/dokumentstatus/GV02A7</ref>
          <ref type="doc">http://data.riksdagen.se/fil/82D60909-C3CF-43CD-B148-AEEA1929CB09</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fdWbFK67588CD12XaNZBq</idno>
            <name>Sven-Erik Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TNGoE23iJfaY3bMVx88LYe</idno>
            <name>Sylvia Lindgren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-D5W4KMbqzfAEfRXajZLt7z</idno>
            <name>Lars Lilja</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YVQybUhhHcfZ4odfAvRYQn" type="basedOn"/>
        <correspContext corresp="i-YVQybUhhHcfZ4odfAvRYQn">
          <ref>Proposition 2007/08:95</ref>
        </correspContext>
        <correspAction xml:id="i-Wyc32bg13ujXQ7TXGx36qv" type="signed"/>
        <correspContext corresp="i-Wyc32bg13ujXQ7TXGx36qv">
          <note type="signatory" corresp="i-9fdWbFK67588CD12XaNZBq"/>
          <note type="signatory" corresp="i-TNGoE23iJfaY3bMVx88LYe"/>
          <note type="signatory" corresp="i-D5W4KMbqzfAEfRXajZLt7z"/>
          <note type="signatory" corresp="i-8WXKfVC5CVWBiV2pVhvraQ"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-LKQKWG3JJUBFg12z1vrFwt"/>
          <note type="signatory" corresp="i-LdjfMsG9pY1LY9yx58k2gm"/>
        </correspContext>
        <correspAction xml:id="i-HErDSx9FTy2U43fNuMHBvB" type="referral">
          <date when="2008-04-02"/>
        </correspAction>
        <correspAction xml:id="i-3NyEhSTUuiN7Gyd4UxzFNR" type="dismissal">
          <date when="2008-04-01"/>
        </correspAction>
        <correspAction xml:id="i-UsxqK6ESS92NdkAHqPSGuy" type="dismissal">
          <date when="2008-04-01"/>
        </correspAction>
        <correspAction xml:id="i-3SWQgkaXJ9GivWJA8fsimv" type="transfer">
          <date when="2008-03-26"/>
        </correspAction>
        <correspAction xml:id="i-S4MRav2otGJyqJkGtqHRtp" type="submission">
          <date when="2008-03-26"/>
        </correspAction>
        <correspAction xml:id="i-MThAJfVpLV4vSicVoKH4b" type="assigned"/>
        <correspContext corresp="i-MThAJfVpLV4vSicVoKH4b">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CfgNBuEomoCqp6jVKiy8mQ" type="motBody">
        <div xml:id="i-XrGxVQdRj1pZpSPxWfiVdh" type="motSummary">
          <head xml:id="i-GUMgtMS9psRsfFhtiDFK8u">
            Propositionen i sammanfattning
          </head>
          <p xml:id="i-HQqQX9ZtF1cLJYfShZxfmk">
            Regeringen föreslår att en ny diskrimineringslag ska träda i
            kraft den 1 januari 2009. Denna sammanhållande lag ska ersätta
            de nuvarande diskrimineringslagarna. En ny myndighet, Diskrimineringsombudsmannen,
            ska ha tillsyn över att lagen följs.
          </p>
          <p xml:id="i-Ts3ZPEeFy6cc8KMcLmiVg7">
            Diskrimineringslagen ska motverka diskriminering på grund av
            kön, etnisk tillhörighet, religion eller annan trosuppfattning,
            funktionshinder, sexuell läggning, könsöverskridande identitet
            eller uttryck samt ålder. De två senare är nya diskrimineringsgrunder.
          </p>
          <p xml:id="i-V2S2mRb1UNZsDevvJrtKzZ">
            Det nuvarande skadeståndet för kränkning ersätts av en diskrimineringsersättning.
            Förbudet mot diskriminering föreslås gälla i princip på alla samhällsområden
            och för samtliga diskrimineringsgrunder utom ålder, där förbudet
            begränsas till utbildningsverksamhet och till arbetslivet i vid
            mening. Dessutom föreslås diskrimineringsförbudet kunna åberopas
            till exempel av den som utför arbete som inhyrd eller inlånad
            arbetskraft.
          </p>
          <p xml:id="i-4hresW7hbbvLRdncxYGCsL">
            Regeringens föreslår att arbetsgivaren vart tredje år ska upprätta
            en plan för sitt jämställdhetsarbete (jämställdhetsplan) och en
            handlingsplan för jämställda löner. Skyldigheten att upprätta
            sådana planer gäller inte arbetsgivare som vid det senaste kalenderårsskiftet
            sysselsatte färre än 25 arbetstagare. Vidare föreslås att skillnader
            i lön och andra anställningsvillkor mellan kvinnor och män ska
            kartläggas vart tredje år. Diskrimineringskommittén har till skillnad
            från regeringen föreslagit att skyldigheten att kartlägga och
            analysera lönefrågor ska ske varje år. 1
          </p>
        </div>
        <div xml:id="i-LtkzHJ2wQDQoGiT8VzMgnk" type="TOC">
          <head xml:id="i-AxTkQ3HL2svucue5ZS3AP4">
            Innehållsförteckning
          </head>
          <list xml:id="i-FvNJD2w9NZAHYpggqivew3">
            <item xml:id="i-CxqADzeBpB1S7BJrxJaS8n">
              Förslag till riksdagsbeslut 2
            </item>
            <item xml:id="i-5V8sLLkKLh9cmycgVF9VNG">
              Motivering 3
            </item>
            <item xml:id="i-7dyMk63NrRmVfcRcDFBcnz">
              Propositionen i sammanfattning 3
            </item>
            <item xml:id="i-8KKhPap5fmEfCkGdWQF7HH">
              Skydd mot diskriminering i arbetslivet 4
            </item>
            <item xml:id="i-8xKzexo18r3WjqfvEQzVYF">
              Lägg reglerna om arbetslivet i ett särskilt kapitel 5
            </item>
            <item xml:id="i-XZsWuGCG6Agbd5XLRJun5w">
              En ny diskrimineringslag 5
            </item>
            <item xml:id="i-CQK8Bsfd3fcCAvD8iE4Mtq">
              Lönekartläggning och jämställdhetsplaner 6
            </item>
            <item xml:id="i-XoQaN2JQbdAHrY7u5DaZtR">
              Förstärkningar för uthyrd och inlånad personal 7
            </item>
            <item xml:id="i-BBv2E1K1TKowFSBrKzJRnx">
              Domstolsprocessen och Arbetsdomstolen 8
            </item>
            <item xml:id="i-MsT8j9pfYRqJc8W8oGqe9P">
              Likabehandlingsplaner 9
            </item>
            <item xml:id="i-9W97EFCDqWGHomddRoXcDr">
              Ny diskrimineringsgrund ålder 9
            </item>
            <item xml:id="i-G4UxJqbv5nZc1gsAM5ELUg">
              Ny diskrimineringsrund könsidentitet 10
            </item>
            <item xml:id="i-EDaWvyS5dmfeVMWGx9k3b5">
              Funktionshinder och bristande tillgänglighet 10
            </item>
          </list>
        </div>
        <div xml:id="i-GEESoa7b3Z86eSs9QSGc2o" type="motProposal" subtype="förslag">
          <head xml:id="i-5hSVm9gBtV8HbJihb7e6G4">
            Förslag till riksdagsbeslut
          </head>
          <list xml:id="i-7KnKvqD8D3VBEtNYymnDRT" style="ol">
            <item xml:id="i-WBYmmFBwrrpu264X4XPuEd">
              Riksdagen tillkännager för regeringen som sin mening vad som
              anförs i motionen om att regeringen bör säkerställa att medel
              för information och utbildning inom diskrimineringsområdet avsätts
              till arbetsmarknadens parter.
            </item>
            <item xml:id="i-W8ZGxTS9vuLBBaaWDvJems">
              Riksdagen tillkännager för regeringen som sin mening vad som
              anförs i motionen om att regeringen bör låta utvärdera den nya
              lagen efter en tid och vara beredd att ta initiativ till eventuella
              förändringar.
            </item>
            <item xml:id="i-2MrottTnP4niEzZXSAHPWg">
              Riksdagen beslutar att anta 3 kap. 13 § i det av regeringen framlagda
              förslaget till diskrimineringslag med den ändringen dels att orden
              i vart tredje ska ersättas med varje och de kommande åren med
              det kommande året, dels att talet 25 ska ersättas med 10.
            </item>
            <item xml:id="i-2anbMuhMAGKbioZAWbQSR6">
              Riksdagen beslutar att anta dels 3 kap. 10 § i det av regeringen
              framlagda förslaget till diskrimineringslag med den ändringen
              att orden vart tredje ska ersättas medvarje, dels 3 kap. 11 §
              i lagförslaget med den ändringen att orden vart tredje ska ersättas
              med varje och talet 25 ska ersättas med 10.
            </item>
            <item xml:id="i-XP49EVWE4fuPHtdQ9mgqe9">
              Riksdagen tillkännager för regeringen som sin mening vad som
              anförs i motionen om att regeringen bör säkerställa att resurser
              tillförs ett fortsatt jämställdhetsarbete.
            </item>
            <item xml:id="i-NaxRzQhXwoeoXgaYHmBZkd">
              Riksdagen tillkännager för regeringen som sin mening vad som
              anförs i motionen om att de kunskaper som många års forskning
              och praktiskt jämställdhetsarbete gett upphov till tas till vara.
            </item>
            <item xml:id="i-65aV4Mz8GA6QoQDRUNnRXx">
              Riksdagen tillkännager för regeringen som sin mening vad som
              anförs i motionen om likabehandlingsplaner i arbetslivet.
            </item>
            <item xml:id="i-3MCLndDbHGb5oEg7RxxBNm">
              Riksdagen tillkännager för regeringen som sin mening vad som
              anförs i motionen om att se över lagstiftningen vad gäller diskrimineringsskyddet
              för äldre.
            </item>
            <item xml:id="i-HBrWoUCmB4b1p5YMxhqTQ5">
              Riksdagen tillkännager för regeringen som sin mening vad som
              anförs i motionen om att säkerställa att lagstiftningen även fortsättningsvis
              ger utrymme för att äldre ska kunna få generella insatser.
            </item>
            <item xml:id="i-E8iwCkeksRGmUstYVpyYWM">
              Riksdagen tillkännager för regeringen som sin mening vad som
              anförs i motionen om att säkerställa en oförändrad sammansättning
              av Arbetsdomstolens ledamöter i diskrimineringsfall.
            </item>
            <item xml:id="i-TM7fJWfS6cQUmNKpNzpHDo">
              Riksdagen tillkännager för regeringen som sin mening vad som
              anförs i motionen om att lägga reglerna om arbetslivet i ett särskilt
              kapitel.
            </item>
            <item xml:id="i-128kwVhautECH8g2vfKjzi">
              Riksdagen tillkännager för regeringen som sin mening vad som
              anförs i motionen om att regeringen snarast bör ta nödvändiga
              initiativ för att påskynda arbetet för ökad tillgänglighet i samhället.
            </item>
          </list>
        </div>
        <div xml:id="i-RVra5xxQfkMcapnT8qnTrK" type="motContent">
          <head xml:id="i-W7nbYZAyfgghTY5CKbvcoq" type="h1">
            Motivering
          </head>
          <p xml:id="i-8fybdNJr3XXxhe9VggrDNe">
            Det är en mänsklig rättighet att inte bli diskriminerad. Alla
            har rätt till lika behandling oavsett kön, etniskt ursprung, trosbekännelse,
            funktionshinder, sexuell läggning eller andra ovidkommande omständigheter.
            Den enskilda individens skydd mot diskriminering och andra mänskliga
            rättigheter finns bl.a. reglerade i olika internationella dokument
            som Sverige förbundit sig att följa.
          </p>
          <p xml:id="i-VTT6mbS5umDvUeBqYyzBzQ">
            Vi socialdemokrater har genomfört en rad insatser för att motverka
            diskriminering. Under den senaste socialdemokratiska regeringen
            fick ombudsmännen mot diskriminering en kraftig ökning av sina
            resurser för att följa upp lagstiftningen. Vi har stöttat antidiskrimineringsbyråer
            och vi påbörjade ett försök med avidentifierade ansökningshandlingar.
            Men dessa insatser är inte tillräckliga. Diskriminering är fortfarande
            ett stort problem i samhället. I arbetslivet möts många av beskedet
            att de är för gamla eller för unga, att de har ett namn som är
            svårt att uttala, att de är homosexuella eller att de inte är
            fysiskt perfekta. Vi socialdemokrater är oroade över att den borgerliga
            regeringen dragit ned de ekonomiska resurserna till det viktiga
            antidiskrimineringsarbetet. Vi menar också att lagstiftningen
            mot diskriminering måste vara kraftfull oavsett om diskrimineringen
            sker på grund av kön, etnicitet, funktionshinder eller sexuell
            läggning. Vi välkomnar därför en samlad diskrimineringslagstiftning,
            men betonar samtidigt vikten av att utvärdering görs av den nya
            lagstiftningen en tid efter att den har trätt i kraft.
          </p>
          <p xml:id="i-NQbRT7ks7EJQfmd5yZJ359">
            Vår inställning är att ett bra diskrimineringsskydd måste innebära
            att människor inte enbart har ett formellt lagstadgat skydd mot
            diskriminering, utan också att de kan få rätt i sak om de drabbas.
            Vi anser att skadeståndsnivåerna generellt är för låga inom arbetsrätten
            och sanktionerna i övrigt, i vissa fall, är för svaga. Denna vår
            grundläggande inställning gäller brott mot all arbetsrättslig
            lagstiftning, således även diskrimineringslagstiftningen. Vi ser
            därför i princip positivt på att en diskrimineringsersättning
            nu införs som ska ersätta nuvarande skadestånd för kränkning.
            Genom diskrimineringsersättningen skapas bättre förutsättningar
            för högre ersättningsnivåer vid diskriminering. När ersättningens
            storlek bestäms ska hänsyn särskilt tas till den avskräckande
            effekten.
          </p>
          <head xml:id="i-3qx6CxKSdEDp69HfqcGDCP" type="h1">
            Skydd mot diskriminering i arbetslivet
          </head>
          <p xml:id="i-TwUj18TDvqeqHWfMqiBFU4">
            Arbetet mot diskriminering i arbetslivet är en facklig kärnfråga.
            Människors lika värde och rätt i arbetslivet är i högsta grad
            en fråga om mänskliga rättigheter och dess förverkligande ett
            viktigt steg mot ökad demokrati i arbetslivet. Fackföreningarna
            har ett särskilt ansvar för att den egna organisationen föregår
            med gott exempel. Detsamma gäller för de offentliga arbetsgivarna
            och myndigheterna. I arbetslivet finns sedan en lång tid strukturer
            och normer som i sig kan motverka diskriminering, till exempel
            kollektivavtal, hög facklig närvaro på arbetsplatserna och en
            etablerad partssamverkan med kontinuerlig tvistelösning på arbetsplatserna.
            Den arbetsrättsliga skyddslagstiftningen och diskrimineringslagstiftningen
            motverkar också kränkande särbehandling i arbetslivet. Det tvistelösningssystem
            som finns i arbetslivet har som sitt primära syfte att lösa problem,
            snarare än att processa i varje tvist i domstol.
          </p>
          <p xml:id="i-TuS3rmKRZCMHj3RdQVBzgj">
            Att tillse att diskrimineringslagar, kollektivavtal och andra
            arbetsrättsliga regler efterlevs på de enskilda arbetsplatserna
            är en viktig och grundläggande uppgift för arbetsmarknadens parter.
            Särskilt den lokala fackliga organisationen och dess företrädare
            har här en viktig funktion för att motverka och beivra diskriminering
            av enskilda individer.
          </p>
          <p xml:id="i-RWTh3DuwE6poK1Q8iDaKND">
            Det aktiva förebyggande arbetet på arbetsplatserna är grundläggande
            och den viktigaste beståndsdelen i arbetet mot diskriminering.
            Vi ser därför med oro på den borgerliga regeringens attacker på
            a-kassan, vilka i förlängningen kommer att försvaga den fackliga
            organisationsgraden och därmed underminera den svenska modellen
            med kollektivavtal. Vi socialdemokrater menar att om det generella
            skyddet genom kollektivavtalsmodellen försvagas kommer utrymmet
            för godtycke och diskriminering att öka även om diskrimineringslagarna
            stärks.
          </p>
          <p xml:id="i-Lh38asHbXDxNSWw22XsBsj">
            Ett effektivt diskrimineringsskydd garanteras i stor utsträckning
            genom de fackliga organisationernas inflytande och det arbetsrättsliga
            regelverket, i varje fall när det handlar om personer som redan
            är anställda. Däremot är detta skydd svagare för arbetssökande.
          </p>
          <p xml:id="i-4NP7cNhH9gurVyAiT4VLoz">
            Det förebyggande arbetet på arbetsplatsen är grundläggande och
            den viktigaste beståndsdelen i arbetet mot diskriminering. Vi
            anser dock att det genom de föreslagna förändringarna kan finnas
            en risk för att fokus förflyttas från det arbetsplatsnära förebyggande
            arbetet mot diskriminering till en domstolsprövning av redan inträffad
            diskriminering. En sådan utveckling vore enligt vår mening olycklig,
            inte bara för individen, utan även för arbetsgivarnas verksamhet
            och för samhället. Vi förutsätter därför att regeringen följer
            upp den nya diskrimineringslagstiftningen och är beredd att ta
            initiativ till åtgärder om det visar sig att det finns brister.
          </p>
          <p xml:id="i-94VxVVW5H2CdrwPLWYrTWj">
            Enligt vår bedömning uppstår ett stort informations- och utbildningsbehov
            när den nya lagstiftningen träder i kraft. Om principerna om likabehandling
            och ickediskriminering ska bli en realitet i arbetslivet fordras
            det att fackligt förtroendevalda, anställda, fackliga medlemmar
            och arbetsgivare får information och utbildning. Vi menar att
            regeringen bör säkerställa att medel för information och utbildning
            inom diskrimineringsområdet avsätts till arbetsmarknadens parter.
          </p>
          <head xml:id="i-6nwwgybgRLvQVMEVC1y46D" type="h1">
            Lägg reglerna om arbetslivet i ett särskilt kapitel
          </head>
          <p xml:id="i-8T136tmdycywL94hhip2Ah">
            För oss socialdemokrater är det viktigt att slå vakt om parternas
            engagemang och vilja att arbeta mot diskriminering. Vi är övertygade
            om att utan parternas aktiva medverkan tappar lagstiftningen och
            arbetet mot diskriminering mycket verkan. Även om det inte alltid
            är synligt så är det uppenbart att den stora mängden arbete mot
            diskriminering i arbetslivet sker i vardagliga insatser ute på
            arbetsplatserna och inte främst i arbetsrättsliga prövningar.
          </p>
          <p xml:id="i-UyKbR4UPdrKLyWb9BLamoW">
            För att tydliggöra arbetslivets betydelse för den enskilde och
            för samhället i stort anser vi att det är motiverat att lägga
            reglerna om arbetslivet i ett särskilt kapitel. Det underlättar
            exempelvis för dem som ska tillämpa lagen på arbetsplatser att
            hitta rätt och förstå lagstiftningen.
          </p>
          <head xml:id="i-XTAqgPufyx5rRamqgMYBFC" type="h1">
            En ny diskrimineringslag
          </head>
          <p xml:id="i-2RF7sUsG9dvUbnpA7VSrdf">
            För oss socialdemokrater är utgångspunkten att en samlad diskrimineringslagstiftning
            och en samlad tillsyn inte får innebära att skyddet mot diskriminering
            eller kraven på aktiva åtgärder substantiellt försvagas. Vi har
            emellertid dragit slutsatsen att delar av den särart som lagstiftningen
            i dag uppvisar beroende på diskrimineringsgrund eller samhällsområde
            inte enbart är en konsekvens av att lagstiftningen tillkommit
            vid olika tillfällen, utan att den avspeglar en samhällelig vilja
            att möta samhällsproblem som kan ta sig olika uttryck och att
            graden av strukturell diskriminering kan vara olika stark.
          </p>
          <p xml:id="i-6f3pYmM45NnaxzzyTSZmW2">
            Den som blir diskriminerad får oavsett grund och samhällsområde
            sina mänskliga rättigheter kränkta. Detta ska naturligtvis inte
            värderas mer eller mindre. Icke desto mindre finns det skäl att
            efter en tid med den nya lagen och den nya tillsynen utvärdera
            lagen och eventuella konsekvenser. Det handlar om att ingen diskrimineringsgrund,
            jämfört med dagens situation, tappar i styrka. Inte minst handlar
            det om jämställdheten mellan kvinnor och män. Jämställdhetslagen
            och Jämo har varit viktiga beståndsdelar i arbetet för ett mer
            jämställt samhälle och för att bryta den strukturella underordning
            som kvinnor möts av. Vi vill inte se att en samlad lag och tillsyn
            leder till en försvagning av detta arbete.
          </p>
          <p xml:id="i-9DHQjHo9awe9kooUt1JUed">
            Vi utgår ifrån att regeringen noga följer utvecklingen och är
            beredd att utvärdera lagen när det har gått en tid. Vi förutsätter
            också att regeringen är villig att ta initiativ till justeringar
            om det skulle visa sig att det finns luckor i den nya lagen.
          </p>
          <p xml:id="i-Wgi6inaVGh2cguVGeTTbME">
            Vi anser även att regeringen måste säkerställa att resurser tillförs
            för ett fortsatt jämställdhetsarbete och att de kunskaper som
            många års forskning och praktiskt jämställdhetsarbete gett omhändertas
            ordentligt.
          </p>
          <head xml:id="i-HHvcKG5ik6wEmdVNfkyfxz" type="h1">
            Lönekartläggning och jämställdhetsplaner
          </head>
          <p xml:id="i-Ejw6cYBY8hfXt53fQy6tLs">
            Svensk arbetsmarknad har kommit en bit på väg när det gäller
            jämställda löner, men fortfarande finns det skillnader mellan
            kvinnor och män som behöver åtgärdas. Osakliga löneskillnader
            är ofta subtila och svåra att upptäcka.
          </p>
          <p xml:id="i-C8u2AmUbZjZMY96sGD2DwB">
            Lönekartläggningar är ett bra instrument för att synliggöra det
            faktum att kvinnligt dominerat arbete systematiskt värderas lägre
            än manligt dominerat arbete. Genom att synliggöra den strukturella
            lönediskrimineringen kan vi sätta in åtgärder och riktade insatser
            för att åstadkomma långsiktiga förändringar.
          </p>
          <p xml:id="i-E9RSDZvkuTUrtLpw4oGax8">
            En SKTF-undersökning som nyligen genomförts i ett stort antal
            kommuner och landsting visar att 80 procent genomför lönekartläggning
            och resultatet visar att osakliga löneskillnader därmed upptäcks.
            Av de kommuner och landsting som gjort lönekartläggning uppger
            drygt hälften att de hittat osakliga löneskillnader och av dessa
            har drygt 97 procent upprättat en handlingsplan. 84 procent av
            personalcheferna i kommuner och landsting anser att lönekartläggning
            är ett bra verktyg för att nå jämställda löner.
          </p>
          <p xml:id="i-F1eX4d2gCfFEzdhXbJBbth">
            Regeringens förslag beträffande lönekartläggning avviker starkt
            från Diskrimineringskommitténs förslag. Diskrimineringskommittén
            har föreslagit att lagen ska vara oförändrad i dessa delar. För
            oss socialdemokrater är det självklart att fortsätta att värna
            kraven på lönekartläggning. Regeringens förslag får allvarliga
            konsekvenser för lönekartläggningen i förhållande till nuvarande
            jämställdhetslag. Lönekartläggning och upprättande av handlingsplan
            för jämställda löner ska endast behöva göras vart tredje år, mot
            i dag varje år. Dessutom föreslås att företag med färre än 25
            anställda undantas från skyldigheten att upprätta handlingsplan.
            I dag är företag med färre än 10 anställda undantagna från denna
            regel. Om förslaget genomförs kommer det inte att leda till ett
            starkare skydd mot diskriminerande löneskillnader mellan kvinnor
            och män snarare tvärtom.
          </p>
          <p xml:id="i-KSpXvYEtXw6mzTX8cRjU7n">
            I likhet med de fackliga organisationerna, vill vi socialdemokrater
            varna för att det föreligger en uppenbar risk för att osakliga
            löneskillnader mellan kvinnor och män kommer att finnas vid ännu
            fler företag och att löneskillnaderna ökar, om regeringen inför
            detta förslag.
          </p>
          <p xml:id="i-Rqxn1h8H2dTywVQkWdJDjU">
            Årliga lönekartläggningar medför att osakliga löneskillnader
            lättare kan upptäckas. Även om osakliga löneskillnader upptäcks
            vid den första lönekartläggningen, så upptäcks ofta fler osakliga
            löneskillnader vid kommande lönekartläggningar. Ju oftare lönekartläggningar
            genomförs desto tidigare kan osakliga löneskillnader fångas upp.
            2
          </p>
          <p xml:id="i-3XQcQXhTKzigDo2Rx58G6h">
            Invändningar framförs ibland mot att arbetet med lönekartläggning
            är alltför tidskrävande. I regel tar den första lönekartläggningen
            relativt mycket tid, framför allt om det handlar om stora företag,
            men med nuvarande förslag om att lönekartläggning endast ska genomföras
            var tredje år, kommer varje lönekartläggning att jämställas med
            den första lönekartläggningen och ta mycket tid varje gång. I
            stället för att genomföra årliga korrigeringar kommer arbetsgivare
            att vara tvungna att göra en nystart varje gång som en lönekartläggning
            ska genomföras.
          </p>
          <p xml:id="i-MUazwMf2DGugJQBgJZFhsD">
            Vi delar till fullo de fackliga centralorganisationernas uppfattning
            om att regeringens förslag skickar signaler om att jämställdhetsinsatser
            för att eliminera förekomsten av osakliga löneskillnader inte
            är en prioriterad fråga, samt att den inte är lika viktig för
            alla arbetsplatser. Det kan t.o.m. uppfattas som att det är acceptabelt
            med osakliga löneskillnader vid mindre företag.
          </p>
          <p xml:id="i-PZEJEa4WBzLPuUhwDNRQHq">
            En konsekvens kan bli att antalet tvister på arbetsmarknaden
            kommer att öka. Det som arbetsgivare och fack nu årligen kommer
            överens om, kommer endast att ske vart tredje år, vilket riskerar
            att leda till fler tvister.
          </p>
          <head xml:id="i-GWMH7U9scbsAFu2mEoN3SC" type="h1">
            Förstärkningar för uthyrd och inlånad personal
          </head>
          <p xml:id="i-Krk1kV239ti65gyGQ1MgCm">
            Uthyrnings- och bemanningsbranschen är en snabbt växande bransch,
            och det finns all anledning att anta att alltfler kommer att arbeta
            inom denna bransch framöver.
          </p>
          <p xml:id="i-NX9rYcfgRijEZgtowcDBQm">
            Vid ett flertal tillfällen har vi socialdemokrater framfört synpunkter
            till regeringen om vikten av att den lagstiftning som syftar till
            att tillvarata arbetstagarnas rättigheter och skydd mot diskriminering
            också ska tillämpas fullt ut i bemanningsbranschen. Det har dock
            visat sig att den nuvarande jämställdhetslagen har luckor på detta
            område. Enligt 16 § jämställdhetslagen får en arbetsgivare inte
            diskriminera en arbetssökande eller arbetstagare genom trakasserier
            på grund av kön eller genom sexuella trakasserier, men inhyrd
            eller inlånad personal omfattas inte av detta skydd. I förlängningen
            innebär det att den som är inhyrd eller inlånad inte har rätt
            till ett eventuellt skadestånd till följd av kränkningen.
          </p>
          <p xml:id="i-EA19r7xoZSoL8rU6KRbPMD">
            Vi välkomnar därför att regeringen tagit till sig av vår kritik
            och nu är beredd att ta bort denna orättvisa i den nya lagen.
            Vi förutsätter dock att regeringen även här är beredd att vidta
            åtgärder om det skulle visa sig att förändringen inte innebär
            att anställda inom bemanningsbranschen får ett likvärdigt diskrimineringsskydd
            som andra arbetstagare.
          </p>
          <head xml:id="i-HvzmxM6QjpjH9EcGRjiT9e" type="h1">
            Domstolsprocessen och Arbetsdomstolen
          </head>
          <p xml:id="i-VkWwhkN9NXJ91brQ6Fthuu">
            Diskriminering i arbetslivet rör relationen arbetsgivare och
            arbetstagare/arbetssökande. Arbetsdomstolens ledamöter besitter
            en särskild kunskap om arbetslivet och de rättsnormer som gäller
            där. Det är mot denna bakgrund naturligt att tvister på området
            prövas av Arbetsdomstolen som sista instans.
          </p>
          <p xml:id="i-FH4jiANgSyeDTGNnjsKwz9">
            Majoriteten av diskrimineringstvisterna hamnar aldrig i domstol,
            utan tas i stället om hand i det system som finns på svensk arbetsmarknad.
            Den svenska modellen med sitt väl utvecklade förhandlingssystem
            ger utrymme för lösningar som kan ge den enskilde upprättelse.
            Om en uppgörelse inte kan nås denna väg är det viktigt att det
            finns en domstol som snabbt och slutligt kan avgöra tvisten. En
            sådan domstol måste kunna pröva alla typer av diskrimineringsmål
            oavsett om den aktuella tvisten återfinns i kollektivavtal, lagen
            om anställningsskydd eller i diskrimineringslag.
          </p>
          <p xml:id="i-C3MqQfdUdGUuQCjdW69koz">
            Regeringen vill minska antalet ledamöter till fem i diskrimineringsmålen
            genom att ta bort en företrädare för arbetsgivarna respektive
            facket. Vi socialdemokrater anser att detta är ett dåligt förslag.
            Vi menar att det inte finns någon anledning att särskilja diskrimineringsmål;
            sådana mål är ofta komplicerade men inte annorlunda jämfört med
            andra mål som Arbetsdomstolen hanterar. 3 Intresseledamöter har
            erfarenhet och kunskap som går förlorad i samband med en sådan
            ändring. Samtidigt tycker vi att det är rimligt att Arbetsdomstolen
            i diskrimineringsmål, som ofta ansluter till internationell rätt
            och mänskliga rättigheter, i enlighet med Diskrimineringskommitténs
            förslag, kompletteras med särskild kompetens i just dessa frågor.
          </p>
          <head xml:id="i-VVM5yNLnaNvMJ2DConNbKi" type="h1">
            Likabehandlingsplaner
          </head>
          <p xml:id="i-9RPG1HcfvegSKp6B92f6j1">
            När vi ser de svårigheter som många grupper möter på arbetsmarknaden
            är det vår starka övertygelse att mer behöver göras. Det handlar
            både om att värna mänskliga rättigheter och att tillvarata alla
            resurser som står till buds. Att människor inte släpps in eller
            inte tillåts att delta i arbetslivet fullt ut är kostsamt för
            såväl individen som näringslivet och samhället. För att nå resultat
            är det av stor vikt att arbetet mot diskriminering genomförs systematiskt
            och kontinuerligt. Det är viktigt att kunskapsnivån om diskrimineringsgrunderna
            och metoderna för att motarbeta diskriminering stärks genom utbildning
            av såväl arbetsgivare som fackligt förtroendevalda.
          </p>
          <p xml:id="i-32kJkUv47rbMrWusyBgQPa">
            Tillsammans med vårt förslag om ett särskilt arbetslivskapitel,
            i syfte att förenkla den dagliga hanteringen på arbetsplatserna,
            innebär de utbildningsinsatser vi föreslår samt den nya samlade
            lagstiftningen ett kraftfullt tag mot diskriminering i arbetslivet.
            Vi anser dock att den fortsatta utvecklingen måste följas noggrant
            av regeringen och att en översyn av den nya lagen måste göras
            efter att den varit i bruk en tid. Vid behov bör ytterligare åtgärder
            mot diskriminering i arbetslivet då föreslås.
          </p>
          <p xml:id="i-A96JXjE6Eu1t8KRFFnyt5Y">
            Diskrimineringsutredningen förslog att likabehandlingsplaner
            inrättas för de i lagstiftningen nämnda diskrimineringsgrunderna.
            Vi socialdemokrater anser att det kan finnas anledning att överväga
            sådana om den nya lagstiftningen inte ger önskad effekt.
          </p>
          <head xml:id="i-EDZ2DC4E7ZDmtTWVmLcXxP" type="h1">
            Ny diskrimineringsgrund ålder
          </head>
          <p xml:id="i-HMiKF6pehfhP9gwqnghwUK">
            Sverige är förpliktat genom EU:s likabehandlingsdirektiv att
            införa ett åldersdiskrimineringsförbud på arbetslivets område.
            Att ett sådant nu införlivas i svensk lagstiftning är önskvärt
            med anledning av att många arbetstagare har svårt att få eller
            behålla ett arbete på grund av ålder. Detta är mycket olyckligt
            och kostsamt för de individer som drabbas och för arbetsmarknaden
            och samhället i stort.
          </p>
          <p xml:id="i-EDEpqz1fJz8Zd36xBHNxX">
            Men när diskrimineringsgrunden ålder införs blir det tydligt
            att alla diskrimineringsgrunder inte är lika och således inte
            kan behandlas lika. Det finns i dag både i lagstiftning och i
            kollektivavtal särregler som hänför sig till ålder och som har
            till syfte att främja och skydda olika åldersgrupper. Ett skydd
            mot åldersdiskriminering får inte innebära att dessa främjande
            åtgärder förbjuds. Ett förbud som skulle kunna få sådana effekter
            riskerar att skada förtroendet för diskrimineringslagstiftningen
            i sin helhet.
          </p>
          <p xml:id="i-FAXPAMCW1o8z58rM2zjp75">
            Trots de farhågor som vi lyfter fram här ovan, anser vi socialdemokrater
            att det är positivt att det nu införs en lagstiftning som förbjuder
            åldersdiskriminering i arbetslivet och i utbildningsverksamhet.
            Men vi menar samtidigt att detta inte är fullt tillräckligt. Även
            på andra områden upplever många sig, både yngre och äldre, diskriminerade
            på grund av ålder. Vi socialdemokrater menar att därför bör lagstiftningen
            ses över. Samtidigt vill vi betona att det är vikigt att en ny
            lagstiftning också fortsättningsvis ger utrymme för att äldre
            ska kunna få generella insatser. 4
          </p>
          <head xml:id="i-Skob3fmDKgDrNK6iHkwjhM" type="h1">
            Ny diskrimineringsrund könsidentitet
          </head>
          <p xml:id="i-S8ydVt4NWkp5VScDv2cav5">
            Vi socialdemokrater ställer oss positiva till att skyddet i diskrimineringslagstiftningen
            utökas till att även omfatta transpersoner genom ett förbud mot
            diskriminering utifrån könsidentitet. Det är rimligt att anta
            att det finns personer som i dag upplever sig kränkta utifrån
            sin könsidentitet. Det kan också vara så att transpersoner inte
            vågar vara öppna med sin identitet på grund av rädsla för fördomar,
            trakasserier och diskriminering.
          </p>
          <head xml:id="i-CEF25a8Wo2jo4wE93UhrzL" type="h1">
            Funktionshinder och bristande tillgänglighet
          </head>
          <p xml:id="i-WGLzyJLtW8r97XMXCSaYWp">
            Att kunna delta i arbetslivet och få sin försörjning genom arbete
            har avgörande betydelse för delaktighet och ökat självbestämmande.
            Funktionshindrade med nedsatt arbetsförmåga riskerar ständigt
            att särbehandlas på grund av sitt funktionshinder dels vid inträde
            i arbetslivet, dels under pågående anställning. Funktionshindrade
            bör därför tillförsäkras samma möjligheter som icke funktionshindrade
            att delta i arbetslivet. För att möjliggöra detta krävs att all
            diskriminering upphör samt att aktiva åtgärder och insatser vidtas
            för att arbeta bort ojämlikheter mellan människor med och utan
            funktionshinder.
          </p>
          <p xml:id="i-GRqbni6x7ZTiM8DizSRBnr">
            År 2000 antog riksdagen en handlingsplan för handikappolitiken
            som innebär mål om att Sverige ska vara tillgängligt för funktionshindrade
            senast år 2010. Det är ingen tvekan om att tillgänglighetsfrågorna
            generellt har fått ökad uppmärksamhet och att alltfler insatser
            görs för att undanröja hinder för att öka tillgängligheten.
          </p>
          <p xml:id="i-KbHZXPWgzGtmMM4fHVNFW9">
            Varje sektor i samhället har ett ansvar för att göra sin verksamhet
            tillgänglig för alla. Den halvtidsredovisning som gjordes år 2005
            visar också att mycket har gjorts men också att mycket återstår
            att göra om målet ska nås. Tillgänglighet handlar ofta om övergripande
            fysisk planering eller anpassningar av lokaler, men det kan också
            handla om andra saker, t.ex. möjligheten att tillgodogöra sig
            information, exempelvis på webbsidor.
          </p>
          <p xml:id="i-BePFBF8ZyX1LHbamoeEFJF">
            Vi socialdemokrater menar att det behövs en central genomgång
            av möjligheterna för att driva på tillgänglighetsarbetet. I regeringens
            senaste budgetproposition anges att det med nuvarande takt blir
            svårt att nå alla delmål som finns för 2010. Vi kräver att regeringen
            arbetar aktivt med denna fråga och snarast tar de ytterligare
            initiativ (information, regler, stimulanser) som behövs för att
            påskynda arbetet för ökad tillgänglighet av samhället. Vi menar
            att den utredning som regeringen nu tillsätter endast sker för
            att vinna tid och är ett sätt för regeringen att ytterligare förhala
            frågan om hur bristande tillgänglighet för funktionshindrade kan
            åtgärdas.
          </p>
        </div>
        <div xml:id="i-7wdyDbU6psMcWCioAxjwQS" type="motSignatures">
          <list xml:id="i-DAYWdhF8dHrKodGvnGB29e">
            <item xml:id="i-XQkkxayGsZYeftiHCZQLa6" who="i-9fdWbFK67588CD12XaNZBq">
              Sven-Erik Österberg (s)
            </item>
            <item xml:id="i-ULJ7KBMKWesipzhPJJYEkq" who="i-TNGoE23iJfaY3bMVx88LYe">
              Sylvia Lindgren (s)
            </item>
            <item xml:id="i-NHUyDNQH87T6g4xyxqTdxf" who="i-D5W4KMbqzfAEfRXajZLt7z">
              Lars Lilja (s)
            </item>
            <item xml:id="i-9q8YcebSqGxszr3pw2uzYn" who="i-8WXKfVC5CVWBiV2pVhvraQ">
              Luciano Astudillo (s)
            </item>
            <item xml:id="i-8xvCacFeZeAC4HJA5mxyTr" who="i-79cRBqVjCpwABr2BiKwH7S">
              Ann-Christin Ahlberg (s)
            </item>
            <item xml:id="i-Cn6DnGSX3so61XBin7BGnL" who="i-AQAc7L3yWtMcgD3r6CxRHG">
              Maria Stenberg (s)
            </item>
            <item xml:id="i-5WxHCYHwpzKSF3bpqdC7gT" who="i-LKQKWG3JJUBFg12z1vrFwt">
              Jennie Nilsson (s)
            </item>
            <item xml:id="i-YH8o4tygCZRbR5awsQDseL" who="i-LdjfMsG9pY1LY9yx58k2gm">
              Patrik Björck (s)
            </item>
          </list>
        </div>
      </div>
    </body>
  </text>
</TEI>
