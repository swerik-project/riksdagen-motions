<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00912">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__912/mot_1969__ak__912-001.pdf"/>
      <fw xml:id="i-KJuXBey9fuNsJdWHVggG4F">
        Motion i Andra kammaren, nr 912 år 1969
      </fw>
      <div xml:id="i-12iRn3G9RewoMkYBFGUWqS" type="motHeader">
        <div xml:id="i-LGohkfpAGyZ1MQKDtB3DUr" type="motTitle"/>
        <div xml:id="i-4wB2i2oztjWDJD4o9rfff4" type="motSubmissionInfo"/>
      </div>
      <div xml:id="i-UESruFefKtxJw5qpBcU5zi" type="motBody">
        <div xml:id="i-QtUPSg5dSDgMM96ZBtckCu">
          <p xml:id="i-LjCFs9N4FFjzeiCYcU3MYv">
            Ön
          </p>
          <p xml:id="i-5eiNsiwvADd1sFEFd5qQjx">
            Nr 912
          </p>
          <p xml:id="i-CBZRhvb5ukb6CGPeEa9o4U">
            Av herr Fälldin, om beaktande vid stads- och byggnadsplanering
            av behovet av friluftsliv.
          </p>
          <p xml:id="i-JEQZAXzL4wnR91HMGW1ZaJ">
            (Lika lydande med motion nr 808 i Första kammaren)
          </p>
          <p xml:id="i-WHDcAGxQjTFX5VcnPy2m8X">
            En god fysisk kondition hos den enskilde individen underlättar
            för honom eller henne att klara de krav som ställs i hemmet, i
            skolan och på arbets- platsen. Motståndskraften mot sjukdomar
            blir större liksom förutsättningar- na för psykisk anpassning
            och trivsel. Många ställer därför starka krav på tillgång till
            motions- och aktivitetsmöjligheter under fritiden. Kraven finns
            i alla åldrar, och de växer sig starkare i takt med att stillasittandet
            och den fysiska inaktiviteten i arbetslivet ökar. Stress har blivit
            något av ett nyckelord i vårt samhälle. Vanligen avser man de
            negativa reaktioner som kan uppkomma beroende på att individens
            reaktioner fortfarande sker efter ett mönster som var anpassat
            till gårdagens yttre förhållanden. Ett bra sätt att motverka individens
            stressreaktioner är att höja den fysiska konditionen. Det är därför
            uppenbart att förslag som syftar till att öka den fysiska aktiviteten
            hos en bred allmänhet måste få starkt stöd. Önskan om tillgång
            till aktivitet kan tydligt spåras i samhällen där möj- ligheterna
            till sådan ej nog tillgodosetts. Man kan till en del föra de speciella
            anpassningsproblem som uppträtt bland framför allt ungdomen i
            många samhällen till bristande möjligheter till aktivitet i olika
            former. Behovet av aktivitet och utrymme gäller inte bara tillgång
            till motionslokaler och natur utan också till lokaler av olika
            slag där man träffas, pratar och kanske dan- sar. En speciell
            form av inneaktivitet är att gå till lokaler där man kan ut- föra
            hantverk av skilda slag. Det bostadsområde som den enskilde bor
            i måste kunna erbjuda ett varierande utbud av möjligheter till
            aktiviteter och friluftsliv om trivseln skall infinna sig. Det
            är enligt min mening viktigt att slå fast att det är just i boendeområdet
            behoven är störst. Åtgärderna för att tillfredsställa de viktiga
            behoven av motion och verksamhet måste därför sättas in i framför
            allt planeringen av det nära grannskapet till bostaden. När det
            gäller dimensioneringen i såväl översikts- som detaljplaneringen
            av ett område finns det relativt noggranna riktlinjer och normer
            för t. ex. kommunikationer, affärer och liknande servicelokaler.
            Antalet parkerings- platser och garage som behövs bestäms mycket
            noga. Över huvud taget beak-
          </p>
          <pb facs="riksdagen-motions-pdf/data/1969/mot_1969__ak__912/mot_1969__ak__912-002.pdf"/>
          <fw xml:id="i-CGtbmv8pw6F3nwJN3jLCSQ">
            6 Motion i Andra kammaren, nr 912 år 1969
          </fw>
          <p xml:id="i-UL3nUnLSgHHHUFS2DtoBgT">
            tas sådant som medför att ytor bebyggs. Det vore ett rimligt
            krav att behoven av aktivitetslokaler, motionshallar, terränglöpnings-
            och skidspår för motion med bastu- och tvättmöjligheter samt tillräckliga
            områden av orörd natur för strövändamål inom ett nära tidsavstånd
            från bostaden på samma sätt ägnas beaktande. Lika självklart som
            att bilplatser och garage får sitt ut- rymme i bebyggelsen bör
            det vara att ordna med anläggningar och utrym- men för motion
            och aktivitet för alla åldrar och för skilda intressen. Detta
            bör enligt min mening regleras i stads- resp. byggnadsplanen.
            De riktlinjer och normer som här skyndsamt bör utarbetas kommer
            att beröra såväl översiktlig planering som detaljplanering i kommunerna.
            Frågan om service av olika slag är aktuell, inte minst genom en
            nu pågående ut- redning. Här avses bl.a. att frigöra hemmavarande
            för tid till förvärvsar- bete och fritid. Den dubbelarbetande
            skall liksom andra som får tillgång till närservice kunna få mer
            tid över till personliga intressen och fritidsverksam- het. Det
            är av största vikt att möjligheter till avkoppling i form av motion
            och friluftsliv då finns. Arbetet med att dra upp riktlinjer för
            denna frisk- vårds- och trivselfråga får inte glömmas bort i den
            allmänna servicedebatten. Rent mänskliga behov talar för att nya
            signaler behövs för planeringen av boendet. Jag avser då främst
            problemen med stressjukdomar och missan- passning, som berördes
            i inledningen och som kan mötas med ökade möj- ligheter till fysisk
            aktivitet i lugna och ändamålsenliga miljöer. Det torde även vara
            långsiktigt ekonomiskt fördelaktigt att i tid planera för friskvård.
            Samhällsbyggandet måste ges en mer mentalhygieniskt riktig inriktning.
            Såvitt jag har kunnat finna har denna inriktning inte kommit till
            uttryck i direktiven för översynen av byggnadslagstiftningen.
            Detta är enligt min mening en allvarlig brist, och tilläggsdirektiv
            bör därför utfärdas. Med stöd av vad ovan anförts hemställer jag,
            att riksdagen i skrivelse till Kungl. Maj:t måtte hemställa om
            tilläggsdirektiv till byggnadslagutredningen, innebäran- de att
            den får i uppgift att pröva möjligheterna att i en ny lag införa
            regler, som inom detaljplaneringens ram tillgodo- ser människornas
            behov av fysisk aktivitet på sin fritid, i enlighet med vad som
            anförts i motionen.
          </p>
          <p xml:id="i-TMpjkxyf5u89WZdu6FKCvH" type="date">
            Stockholm den 28 januari 1969
          </p>
          <div xml:id="i-HFxDGGjaN8L8RYQeutjmHR" type="signatureBlock">
            <list xml:id="i-F5wzTATN8Dw3pgT4q66PN9">
              <item xml:id="i-KQ7Jx9zXuMvAsf6afBvkwX" who="i-PDvEfAmYAgGTBhkGvyY7F4" type="signature">
                Thorbjörn Fälldin (cp)
              </item>
            </list>
          </div>
        </div>
      </div>
    </body>
  </text>
</TEI>
