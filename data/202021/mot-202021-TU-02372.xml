<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-TU-02372">
  <teiHeader>
    <fileDesc>
      <titleStmt>
        <title>Infrastruktursatsningar för Värmlands utveckling</title>
        <author corresp="i-6Y7QyEzZ7gFrVaMjjyMzXk">av Gunilla Svantorp m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2372 av Gunilla Svantorp m.fl. (S)</title>
          <idno type="rdwebb">H8022372</idno>
          <rs type="number">2372</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H8022372/text</ref>
          <ref type="dokument_url_html">http://data.riksdagen.se/dokument/H8022372</ref>
          <ref type="dokumentstatus_url_xml">http://data.riksdagen.se/dokumentstatus/H8022372</ref>
          <ref type="docx">http://data.riksdagen.se/fil/8B71F973-29C4-42D8-B469-8CCD49B2C0AF</ref>
          <ref type="pdf">http://data.riksdagen.se/fil/C1481831-F704-412B-BF33-A4583AF9EA90</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-36nyxqA7w17acL7s97ha3p</idno>
            <name>Mikael Dahlqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6dGmaTcRRBv6zPktZ6v514" type="signed"/>
        <correspContext corresp="i-6dGmaTcRRBv6zPktZ6v514">
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-36nyxqA7w17acL7s97ha3p"/>
        </correspContext>
        <correspAction xml:id="i-X3HBB5mLcLNkpRvZWWDsAt" type="submitted">
          <date when="2020-10-05"/>
          <time when="11:14:28"/>
        </correspAction>
        <correspAction xml:id="i-A7X4qepGicEpczJtaEGpNB" type="reviewed">
          <date when="2020-10-05"/>
          <time when="12:46:03"/>
        </correspAction>
        <correspAction xml:id="i-NbocKJE5JzUkJZFcNLLsND" type="referred">
          <date when="2020-10-14"/>
        </correspAction>
        <correspAction xml:id="i-GGoj6MT5EuoCKistWAjD5j" type="assigned">
          <date when="2021-07-20"/>
          <time when="15:05:00"/>
        </correspAction>
        <correspContext corresp="i-GGoj6MT5EuoCKistWAjD5j">
          <ref type="assignedTo">Trafikutskottet</ref>
        </correspContext>
        <correspAction xml:id="i-4wzopv5oe4G2BA36MuxJYz" type="behandlas_i"/>
        <correspContext corresp="i-4wzopv5oe4G2BA36MuxJYz">
          <ref type="uppgift">2020/21:TU16</ref>
          <ref type="ref_dok_id">H801TU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU16</ref>
          <ref type="ref_dok_titel">Framtidens infrastruktur</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HKUCSEGdwfabS4Mzm24ghE" type="motHeader">
        <div xml:id="i-9PEXebECdKwSDpDe7ZxhX9" type="motTitle">
          Motion till riksdagen 2020/21:2372 av Gunilla Svantorp m.fl.
          (S) Infrastruktursatsningar för Värmlands utveckling
        </div>
      </div>
      <div xml:id="i-UeSp8UX9MA63GjHLBZDJiM" type="motBody">
        <div xml:id="i-YVyvSHiuBRcSWxAecTJ7Cx" type="motProposal" subtype="förslag">
          <head xml:id="i-T88dgNsrNjcAFVP6a46ceF">
            Förslag till riksdagsbeslut
          </head>
          <list xml:id="i-N5eAVNoFheMM97Egaw4mvS" style="ol">
            <item xml:id="i-MT5Jt5PWAN7nb2pj7sDj53">
              Riksdagen ställer sig bakom det som anförs i motionen om att
              i infrastrukturplanen studera förutsättningarna för fortsatta
              satsningar på tågförbindelsen Stockholm–Oslo och tillkännager
              detta för regeringen.
            </item>
            <item xml:id="i-TsF5RQbK1dJXFtdtiXTZj3">
              Riksdagen ställer sig bakom det som anförs i motionen om att
              i infrastrukturplanen studera förutsättningarna för satsningar
              på E18 och sträckan Valnäs–Töcksfors och tillkännager detta för
              regeringen.
            </item>
            <item xml:id="i-MQE7ApSukKGo14C2mWSPvW">
              Riksdagen ställer sig bakom det som anförs i motionen om att
              i infrastrukturplanen studera förutsättningarna för satsningar
              på E16 och sträckan Mårbacken–norska gränsen och tillkännager
              detta för regeringen.
            </item>
          </list>
        </div>
        <div xml:id="i-7P8NqJQawpsrp7Y6jFsj5N" type="motContent">
          <head xml:id="i-Apc4A48JaQyo76gTyKMEKt" type="h1">
            Motivering
          </head>
          <p xml:id="i-EMqWgUwP3DjEvCRCZJ37np">
            En väl fungerande infrastruktur är en grund för både industrin
            och näringslivet, men likaså för privata resor och turism. Vägar
            och järnvägar har dock inte byggts ut i samma utsträckning som
            befolkningsökningen och människors ökade rörlighet, vilket gör
            att det blivit allt trängre och ökad trafik på inte minst järnvägen.
            Även om siffrorna för­bättrats under 2020 är fortfarande förseningar
            i tågtrafiken återkommande för många resenärer. Värmland och Karlstads
            centralstation har varit bland de värst drabbade. Regeringen har
            valt att som mål bygga ett starkare samhälle. Ett starkt samhälle
            bör då i det här hänseendet innebära att det ska finnas pålitliga
            och hållbara infrastruktursystem.
          </p>
          <p xml:id="i-R4dx4DkEUxo3GremHNzkCW">
            Den svenska välfärdsmodellen bygger på att alla som kan arbeta
            också arbetar. I en rörlig tid har gränser suddats ut och arbetsmarknadsområdena
            blivit större. Om männi­skor ska kunna pendla till arbeten och
            även delta på möten och konferenser på annan ort måste Sverige
            ha en infrastruktur som håller måttet. På samma sätt behöver näringslivet
            på ett enkelt och tryggt sätt transportera gods genom Sverige
            och ut till andra länder. Sverige har en stark exportindustri
            och många kunskapsintensiva internationella företag som måste
            ha hållbar infrastruktur för att kunna leva och växa. Utifrån
            ovanstående perspektiv behöver regeringen se till att infrastrukturen
            håller måttet och att nödvändiga investeringar kan göras i framtiden.
          </p>
          <p xml:id="i-WpcibrMwJqfjVYcQs2BcCi">
            Det gäller både planering för ny järnväg och att de stora behov
            av upprustningar som finns av befintlig väg och järnväg tillgodoses.
            Det vore därför önskvärt att de statliga underhållsmedlen för
            infrastruktur ökas i Värmland och i hela landet. Ett bristande
            vägunderhåll medför problem både för privatpersoner och för näringslivet,
            inte minst för skogsbruk och industri.
          </p>
          <head xml:id="i-Qgbes4k5mGgCQQLfnd79qx" type="h2">
            Stockholm–Oslo 2.55
          </head>
          <p xml:id="i-Rz3Eoy7pjaciHkn3Z6RVK8">
            Riksdagen har över partigränserna tagit beslut om en fossilfri
            fordonsflotta år 2030. För att nå målet krävs åtgärder för att
            driva på förnybara drivmedel och utvecklingen av elbilar. Samtidigt
            måste ett smartare sätt att resa utvecklas som kan konkurrera
            med dagens flygtrafik. Ett viktigt instrument för att nå målet
            är utbyggd järnväg, i första hand på de sträckor som är kommersiellt
            och ekonomiskt gångbara.
          </p>
          <p xml:id="i-PFYx3LxJWhSwa1xL6JcLBE">
            Det nordiska samarbetet har under lång tid lett till viktiga
            beslut som minskade gränshinder, gemensam tullunion och ökad tillväxt.
            Men trots år av samarbete saknas en hållbar utbyggd infrastruktur
            mellan länderna. Vår närhet nyttjas inte och leder varje år till
            stora tillväxtförluster. Inte minst är bristen stor när det gäller
            järnvägsförbindelse mellan Sveriges och Norges huvudstäder, trots
            att båda städerna tillhör några av Europas mest expansiva områden.
          </p>
          <p xml:id="i-MPkNvKUQFo6mJEjrk2NXfU">
            Vi har vid flera tillfällen tidigare i motionen lyft behovet
            av ett mer miljövänligt resande. Idag är det alltför många som
            väljer flyget framför tåg, oftast beroende på flygets kortare
            restider. För sträckan Stockholm–Oslo handlar det om 1,4 miljoner
            resenärer som varje år väljer att ta flyget, vilket är förståeligt
            då tågresan tar över fem timmar. Om möjligheten fanns att med
            tåg ta sig mellan städer på en rimlig tid skulle stora insatser
            kunna göras för miljön. Regeringen bör, för en hållbar grön framtid,
            utveckla järnvägen så att tågresor kan bli ett alternativ till
            flyget.
          </p>
          <p xml:id="i-FkAdam4T5LRRE6xxRwBBE">
            Sträckan mellan Oslo och Stockholm är Skandinaviens mest lönsamma
            järnvägs­projekt och en rapport från analysföretaget Urbanet som
            togs fram 2010 visar att hög­hastighetståg som sänker restiden
            mellan de nordiska huvudstäderna till lite drygt tre timmar har
            potential att slå ut flygtrafiken helt – ett smart val både ur
            passagerar- och klimatperspektiv.
          </p>
          <p xml:id="i-TAo1STgTFXUwhgrwUHnW1i">
            Mot ovanstående bakgrund bör framtida infrastruktursatsningar
            ske med hänsyn och i samverkan över landsgränserna. Behovet är
            stort att se över möjligheterna till gemen­samma infrastruktursatsningar.
            Regeringen bör ta initiativet till en nordisk samsyn om större
            infrastrukturprojekt över gränserna. Resandet mellan länderna
            ökar och behovet av nya effektiva och hållbara transportnät över
            de nordiska gränserna är stort, både för person- och godstrafik.
          </p>
          <p xml:id="i-QyPJMfHKmjJ56E2P2sqkZR">
            I Värmland är redan Norge en del av arbetsmarknadsregionen och
            tusentals svenskar arbetspendlar över gränsen. De regionala arbetsmarknaderna
            kan genom investeringar i bättre infrastruktur få möjlighet att
            växa. Dessutom blir arbetspendling med längre geografiska avstånd
            möjlig när restiden minskar.
          </p>
          <p xml:id="i-GrM2cWW4hHgagPF3F4Cq7S">
            Ytterligare en intressant aspekt i sammanhanget är att Sverige
            exporterar mer till Norge än till Kina, Ryssland, Brasilien och
            Indien tillsammans. En driftsäker och snabb järnväg med en restid
            mellan huvudstäderna på högst tre timmar är alltså av nationellt
            intresse för såväl Norge som Sverige. Därför bör regeringen vidta
            åtgärder för att få till en snabbare och driftsäker järnvägsförbindelse
            på sträckan Oslo–Karlstad–Örebro–Stockholm.
          </p>
          <head xml:id="i-JwtTKELMgFzhQPrAesDiB9" type="h2">
            Stora behov av upprustning av vägnätet
          </head>
          <p xml:id="i-JLT5WARsXFR2Jsar59m8Q1">
            De nationella vägarna har mycket stor betydelse för Värmlands
            förbindelser med såväl angränsande regioner som storstadsregionerna
            Stockholm, Göteborg och Oslo. För både privatpersoner och företag
            är huvudstäderna viktiga nodpunkter och precis som beskri­vits
            är gränshandeln fortfarande stark, och när gränserna suddas ut
            måste E18 och andra förbindelser mellan våra länder hålla ihop.
          </p>
          <p xml:id="i-Vf4qTC9NTFmmfhGWnK9GuG">
            Trafikverket har tagit fram prognoser för hur gods- och persontransporterna
            för­väntas öka från 2010 till 2030. Det totala personresandet
            i Sverige beräknas öka med 29 procent, fördelat på personbil 34
            procent, tåg 27 procent, flyg 16 procent och buss 5 procent. För
            Värmlands del förväntas personbilstrafiken öka med 19 procent.
          </p>
          <p xml:id="i-C76ELghFz1usdsdbeyno3t">
            Värmland måste ha en välfungerande infrastruktur som gör det
            möjligt att snabbt färdas inom länet till ett arbete. Ska våra
            företag utvecklas och växa måste det enkelt gå att ta sig till
            och från Värmland. Kraven på en utbyggnad av E18 genom länet är
            stora. Att det inte har gjorts tillräckligt med åtgärder på E18
            har lett till att avsnittet Örebro–Oslo har försvunnit ur EU:s
            så kallade TEN‑T-nätverk. Då har man inte längre rätt att söka
            bidrag därifrån vid utbyggnader. Regeringen har i den nationella
            transportplanen för 2018–2029 föreslagit satsningar på E18, vilket
            är bra, men samtidigt saknas sats­ningar på de åtta milen från
            Valnäs vid Segmon och Töcksfors. Den sträckan är den enda på hela
            E18 i Sverige som saknar mittseparering och som är en vanlig landsväg.
            Samtidigt är vägsträckan olycksdrabbad med åtta döda och ett 20-tal
            svårt skadade sedan 2007.
          </p>
          <p xml:id="i-LCBNMGjg2FxZRsPeqfsbtQ">
            I januari 2020 rapporterade Nya Wermlands-Tidningen om att Trafikverket
            tagit fram nya beräkningsmodeller för investeringar. Region Värmland
            gav då konsultbolaget WSP uppdraget att ta fram nya kalkyler av
            utbyggnaden av sträckan Valnäs–Riksgränsen. Resultatet visade
            att en investering på sträckan utifrån Trafikverkets nya kalkyl
            är samhällsekonomiskt lönsam. Med anledning av den nya beräkningen
            tillsammans med de stora dödstalen bör regeringen snarast vidta
            åtgärder för att sträckan tas med vid en kommande revidering av
            nationell plan.
          </p>
          <p xml:id="i-YbiKQwf3J4EARmnpWUyUmM">
            Likaså behövs upprustning av väg E16. Vägen mellan Mårbacken
            (Torsby) och norska gränsen har blivit uppgraderad till europaväg,
            vilket inneburit ökad trafik och fler tunga fordon. En positiv
            utveckling då de tunga transporterna lämnat mindre vägar. Däremot
            innebär den ökade mängden trafik på vägen nya problem. Vintertid
            har flera avåkningar skett med tyngre fordon, vilket påverkar
            även privatbilister. Regeringen bör därför se över möjligheten
            att bredda vägen och att vägstandarden förbättras, för både trafiksäkerhetens
            och miljöns skull.
          </p>
        </div>
        <div xml:id="i-MXnwxnby3NmkDHNB1Evpxk" type="signatureBlock">
          <list xml:id="i-UHL62cDAh2NHga56sTG2eQ">
            <item xml:id="i-E2xFYPTijxATTsCAE99Cxw" who="i-6Y7QyEzZ7gFrVaMjjyMzXk" type="signature">
              Gunilla Svantorp (S)
            </item>
            <item xml:id="i-77vDKBZktmowFTYsbDNP62" who="i-76ETKL7PQscJy3dmshR8mr" type="signature">
              Lars Mejern Larsson (S)
            </item>
            <item xml:id="i-5JvsY1ie7CH8Dz541WuyDs" who="i-36nyxqA7w17acL7s97ha3p" type="signature">
              Mikael Dahlqvist (S)
            </item>
          </list>
        </div>
      </div>
    </body>
  </text>
</TEI>
