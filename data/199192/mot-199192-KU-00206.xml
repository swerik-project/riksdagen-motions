<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199192-KU-00206">
  <teiHeader>
    <fileDesc>
      <titleStmt>
        <title>Grundlagsändringar</title>
        <author corresp="i-K5xv4oCErCZbkmjE6NDTKr i-K5xv4oCErCZbkmjE6NDTKr">av tredje vice talman Bertil Fiskesjö m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grundlagsändringar</title>
          <idno type="rdwebb">GF02K206</idno>
          <rs type="number">K206</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GF02K206/text</ref>
          <ref type="dokument_url_html">http://data.riksdagen.se/dokument/GF02K206</ref>
          <ref type="dokumentstatus_url_xml">http://data.riksdagen.se/dokumentstatus/GF02K206</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K5xv4oCErCZbkmjE6NDTKr</idno>
            <name>tredje vice talman Bertil Fiskesjö</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-8Db8jR6saTELpLZLDGAjHE</idno>
            <name>Birgitta Hambraeus</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-YAFJQStxQXdCtYPxFH9D9a</idno>
            <name>Ingbritt Irhammar</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7pth3hroNEXFT34XUAtauT</idno>
            <name>Bengt Kindbom</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-UFZGewHDwtGkFra772Gsp6</idno>
            <name>Rosa Östh</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-2ymTc21Xu4T5EN7ZiCzTEX</idno>
            <name>Stina Eliasson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QMq8oB5vx4ciVXg5MmkgkS</idno>
            <name>Sven-Olof Petersson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-LXcd5jKEcdWPFtnvREdfND</idno>
            <name>Anders Svärd</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-4BTqy3DK96V9PjgFTYHTbQ</idno>
            <name>Christina Linderholm</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-K5xv4oCErCZbkmjE6NDTKr</idno>
            <name>tredje vice talman Bertil Fiskesjö </name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QMq8oB5vx4ciVXg5MmkgkS</idno>
            <name>Sven-Olof Petersson </name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2ymTc21Xu4T5EN7ZiCzTEX</idno>
            <name>Stina Eliasson </name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-4BTqy3DK96V9PjgFTYHTbQ</idno>
            <name>Christina Linderholm </name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-LXcd5jKEcdWPFtnvREdfND</idno>
            <name>Anders Svärd </name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-YAFJQStxQXdCtYPxFH9D9a</idno>
            <name>Ingbritt Irhammar </name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-8Db8jR6saTELpLZLDGAjHE</idno>
            <name>Birgitta Hambraeus </name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-UFZGewHDwtGkFra772Gsp6</idno>
            <name>Rosa Östh </name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-7pth3hroNEXFT34XUAtauT</idno>
            <name>Bengt Kindbom </name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JP1ia7XPU9o3vwTpMh3vjc" type="signed"/>
        <correspContext corresp="i-JP1ia7XPU9o3vwTpMh3vjc">
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-8Db8jR6saTELpLZLDGAjHE"/>
          <note type="signatory" corresp="i-YAFJQStxQXdCtYPxFH9D9a"/>
          <note type="signatory" corresp="i-7pth3hroNEXFT34XUAtauT"/>
          <note type="signatory" corresp="i-UFZGewHDwtGkFra772Gsp6"/>
          <note type="signatory" corresp="i-2ymTc21Xu4T5EN7ZiCzTEX"/>
          <note type="signatory" corresp="i-QMq8oB5vx4ciVXg5MmkgkS"/>
          <note type="signatory" corresp="i-LXcd5jKEcdWPFtnvREdfND"/>
          <note type="signatory" corresp="i-4BTqy3DK96V9PjgFTYHTbQ"/>
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-QMq8oB5vx4ciVXg5MmkgkS"/>
          <note type="signatory" corresp="i-2ymTc21Xu4T5EN7ZiCzTEX"/>
          <note type="signatory" corresp="i-4BTqy3DK96V9PjgFTYHTbQ"/>
          <note type="signatory" corresp="i-LXcd5jKEcdWPFtnvREdfND"/>
          <note type="signatory" corresp="i-YAFJQStxQXdCtYPxFH9D9a"/>
          <note type="signatory" corresp="i-8Db8jR6saTELpLZLDGAjHE"/>
          <note type="signatory" corresp="i-UFZGewHDwtGkFra772Gsp6"/>
          <note type="signatory" corresp="i-7pth3hroNEXFT34XUAtauT"/>
        </correspContext>
        <correspAction type="referral" xml:id="i-4rmjBZsNPwhsqPL4MBFd2h">
          <date when="1992-02-10"/>
        </correspAction>
        <correspAction type="dismissal" xml:id="i-4CkC8L7QDJYsFwG2VXsWq1">
          <date when="1992-02-06"/>
        </correspAction>
        <correspAction type="submission" xml:id="i-NwmE4VRwABMFC3LfL4xzVo">
          <date when="1992-01-27"/>
        </correspAction>
        <correspAction type="referral" xml:id="i-J3Aq5TdrBVZxZsF7fPWAnt">
          <date when="1992-02-10"/>
        </correspAction>
        <correspAction type="dismissal" xml:id="i-2uK4xQehtxCN1LbqBMLywy">
          <date when="1992-02-06"/>
        </correspAction>
        <correspAction type="submission" xml:id="i-EnLXYaexgXDWPotoEXrroH">
          <date when="1992-01-27"/>
        </correspAction>
        <correspAction type="assigned" xml:id="i-5B5LMBfEfc5874iQjnwWCk"/>
        <correspContext corresp="i-5B5LMBfEfc5874iQjnwWCk">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199192/mot_199192_KU_206/mot_199192_KU_206-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1991/92:K206
          </p>
          <p>
            av tredje vice talman Bertil Fiskesjö m.fl. (c) Grundlagsändringar
          </p>
          <p>
            Från centerpartiet har vi under många år väckt motioner om grundlagsänd-
            ringar. Vi hänvisar i det följande vad gäller mera utförliga motiveringar
            till dessa motioner, t ex motion 1989/90:K230. I ett par utredningar,
            som regeringen nu beslutat tillsätta har några av de krav som
            vi framställt tillgodosetts. Vi noterar med tillfredsställelse
            att våra initiativ således i några delar lett till initiativ från
            regeringen. Det vi avser är dels en utredning, som får i uppgift
            att bl a undersöka möj- ligheterna att bygga ut fri- och rättighetsavsnittet
            med ett ökat skydd för t ex äganderätt och näringsfrihet samt
            att vidga möjlighetrna att få förvaltnings- beslut prövade i domstol,
            dels en utredning om ett utökat inslag av personval i vårt valsystem.
            Vi har i våra tidigare motioner utförligt motiverat våra för-
            slag i dessa och angränsande frågor och vi utgår ifrån att våra
            förslag kommer att utgöra ett viktigt underlag för de nämnda utredningarnas
            arbete. Vi av- står därför att i detta sammanhang upprepa våra
            krav. Vi har viss förståelse för, att regeringen ansett att några
            frågor bör priori- teras för att möjliggöra att åtminstone några
            grundlagsändringsförslag kan komma att bli underlag för vilande
            beslut redan under den nu påbörjade mandatperioden. Samtidigt
            anser vi att det är beklagligt, att regeringen inte ansett sig
            kunna tillgodose våra förslag över ett större område, genom att
            tillsätta en författningsutredning med ett vidare perspektiv i
            enlighet med vad vi tidigare föreslagit. Vi återkommer därför
            i denna och i ett par andra motioner med förslag, som vi tycker
            är angelägna och som bör tas upp till behandling.
          </p>
          <p>
            Översyn av vissa grundlagsbestämmelser
          </p>
          <p>
            Ett ledmotiv i våra tidigare motioner har varit, att vi anser
            att grundlagen skall ha en sådan utformning, att vi kan undgå
            tvister om innebörden av grundlagens regler. Det bör, som vi har
            uttryckt det tidigare, vara viktigt att se till att grundlagen
            inte förfaller, att den hålles fräsch. Med detta avser vi, att
            när tvister uppstår i riksdagen eller annorstädes — till exempel
            genom tveksamhet från lagrådets sida — om grundlagens bestäm-
            melser i anslutning till konkreta lagförslag bör riksdagen inte
            nöja sig med ett majoritetsbeslut som dekreterar vad som skall
            gälla. Eftersom mening- arna om grundlagsenligheten inför ett
            sådant beslut varit delade, kvarstår inför framtiden frågan om
            vad som verkligen skall anses gälla som obesva-
          </p>
          <p>
            10
          </p>
          <pb facs="riksdagen-motions-pdf/data/199192/mot_199192_KU_206/mot_199192_KU_206-002.pdf"/>
          <p>
            rad. Detta är inte tillfredsställande. Dels kan det — som skett
            i åtminstone ett fall - medföra att missnöjda medborgare går vidare
            till europarådets domstol för medborgerliga rättigheter med allt
            vad detta innebär, dels kan det ge gro- grund för uppfattningen,
            att grundlagsbestämmelsen kan ge upphov till skilda tolkningar
            även fortsättningsvis. Detta kan i sin tur medföra en ökad användning
            av den s k lagprövnings- rätten. Det kan också ge underlag för
            kraven att inrätta en särskild författ- ningsdomstol. I båda fallen
            kan man säga att detta innebär ett konstaterande av och ett accepterande
            av att man har en grundlag i förfall. Politiskt oansva- riga jurister
            kommer att avgöra vad som är tillåtet för riksdagen. Det medför
            — som erfarenheten utomlands ger rikhaltiga bevis för — en politisering
            av rättsväsendet. Detta är inte förenligt med den rättstradition
            vi har i vårt land och som vi motionärer anser det angeläget att
            upprätthålla. Denna tradition innebär att rättsväsendet skall
            vara skilt från en politiska sfären. Denna tradition ser vi som
            en särskild garanti för rättssäkerheten. Domstolarna skall döma
            efter gällande lag och inte vara uppbundna vid poli- tiska preferenser.
            Vi har noterat, att regeringen i direktiven för den ovan först
            nämnda utredningen angett — om än i tveksamma ordalag — att utred-
            ningen skall undersöka behovet av en författningsdomstol. Vi har
            inte mot- satt oss att utredningen funderar även över denna fråga,
            men vi utgår ifrån att resultatet av dessa funderingar inte blir
            något förslag om författnings- domstol. Den väg vi angett i tidigare
            motioner och som vi nu igen rekommenderar är att regeringen medverkar
            till en översyn av samtliga de passager i grundla- gen som varit
            föremål för tolkningstvister. Ambitionen bör givetvis vara att
            oklarheterna undanröjs och att man kommer överens om en lydelse
            av de omtvistade bestämmelserna, som är så utformad att den inte
            kan ge upphov till nya tolkningstvister. Vi har i tidigare motioner
            angett vilka områden detta bör gälla. Ett utredningskrav på detta
            område bör dock utformas gene- rellt. Man bör helt enkelt ta upp
            alla de fall, då grundlagsenligheten ifråga- satts och gå igenom
            dessa fall. Svårare är det inte. Ur principiell synpunkt är det
            dock mycket viktigt. Det som här anförts bör ges regeringen till
            känna.
          </p>
          <p>
            Folkomröstningsinstitutet
          </p>
          <p>
            Folkomröstningar kan aldrig bli en ersättning för det representativa
            systemet i en modern stat. Men de kan vara ett värdefullt komplement.
            Det finns frå- gor som är av sådan karaktär, att det är väl befogat
            att låta väljarna direkt i en omröstning fälla avgörandet. Vi
            har i tidigare motioner utförligt redovisat vår syn på användningen
            av folkomröstningar och tillämpningen av de regler som nu finns
            i vår grundlag. Vi hänvisar till dessa redovisningar och nöjer
            oss här med att kortfattat moti- vera vårt krav på översyn av
            gällande bestämmelser. Grundlagen ger möjlighet till dels beslutande
            folkomröstningar, dels råd- givande. Beslutande folkomröstningar
            kan äga rum i grundlagsfrågor samt i något fall i frågor som skall
            avgöras på samma sätt som stiftande av grundlag. Vi har inga invändningar
            mot de regler som gäller för beslutande folkomröst- ning.
          </p>
          <p>
            Mot. 1991/92 K206
          </p>
          <p>
            11
          </p>
          <pb facs="riksdagen-motions-pdf/data/199192/mot_199192_KU_206/mot_199192_KU_206-003.pdf"/>
          <p>
            De innebär i korthet, att riksdagen först tar ett beslut som
            vilande vilket sedan kan gå till folkomröstning i samband med
            nästa allmänna val. Det räcker med att en tredjedel av ledamöterna
            i riksdagen är överens om att så skall ske. I omröstningen har
            väljarna att säga ja eller nej till det vilande förslaget. Vinner
            nej är det förkastat. Rådgivande folkomröstningar beslutas av
            riksdagen med enkel majoritet. Riksdagen bestämmer också vilka
            alternativ som skall underställas de rös- tande. Efter omröstningen
            tar riksdagen fritt ställning i den fråga som om- röstningen gällt.
            I realiteten blir dock omröstningsresultatet bindande, åt- minstone
            för en viss tid. Tolkningen av omröstningsresultatet kan dock
            - som erfarenheten visar — medföra stora svårigheter, när mer
            än två alternativ förekommit i omröstningen. Vid oklara utslag
            blir således en rådgivande folkomröstning av begränsat värde.
            Rådgivande folkomröstning har förekommit fyra gånger i vårt land.
            Tre av dessa har ägt rum under efterkrigstiden, den senaste, kärnkraftsomröst-
            ningen, 1980. I riksdagen förekommer då och då nya krav på folkomröst-
            ningar. När detta skrivs pågår en omfattande diskussion om en
            kommande folkomröstning i frågan om anslutning till EG. Folkomröstningar
            är således ett viktigt inslag i vårt politiska liv och vi måste
            utgå ifrån att de kommer att användas även framöver. Detta gör
            det mycket angeläget, att folkomröstningsinstitutet har en sådan
            utformning, att det kan tillämpas på ett sätt som är meningsfullt
            och som väcker tilltro hos allmänheten. Genomförandet av kärnkraftsomröstningen
            1980, de skilda tolkningar av utfallet som fortfarande framförs
            och den nu pågående debatten om hur och när en omröstning om anslutning
            till EG skall äga rum visar hur viktigt detta är. Vi har från
            centerpartiet upprepade gånger krävt, att de erfarenheter som
            vunnits i vårt land och i andra länder under efterkrigstiden skall
            sammanstäl- las, utvärderas och lägga till grund för nya regler
            om folkomröstning. Vi vid- håller och upprepar detta krav. : Målsättningen
            bör vara att arbeta fram ett förslag, som undanröjer de bris-
            ter som nu finns i systemet med rådgivande folkomröstningar. Det
            naturliga bör enligt vår mening vara, att alla omröstningar är
            beslutande, vilket de är i flertalet andra länder där omröstningar
            förekommer. Det som ligger närmast till hands är att anknyta till
            de regler som nu gäller för folkomröstningar i grundlagsfrågor.
            Det innebär således, att riksdagen först fattar ett beslut men
            att detta beslut på vissa villkor kan gå till folkom- röstning.
            | Det är en uppenbar fördel att riksdagen först har att fatta
            ett beslut i den fråga som väljarna skall rösta om. Partierna
            har därmed tvingats att klart redovisa motiv och ställningstaganden
            före omröstningen. Denna kommer vidare alltid att gälla en konkret
            och avgränsad fråga. De röstande har att säga ja eller nej till
            det beslut riksdagen fattat. Några svårigheter att tolka omröstningsresultatet
            uppkommer inte. Vad gäller grundlagsfrågor kan, som ovan nämnts,
            en tredjedel av riksda- gens ledamöter bestämma, att ett vilande
            förslag skall gå till omröstning. Vilket minoritetsskydd, som
            bör byggas in i frågor av annan karaktär kan behöva övervägas
            ytterligare. Vidare bör övervägas om alla frågor skall
          </p>
          <p>
            Mot. 1991/92 K206
          </p>
          <p>
            12
          </p>
          <pb facs="riksdagen-motions-pdf/data/199192/mot_199192_KU_206/mot_199192_KU_206-004.pdf"/>
          <p>
            kunna gå till omröstning eller om en kvalificerad majoritet i
            vissa fall skall kunna förhindra detta. Det finns nämligen ett
            antal frågor under riksdagens domvärjo, där snabba beslut kan
            vara av särskilt stort intresse ur allmän syn- punkt. Till dessa
            hör t ex vissa skattebeslut, som i ett givet konjunkturläge kan
            påfordra stor skyndsamhet. Vad som här sagts om reformering av
            folkomröstningsinstitutet bör ges regeringen till känna.
          </p>
          <p>
            Riksdagsupplösning och extra val
          </p>
          <p>
            Regeringen kan mellan de ordinarie valen besluta om riksdags-
            upplösning och extra val. Rätten att anordna nyval, som termen
            tidigare löd, är ett för- demokratiskt kungligt prerogativ, som
            fanns med i 1809 års författning och som med vissa förändringar
            i 1974 års författning förts över till regeringen. Det finns vissa
            mindre restriktioner vad gäller regeringens rättigheter här- vidlag,
            bla kan inte en kvarsittande regering som lämnat in sin avskedsansö-
            kan besluta om extra val. Men i stort sett kan regeringen besluta
            om riks- dagsupplösning och extra val av vilka skäl som helst
            och när som helst under mandatperioden. Att regeringar inte utnyttjat
            de här nämnda befogenheterna på länge inne- bär inte att de saknar
            politisk betydelse. Vid flera tillfällen har resonemang om och
            hot om extra val dominerat den politiska debatten och påverkat
            den politiska situationen. Så var det t ex vid regeringsombildningen
            1981 och i mycket hög grad vid regeringskrisen vintern 1990. Gemensamt
            för alla de tillfällen, då möjligheten av extra val diskuterats,
            har varit, att den allmänna debatten i hög grad kommit att handla
            om form- frågor och taktiska frågor medan påträngande sakfrågor
            skjutits i bakgrun- den och lösningar fördröjts. All erfarenhet
            från andra länder visar också att förväntningar om extra val skärper
            motsättningarna och försvårar kompro- misser. Partierna intar
            positioner för att ha ett så gott utgångsläge som möj- ligt inför
            det val som förutskickats. Regeringen kan lätt utnyttja hotet
            om extra val för att förstärka sin ställning. Ur principiell synpunkt
            är det en anakronism, att regeringen har rätten att upplösa riksdagen
            och bestämma om extra val. Regeringen är i allt under- ställd
            riksdagen, som i sin tur är vald av folket. Regeringen bör inte
            ha be- stämmanderätt att skicka hem folkets valda representanter.
            Den befogenhe- ten stämmer illa med den demokratiska tågordningen
            i övrigt i en parlamen- tarisk demokrati. I den mån möjligheten
            till riksdagsupplösning och beslut om extra val skall finnas kvar
            bör således bestämmanderätten ligga i riksdagen. De nuvarande
            reglerna bör således ses över med det här angivna syftet. Vad
            som här sagts bör ges regeringen till känna.
          </p>
          <p>
            Fyraåriga mandatperioder och skilda valdagar
          </p>
          <p>
            Vid genomförandet av enkammarriksdagen kortades mandatperioderna
            ner från fyra till tre år och riksdagsvalen och kommunalvalen
            förlades till samma dag.
          </p>
          <p>
            Mot. 1991/92 K206
          </p>
          <p>
            13
          </p>
          <pb facs="riksdagen-motions-pdf/data/199192/mot_199192_KU_206/mot_199192_KU_206-005.pdf"/>
          <p>
            Vi har från centerpartiet under en lång följd av år förordat
            en återgång till fyraåriga mandatperioder och skilda valdagar.
            Vi upprepar dessa krav. Motiven har vi tidigare utförligt redovisat.
            Här vill vi endast anföra föl- jande: Den gemensamma valdagen
            har medfört, att valen nästan helt domineras av rikspolitiska
            frågor. De kommunala valen kommer i skymundan. Varken massmedierna
            eller allmänheten klarar av att bevaka eller följa med i vad valen
            gäller i kommuner och landsting. Dessa val blir de glömda valen.
            Det är högst beklagligt ur demokratisynpunkt att det är på detta
            sätt. Huvudpar- ten av den offentliga verksamheten bedrivs numera
            i kommunal regi. Hur denna verksamhet sköts bör således redan
            av detta skäl vara av stort intresse för allmänheten. Skilda valdagar
            skulle medverka till att de kommunala frågorna på ett helt annat
            sätt än nu lyftes fram. Insynen och därmed intresset och kunskapen
            skulle öka hos allmänheten. Ansvarsutkrävandet skulle bli mera
            reellt. Vi vill också i detta sammanhang erinra om, att vi i en
            annan motion åter- upprepat våra krav på länsdemokrati, d v s
            en annorlunda och vidgad regio- nal självstyrelse. Detta krav
            har fått allt högre angelägenhetsgrad och också mötts av allt
            större resonans i olika delar av landet. De reformer vi föreslår
            bör således genomföras. Med en vidgad regional självstyrelse ökar
            också tyngden i förslaget om skilda valdagar. En övergång till
            skilda valdagar bör kombineras med en förlängning av mandatperioderna
            för de valda församlingarna. Den korta mandattiden bi- drar till
            att planeringen i såväl kommuner som på riksplanet riskerar att
            bli allt för kortsiktig och den försvårar också uppgörelser och
            kompromisser som på sakliga grunder skulle vara motiverade och
            nyttiga. Den ordning vi sammantaget förordar är således skilda
            valdagar för kom- munal- och riksdagsval, fyraåriga mandatperioder
            och valen förlagda så att det blir två år mellan allmänna val.
            Det är givetvis viktigt att en reform av denna räckvidd kan genomföras
            i betydande enighet mellan partierna. Hittills har reformförslagen
            stupat på motstånd från främst socialdemokratiskt håll. Av olika
            uttalanden från ledande socialdemokrater att döma, kan man dra
            den slutsatsen, att man inom socialdemokratin nu är beredd till
            en ompröv- ning av tidigare ståndpunkter. Frågan bör således aktualiseras
            på nytt. Detta bör ges regeringen till känna.
          </p>
          <p>
            Förslagens förverkligande
          </p>
          <p>
            Vi har i denna motion sammanfört krav på grundlagsändringar av
            olika ka- raktär, omfång och komplikationsgrad. En väg att förbereda
            ett förverkli- gande kan vara att ge en sammanhållen parlamentarisk
            utredning i uppgift att bereda samtliga förslag. Vi har dock inte
            velat binda oss för detta. Det kan ur praktisk synpunkt vara mera
            effektivt att dela på uppgifterna. I något fall — t ex vad gäller
            att göra den systematiska översyn av ur tolkningssyn- punkt omtvistade
            grundlagsparagrafer som vi inledningsvis tagit upp i denna motion
            — kan det vara lämpligt att genom tilläggsdirektiv ge den sittande
          </p>
          <p>
            Mot. 1991/92 K206
          </p>
          <p>
            14
          </p>
          <pb facs="riksdagen-motions-pdf/data/199192/mot_199192_KU_206/mot_199192_KU_206-006.pdf"/>
          <p>
            grundlagsutredning, som fått vissa angränsande uppgifter, uppdraget
            att Mot. 1991/92 göra översynen. Vi nöjer oss således, vad gäller
            förverkligandet av våra för- K206 slag, med allmänna tillkännagivanden
            till regeringen.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motio- nen anförts om allmän
            översyn av grundlagen, folkomröstningar, re- geringens upplösningsrätt,
            beslutsformerna i regeringen samt fyraår- iga mandatperioder och
            skilda valdagar för kommunal- och riksdags- val.
          </p>
          <p>
            Stockholm den 21 januari 1992
          </p>
          <p>
            Bertil Fiskesjö (c)
          </p>
          <p>
            Bengt Kindbom (c) Ingbritt Irhammar (c) Stina Eliasson (c) Anders
            Svärd (c) Rosa Östh (c) Birgitta Hambraeus (c) Christina Linderholm
            (c) Sven-Olof Petersson (c)
          </p>
          <p>
            15
          </p>
          <pb facs="riksdagen-motions-pdf/data/199192/mot_199192_KU_206/mot_199192_KU_206-007.pdf"/>
          <p>
            gotab 40517, Stockholm 1992
          </p>
        </div>
      </div>
    </body>
  </text>
</TEI>
