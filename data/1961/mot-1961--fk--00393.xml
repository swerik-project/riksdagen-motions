<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--fk--00393">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__393/mot_1961__fk__393-001.pdf"/>
      <fw xml:id="i-JkHaUjYWE1tuif6emFE5zY">
        12 Motioner i Första kammaren, nr 393 år 1961
      </fw>
      <div xml:id="i-GrNnTSjNe5QxPGDSZ4qFAv" type="motHeader">
        <div xml:id="i-XUG163Uxo29be75QfqXPP2" type="motTitle"/>
        <div xml:id="i-2VaNko7Bvw5m4AV7yr5YpZ" type="motSubmissionInfo"/>
      </div>
      <div xml:id="i-X5LPSZeE3qmyHf7G1UqiUg" type="motBody">
        <div xml:id="i-CcijPMFM1QSkshBKGba2Se">
          <p xml:id="i-YJuFtameBmA9WnUBZz6sY">
            Nr 393
          </p>
          <p xml:id="i-WagR8GoNR2x7UQYJd3PUpL" type="titleString">
            Av herr Mattsson, Torsten, om statsanslag till Svenska uppfinnar-
            kontoret.
          </p>
          <p xml:id="i-PiaKhKAFhmZfEXr1bN215o">
            (Lika lydande med motion nr 451 i Andra kammaren)
          </p>
          <p xml:id="i-7og3SMXNN2mp37d3UjHgmw">
            Den tekniska och industriella utvecklingen efter det senaste
            världskrigets slut har fortgått i stigande tempo och i många hänseenden
            fått karaktären av en kapplöpning mellan stormakterna och stormaktsblocken.
            Detta har bland annat medfört att staterna i tidigare okänd omfattning
            sett sig föran- låtna att ingripa ekonomiskt stödjande och pådrivande
            på detta område. Även i Sverige har utvecklingen gått i samma
            riktning. Det kan här vara tillräckligt att som exempel erinra
            om den ökning av statsanslagen som under det senaste årtiondet
            skett till naturvetenskapliga forskningsrådet (i årets statsverksproposition
            5,6 mkr.), tekniska forskningsrådet (5,6 mkr.), atomforskningsrådet
            (5,7 mkr.), jordbruksforskningsrådet (1,6 mkr.), kon- sumentrådet
            (0,7 mkr.), försvarets forskningsanstalt (51 mkr.), till forsk-
            ning vid universitet och högskolor samt till inrättandet av speciella
            forsk- ningsinstitut inom olika branscher. . Genom bildandet av
            EFTA har problemställningen för Sveriges del sär- skilt aktualiserats
            på det rent praktiskt-industriella planet samtidigt som tidsperspektivet
            har förkortats. Den vidgade marknad som EFTA-överens- kommelsen
            kommer att medföra gör det nödvändigt för svenska tillverkare
            att ställa om sin produktion såväl då det gäller valet av varor
            och varornas utformning som att anpassa produktionsprocessen och
            produktionsutrust- ningen i anslutning därtill. Detta gäller kanske
            i ännu högre grad för den mindre industrien och hantverket än
            för storindustrien, som redan tidigare i stor utsträckning arbetat
            på export. En sådan omställning är kapitalkrävande men förutsätter
            framför allt om den skall bli framgångsrik, att landets tillgångar
            i fråga om teknisk kunnig- het och framåtanda, fantasi och uppfinningsrikedom
            mobiliseras och effek- tivt tillvaratas. Om detta sker, synes
            Sverige ha goda förutsättningar att hävda sig i konkurrensen med
            de övriga länderna. Den tekniska allmänbild- ningen och intresset
            för tekniska problem är i Sverige spridd i bredare lager än i
            de flesta andra länder. Vid sidan av våra så att säga naturliga
            industrier, som förädlar landets egna råvarutillgångar, har vi
            åtskilliga industrier, även storindustrier, för vilkas tillkomst
            och utveckling vi har att tacka en- skilda uppfinnare och framstående
            tekniker. Under de senaste decennierna
          </p>
          <pb facs="riksdagen-motions-pdf/data/1961/mot_1961__fk__393/mot_1961__fk__393-002.pdf"/>
          <fw xml:id="i-DXvR6uYDPDUGJqM1AhFfit">
            Motioner i Första kammaren, nr 393 år 1961 13
          </fw>
          <p xml:id="i-DJdfkBsab5YaForrVQENtH">
            synes dock klimatet för dessa ha blivit mindre gynnsamt, i det
            att några nya företag av denna typ icke har sett dagens ljus.
            Som ett oroväckande tecken i samma riktning kan även anföras det
            sjunkande antalet av från svenska uppfinnare härrörande patentansökningar
            hos svenska patentver- ket, även om det föreliggande statistiska
            materialet här är för knapphändigt för att man skall våga dra
            några säkra slutsatser. Icke endast antalet pa- tentansökningar
            från svenska sökande i förhållande till det totala antalet svenska
            och utländska ansökningar från år 1950 till 1960 har sjunkit från
            56 Z till ungefär 31 Z,, utan man kan även notera en så gott som
            oavbruten nedgång i det absoluta antalet svenska ansökningar under
            samma tidsperiod från 6 300 år 1950 till omkring 4 100 år 1960.
            Det har tidigare på många håll hävdats att tekniska framsteg och
            nya uppfinningar numera så gott som uteslutande skulle komma till
            som resultat av den inom industrien planmässigt bedrivna forsknings-
            och utvecklings- verksamheten. Detta motsägs dock av nyare amerikanska
            undersökningar och torde icke heller längre vara den allmänna
            uppfattningen. Statens in- satser för att stödja uppfinnarverksamheten
            inom landet har emellertid — med undantag för krisåren under världskriget
            — varit mycket svag och har endast tagit sig uttryck i de mycket
            blygsamma bidragen till Svenska uppfinnarkontoret. Dessa uppgår
            i årets statsverksproposition till allenast 193 000 kr. såsom
            bidrag till kontorets administrationskostnader samt ett blygsamt
            anslag på 85 000 kr. att av kontoret utdelas som stöd till uppfin-
            nare för experiment, utredningar, modelltillverkningar och provningar.
            Såsom ovan framhållits är den mindre industrien och hantverket
            icke minst betydelsefull när det gäller Sveriges anpassning till
            EFTA-marknaden. Vissa åtgärder har också vidtagits på detta område.
            Sålunda har den genom företagarföreningarna bedrivna låneverksamheten
            ökat i viss utsträckning. Dessa låne- och kreditmöjligheter bör
            ökas under budgetåret 1961/62. Det är även angeläget att företagarföreningarna
            genom konsulenter och på annat sätt kan ge råd i ekonomiska frågor.
            Syftet måste förutom nyetablering vara en starkt ökad moderniserings-
            och anpassningsverksamhet inom hantverket och småindustrien. Omställ-
            ningen är emellertid icke endast en ekonomisk fråga utan även
            i hög grad en teknisk. Det större marknadsområdet innebär ökade
            avsättningsmöjlig- heter, men också hårdare konkurrens. Det blir
            fråga om att inskränka till- verkningssortimentet, men samtidigt
            att genomarbeta och förbättra de ar- tiklar som bibehålles samt
            att utveckla nya tillverkningsmetoder, maskiner och verktyg som
            gör dem billigare i massproduktion. Nya idéer och upp- finningar
            måste inventeras och — innan man lagt ned för stora kostnader
            på dem — värderas från teknisk-ekonomisk synpunkt; de värdefulla
            måste sorteras ut och bearbetas genom experiment, modelltillverkningar
            och prov- ningar. Det är av stor vikt att denna gallring sker
            på ett tidigt stadium, enär
          </p>
          <pb facs="riksdagen-motions-pdf/data/1961/mot_1961__fk__393/mot_1961__fk__393-003.pdf"/>
          <fw xml:id="i-LT9stGZt1AY4tCg7MEDALx">
            14 Motioner i Första kammaren, nr 393 år 1961
          </fw>
          <p xml:id="i-SBCSyxN3Ctzgbvjxw3FXp8">
            omställningen eljest kan komma att medföra fatala felinvesteringar.
            Frågan huruvida de nya produkterna skall patentskyddas samt i
            vilken omfattning detta i så fall skall ske får ävenledes större
            betydelse än vid tidigare tillverk- ning i mindre serier, som
            på ett tidigt stadium ökar risken för tvister på grund av patentintrång
            och behovet av utredningar i detta hänseende. Den här gjorda exemplifieringen
            berör i stor utsträckning specialfrågor, som icke faller inom
            den enskilde industriidkarens eller hantverkarens nor- mala verksamhet,
            utan fordrar speciell utbildning och erfarenhet. Det är icke heller
            tänkbart att de annat än undantagsvis kan behärskas av kon- sulenterna
            inom de olika företagarföreningarna utan tillgång till rådgivan-
            de specialister. En centralisering av rådgivningen och handläggningen
            av frågorna på detta område synes nödvändig redan av personella
            och ekono- miska skäl. Hos Svenska uppfinnarkontoret finns personal
            med motsva- rande specialutbildning och erfarenhet samt en redan
            utbildad rutin. Kon- torets nuvarande resurser är emellertid helt
            otillräckliga för att möta en växande efterfrågan av detta slag.
            Härtill kommer att de aktuella frågorna i många fall icke kan
            lösas snabbt och rationellt per korrespondens, utan fordrar personlig
            kontakt mellan fackmannen och industriidkaren-hantverkaren i dennes
            egen miljö. Kon- torets fackmän måste därför erhålla möjlighet
            att företa regelbundna re- sor till företagarföreningarna i olika
            län både för handläggning av enskilda problem och för allmänna
            informationskonferenser i hithörande frågor. För närvarande saknar
            kontoret de ekonomiska resurserna för sådana re- sor. Kontoret
            behöver vidare större ekonomiska möjligheter att låta verk- ställa
            experiment, provningar, utredningar etc. samt att i förekommande
            fall vidmakthålla ett patentskydd under utredningstiden. Det nuvarande
            årsanslaget på 85 000 kr. för dessa ändamål måste, om kontoret
            skall kunna påta sig dessa uppgifter, väsentligt utökas. Snabba
            åtgärder synes här vara av nöden. Det är bekant att flera av EFTA-länderna
            vidtagit mycket kraftiga åtgärder för att om möjligt skaffa sig
            ett försprång på de nya marknaderna, och en eftersläpning här
            kan bli mycket svår och dyrbar att senare reparera. I medvetande
            härom måste betydande ekonomiska resurser ställas till småindustriens
            och hantverkets förfogande. Det synes emellertid vara fara för
            handen att bristen på ade- kvata åtgärder när det gäller tillvaratagandet
            och bearbetningen av nya tek- niska uppslag kan bli en av de flaskhalsar
            som bromsar upp omställningen eller äventyrar dess effektivitet.
            Det snabbaste och effektivaste sättet att råda bot på detta förhållande
            synes vara en omedelbar förstärkning av Upp- finnarkontorets resurser.
            Även när det gäller det rent praktiska tillvaratagandet och nyttiggöran-
            det av användbara resultat från den med stora statsanslag bedrivna
            forsk- ningen föreligger en liknande brist på adekvata åtgärder.
            Den enskilde fors-
          </p>
          <pb facs="riksdagen-motions-pdf/data/1961/mot_1961__fk__393/mot_1961__fk__393-004.pdf"/>
          <fw xml:id="i-4F259aXbxpwHsHXj2LGV8d">
            Motioner i Första kammaren, nr 393 år 1961 15
          </fw>
          <p xml:id="i-HJyMSxx4uSgYa1bYvp99j6">
            karen är i de flesta fall — med undantag för vissa, strängt målinriktade
            forskningsområden, exempelvis atomforskning och forskning avseende
            nya läkemedel — mindre inställd på att uppnå resultat som omedelbart
            kan prak- tiskt nyttiggöras eller patenteras än på att publicera
            sina rön för att därige- nom erhålla akademiska meriter. Han söker
            därför i allmänhet icke av eget initiativ kontakt med Uppfinnarkontoret
            eller med någon industri för att få hjälp att klarlägga det eventuella
            praktiska värdet av rön och upptäckter un- der forskningsarbetet.
            Från det allmännas sida görs för närvarandeingenting för att undersöka
            huruvida det under forskningen har kommit fram uppslag som kan
            ha praktiskt-ekonomiskt värde och för att utreda och bearbeta
            dessa samt, om de befinns värdefulla, befordra dem till industriellt
            utnyttjande. För den tekniska utvecklingen inom landet innebär
            detta att man går miste om en del av de nya uppslag och uppfinningar
            som kunnat ge upphov till nya eller förbättrade industriprodukter,
            eller i varje fall att deras utveck- ling fördröjs. Under de senaste
            åren har på flera håll rests starka krav på åtgärder i detta hänseende.
            Uppfinnarkontoret har också tagit upp denna fråga, men har på
            grund av bristande personella och ekonomiska resurser icke kunnat
            göra någon effektiv insats. Härför erfordras i första hand, liksom
            då det gäller den tekniska nydaningsverksamheten inom företagarföreningarnas
            ram, att kontoret får möjlighet att aktivt söka kontakt med forskarna
            i de- ras egen miljö. I betraktande av de avsevärda anslag staten
            för närvarande satsar på forskningen synes det angeläget att Uppfinnarkontoret
            bereds möjlighet att åtminstone försöksvis uppta en verksamhet
            på detta område. De belopp som erfordras härför är i proportion
            till statsanslagen till forsk- ningen mycket små. För att Svenska
            uppfinnarkontoret skall kunna ta upp de mycket ange- lägna uppgifter
            som i det föregående har behandlats bör kontoret enligt vad jag
            kunnat inhämta hos dess ledning beredas möjlighet att fortlöpande
            sända konsulenter till olika delar av landet, och dess hemmavarande
            per- sonal bör kompletteras med tre fackmän jämte härav föranledd
            utökning av skrivpersonalen. Kontorets anslag för att låta utföra
            experiment, utred- ningar, modelltillverkningar, provningar och
            andra åtgärder som erfordras för att sådana nya uppslag och uppfinningar
            som kontoret finner vara av intresse skall kunna värderas och
            vidarebefordras till lämplig producent bör ökas, så att kontorets
            verksamhet på denna punkt icke hämmas av brist på medel. Med hänvisning
            till ovan anförda hemställes, att riksdagen måtte anvisa a) till
            Svenska uppfinnarkontoret: Administrationskost- nader för budgetåret
            1961/62 ett anslag av 375 000 kronor, samt
          </p>
          <pb facs="riksdagen-motions-pdf/data/1961/mot_1961__fk__393/mot_1961__fk__393-005.pdf"/>
          <fw xml:id="i-2yC63DdSkJoQSjLRuMZyTi">
            16 Motioner i Första kammaren, nr 393—395 år 1961
          </fw>
          <p xml:id="i-3jqEdRhV8SfQGjFCHPYwSg">
            b) till Svenska uppfinnarkontoret: Understödjande verk- samhet
            för budgetåret 1961/62 ett reservationsanslag av 300 000 kronor.
          </p>
          <p xml:id="i-Rv4rG5wQfAg2v8hRfKQ8Mn" type="date">
            Stockholm den 26 januari 1961
          </p>
          <div xml:id="i-P4L8pCfv8JSE3LHrXvU748" type="signatureBlock">
            <list xml:id="i-Ti6wX4uNUhDabi3833GxDU">
              <item xml:id="i-679QcuPurdRyJeJUS1XFWX" who="unknown" type="signature">
                T. V. Mattsson
              </item>
            </list>
          </div>
          <p xml:id="i-FhW75zbWJ4R2r1fvnDswhg" type="titleString">
            Nr 394 Av herr Ohlsson, Ebbe, m. fl., i anledning av Kungl. Maj:ts
            fram- ställning om anslag till Upplysningsarbete rörande mellan-
            folkligt samarbete och utrikespolitiska frågor.
          </p>
          <p xml:id="i-KP36dXZAs36uksRVusgUru">
            (Lika lydande med motion nr 460 i Andra kammaren)
          </p>
          <p xml:id="i-GX1iaMrnLYqriRMDuvqY9y" type="date">
            Stockholm den 26 januari 1961
          </p>
          <div xml:id="i-XHbJa7Lsuw7k4hZnfXem9a" type="signatureBlock">
            <list xml:id="i-UkBwX8uMVs2khio4gYLDWu">
              <item xml:id="i-Shrhoafspo2pg1Gr8Z2Xxb" who="unknown" type="signature">
                Ebbe Ohlsson Staffan Hedblom Torsten Bengtson Stig Stefanson
                Lars Schött Fridolf Wirmark Nr 395
              </item>
            </list>
          </div>
          <p xml:id="i-AzAxiDoV7NUTPbdWZkU3Nm" type="titleString">
            Av fru Segerstedt Wiberg, i anledning av Kungl. Maj:ts framställ-
            ning om anslag till Förenta Nationernas barnfond.
          </p>
          <p xml:id="i-NiDkmV1oPsumfUbdg9weHs">
            (Lika lydande med motion nr 453 i Andra kammaren)
          </p>
          <p xml:id="i-YZn9QtPdhxGCKwCK9D463e" type="date">
            Stockholm den 26 januari 1961
          </p>
          <div xml:id="i-RGfn8tFqPcfND6tphCpW18" type="signatureBlock">
            <list xml:id="i-WV6CeFrAT2XZff5bQ6nAAg">
              <item xml:id="i-5S3yyRaYpiVJLB63ganVdC" who="i-XuybHHvxaKR66VfzQMSKCq" type="signature">
                Ingrid Segerstedt Wiberg
              </item>
            </list>
          </div>
          <p xml:id="i-JfrY6svaDJZ2yyrKh8fMDM">
            Svenska Tryckeriaktiebolaget, Stockholm 1961 610215
          </p>
        </div>
      </div>
    </body>
  </text>
</TEI>
