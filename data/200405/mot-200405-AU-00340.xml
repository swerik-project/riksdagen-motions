<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-AU-00340">
  <teiHeader>
    <fileDesc>
      <titleStmt>
        <title>Utgiftsområdena 13 och 14 Arbetsmarknadspolitik</title>
        <author corresp="i-McV8uzEvZdxJephaZbqN9X">av Anders G Högmark m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområdena 13 och 14 Arbetsmarknadspolitik</title>
          <idno type="rdwebb">GS02A340</idno>
          <rs type="number">A340</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GS02A340/text</ref>
          <ref type="dokument_url_html">http://data.riksdagen.se/dokument/GS02A340</ref>
          <ref type="dokumentstatus_url_xml">http://data.riksdagen.se/dokumentstatus/GS02A340</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-McV8uzEvZdxJephaZbqN9X</idno>
            <name>Anders G Högmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-chkH67XLutwmCnkuDo8pd</idno>
            <name>Patrik Norinder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7KBbQxMwamQ8aEQRXJRw1j</idno>
            <name>Henrik Westman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-UfnBtox9oKGvLg9RLYSNsM</idno>
            <name>Anna Lindgren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BUSVeJdFvqwMko5UiZtMxw" type="signed"/>
        <correspContext corresp="i-BUSVeJdFvqwMko5UiZtMxw">
          <note type="signatory" corresp="i-McV8uzEvZdxJephaZbqN9X"/>
          <note type="signatory" corresp="i-chkH67XLutwmCnkuDo8pd"/>
          <note type="signatory" corresp="i-7KBbQxMwamQ8aEQRXJRw1j"/>
          <note type="signatory" corresp="i-JSSYZnWrKjtbfWDmu1qLSb"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-UfnBtox9oKGvLg9RLYSNsM"/>
        </correspContext>
        <correspAction type="referral" xml:id="i-9MUamRBJ7GhuzzXMwuWAmK">
          <date when="2004-10-14"/>
        </correspAction>
        <correspAction type="dismissal" xml:id="i-QSdaLfZqQZChMNQRnRwZbp">
          <date when="2004-10-14"/>
        </correspAction>
        <correspAction type="submission" xml:id="i-G39yGCXhioNWDiRWsYx1jk">
          <date when="2004-10-05"/>
        </correspAction>
        <correspAction type="assigned" xml:id="i-QRQbaHNPwgzXJY7ai1NBHr"/>
        <correspContext corresp="i-QRQbaHNPwgzXJY7ai1NBHr">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_A_0340/mot_200405_A_0340-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: A340 pnr: m171
          </p>
          <p>
            Motion till riksdagen 2004/05:A340
          </p>
          <p>
            av Anders G Högmark m.fl. (m)
          </p>
          <p>
            Utgiftsområdena 13 och 14 Arbetsmarknadspolitik
          </p>
          <p>
            1 Sammanfattning
          </p>
          <p>
            En väl fungerande arbetsmarknad och arbetsmarknadspolitik i vid
            mening är viktig för att säkerställa att de människor som drabbas
            av arbetslöshet snabbt återkommer i arbete och inte fastnar i
            ett långvarigt bidragsberoende. Ur ett mänskligt perspektiv är
            det utanförskap som många hamnar i när de står utanför arbetsmarknaden
            oförsvarligt. Det är både ett slöseri med samhällets resurser
            och bristande respekt för människors värde att inte ta till vara
            allas förmågor. Vi vill ändra på detta och skapa ett samhällsklimat
            som uppmuntrar arbete, kreativitet, skapande och kunskapssökande.
            Det ska finnas möjligheter för den enskilde individen att forma
            sin egen tillvaro och förbättra sin livssituation efter egen förmåga.
            Vi vill med vår politik skapa de förutsättningar som krävs för
            att arbetsmarknaden ska fungera, vara flexibel och svara mot de
            behov som enskilda individer och företag har. Under dessa förutsättningar
            kan produktionen och tillväxten bli högre och inflationen hållas
            i schack. Att genomföra reformer för att förbättra arbetsmarknaden
            är således en av de mest prioriterade uppgifterna de kommande
            åren. Vi vill ändra på de ekonomiska &lt; incitamenten så = att arbetslöshetsförsäkringen
            blir en tillfällig omställningsförsäkring. Vi föreslår att ersättningen
            vid arbetslöshet trappas ned i två steg. Det är också viktigt
            att kontrollen och efterlevnaden av dagens regelsystem skärps.
            Det är av yttersta vikt att den som är arbetslös får stöd omedelbart,
            att individen sätts i centrum och att åtgärder skräddarsys för
            individuella olika behov. Vi menar att en åtgärdsinriktad handlingsplan
            av högre kvalitet än dagens upprättas så tidigt som möjligt. För
            den som varit arbetslös i mer än 300 dagar måste fortsatt stöd
            ges i någon form. Vi menar att ett mer individanpassat program
            än dagens aktivitetsgaranti kan vara en lämplig form. Vi förordar
            också en förändring av arbetsmarknadspolitiken. Tydligare mål
            för politiken måste läggas fast. Arbetsmarknadsverket måste få
            en mer
          </p>
          <pb facs="riksdagen-motions-pdf/data/200405/mot_200405_A_0340/mot_200405_A_0340-002.pdf"/>
          <p>
            2004/05:A340
          </p>
          <p>
            självständig roll och en organisation som ger bättre förutsättningar
            för en effektiv arbetsmarknadspolitik.
          </p>
          <pb facs="riksdagen-motions-pdf/data/200405/mot_200405_A_0340/mot_200405_A_0340-003.pdf"/>
          <p>
            2 Förslag till riksdagsbeslut
          </p>
          <p>
            Riksdagen avslår regeringens förslag om ändring i lagen (2000:625)
            om arbetsmarknadspolitiska program. Riksdagen tillkännager för
            regeringen som sin mening vad i motionen anförs om att arbetslöshetsförsäkringen
            måste fungera som en omställningsförsäkring. Riksdagen anvisar
            med följande ändringar i förhållande till regeringens förslag
            anslagen under utgiftsområde 13 Arbetsmarknad enligt
          </p>
          <p>
            uppställning:
          </p>
          <p>
            Anslag Regeringens Anslags- förslag förändring A 22:2 Bidrag
            till arbetslöshetsersättning och 45 763 000 000 = —10 850 000
            000 aktivitetsstöd A 22:4 Särskilda insatser för arbetshandikappade
            6 790 384 000 +100 000 000 A 22:7 Institutet för arbetsmarknadspolitisk
            21 660 000 +3 340 000 utvärdering A 22:10 Bidrag till Stiftelsen
            Utbildning 7 750 000 —-7 750 000 Nordkalotten Summa för utgiftsområdet
            —10 754 410 000
          </p>
          <p>
            4. Riksdagen anvisar med följande ändringar i förhållande till
            regeringens förslag anslagen under utgiftsområde 14 e Arbetsliv
            enligt uppställning:
          </p>
          <p>
            Anslag Regeringens Anslags- förslag förändring A 23:2 Arbetslivsinstitutet
            360 771 000 —50 000 000 A 23:4 Arbetsdomstolen 25 282 000 —25
            282 000 A 23:7 Ombudsmannen mot diskriminering på 8 057 000 —8
            057 000 grund av sexuell läggning (HomO) A 24:1 Jämställdhetsombudsmannen
            21 907 000 -21 907 000 A 24:3 Delegationen för stöd till 4000
            000 4 000 000 jämnställdhetsintegrering A 24:4 Ombudsmannen mot
            diskriminering (nytt 0 +72 801 000 anslag) Summa för utgiftsområdet
            —36 445 000
          </p>
          <p>
            3 Bakgrund
          </p>
          <p>
            Under det senaste året har arbetsmarknaden försvagats ordentligt.
            Sedan förra hösten har den öppna arbetslösheten ökat med drygt
            1 procentenhet.
          </p>
          <p>
            2004/05:A340
          </p>
          <pb facs="riksdagen-motions-pdf/data/200405/mot_200405_A_0340/mot_200405_A_0340-004.pdf"/>
          <p>
            2004/05:A340
          </p>
          <p>
            Långtidsarbetslösheten fortsätter att vara hög. I augusti hade
            nästan var tredje arbetslös varit detta i mer än sex månader.
            Det är bekymrande att ungdomarnas arbetslöshet fortsätter att
            öka. Den senaste månadens konjunkturtecknen på en svag vändning
            av sysselsättningen betyder inte att vi kan slå oss till ro. Sysselsättningen
            ligger i dag på nivåer som vida understiger dem mot slutet av
            1980-talet. I dag är det drygt 300 000 fler personer som står
            utanför arbetskraften än för 15 år sedan. Förutom att nästan en
            kvarts miljon människor är arbetslösa, arbetar ungefär lika många
            färre timmar än de skulle vilja. Tillsammans med de personer som
            står utanför marknaden men både vill och kan jobba, utgör dessa
            ett outnyttjat arbetskraftsutbud som motsvarar runt 400 000 heltidsjobb,
            enligt beräkningar från SCB. Till detta kan läggas sjukfrånvarande
            (utanför arbetskraften) och förtidspensionerade. Då står nästan
            25 procent av befolkningen utanför arbetsmarknaden. Vår politik
            syftar till att motivera dem som står utanför arbetsmarknaden
            att söka sig tillbaka genom att öka det ekonomiska utbytet från
            att arbeta. Det är nödvändigt att arbetslöshetsersättningen och
            regelverket däromkring utformas för att stimulera den arbetslösa
            att tidigt i arbetslöshetsperioden söka nya arbeten. Hon måste
            omedelbart få omfattande stöd från arbetsförmedlingen och, när
            så behövs, individuellt anpassade åtgärder för att möta de nya
            kompetenskrav som ställs. Arbetsmarknadspolitiken i stort skall
            inriktas på att hålla arbetslösheten på en låg nivå utan att inflationen
            tar fart. Genom att formulera ett fåtal övergripande mål för Arbetsmarknadsverkets
            verksamhet, ges större spelrum än i dag för AMS att själv bedöma
            hur resurserna ska fördelas mellan förmedlingsverksamhet, åtgärder
            och anställningssubventioner. I motionen 2004/05:A342 samt i ett
            antal kommittémotioner redovisar vi i sin helhet en politik för
            fler jobb.
          </p>
          <p>
            4 Utgiftsområde 13 — Arbetsmarknad 4.1 En omställningsförsäkring
            som ger trygghet
          </p>
          <p>
            Arbetslöshetsförsäkringen skall vara en omställningsförsäkring.
            Vi föreslår en ”ersättningstrappa” i arbetslöshetsförsäkringen,
            där kompensationen utgör 75 procent av inkomsten under de första
            100 dagarna i arbetslöshetsperioden. Därefter sänks ersättningen
            till 65 procent under de resterande 200 dagarna.' Därmed skapas
            incitament för att de arbetssökande i ett tidigt skede ska söka
            mer intensivt efter jobb. Sammanlagt utgår ersättning i 300 dagar,
            som i dagens system. Vi föreslår att ersättningen beräknas på
            den genomsnittliga inkomsten de senaste 24 månaderna, vilket vi
            också föreslår i sjuk- och
          </p>
          <p>
            ! Budgetmässiga konsekvenser enligt PM från riksdagens utredningstjänst
            (dnr 2004:1424, dnr 2004:1595).
          </p>
          <pb facs="riksdagen-motions-pdf/data/200405/mot_200405_A_0340/mot_200405_A_0340-005.pdf"/>
          <p>
            föräldraförsäkringarna. Maxersättningen blir därmed 671 kronor
            de första 100 dagarna och 582 kronor de resterande 200 dagarna.
            Vi anser vidare att den bortre parentesen ska tillåtas verka.
            Studier visar att passivt kontantstöd inte har några positiva
            effekter på sökintensiteten. Därför bör möjligheten till 300 dagars
            förlängning i försäkringen kraftigt begränsas. Vi menar emellertid
            att det är orimligt att räkna med att de som inte fått något arbete
            efter 300 dagar ska lämnas helt utanför systemet utan fortsatt
            stöd. En möjlighet som kan övervägas är att arbetssökande som
            varit arbetslösa i mer än 300 dagar placeras i något slags paraplyverksamhet
            med ett mer individanpassat program av åtgärder än det som aktivitetsgarantin
            erbjuder i dag. En annan möjlighet är att kommunerna kunde ges
            ett utökat ansvar för att tillhandahålla meningsfull verksamhet
            för dessa arbetssökande. Vi avvisar regeringens förslag om ytterligare
            20000 platser i arbetsmarknadspolitiska åtgärder 2005 eftersom
            vi anser att det är olämpligt att expandera volymen av åtgärder
            i ett läge där Finansdepartementet och andra bedömare räknar med
            att de lediga resurserna på arbetsmarknaden minskar. Vi motsätter
            oss vidare att arbetsmarknadspolitiska åtgärder kan ökas utan
            att detta belastar utgiftssidan fullt ut. I budgetpropositionen
            anges att 500 miljoner kronor av kostnaden för de nya åtgärderna
            utgörs av en skattekreditering hos kommunerna. Vi accepterar inte
            att regeringen finansierar åtgärder med minskade intäkter, istället
            för ökade utgifter, för att kunna hålla utgiftstaken.” Vi har
            sedan = tidigare = kritiserat regeringens försök med friårsverksamheten.
            I enlighet med 121-punktsprogrammet inför nu regeringen friår
            i hela landet från den 1 januari 2005. Vi anser inte att det är
            motiverat att införa möjligheten till friår när behovet att öka
            arbetsutbudet är så stort. Vi anvisar under anslag 22:2 Bidrag
            till arbetslöshetsersättning och aktivitetsstöd för år 2005 34,9
            miljarder kronor 2005, 31,6 miljarder 2006 och 29,4 miljarder
            2007.
          </p>
          <p>
            4.2 — Aktiva förmedlingar når bättre resultat
          </p>
          <p>
            Det är viktigt att den arbetslöse omedelbart får stöd i sitt
            sökande efter arbete. All erfarenhet tyder på att anställningsbarheten
            sjunker snabbt. Utvärderingar visar att arbetsförmedlingar som
            engagerar sig i de arbetssökande, har aktiv kontakt med potentiella
            arbetsgivare och snabbt upprättar individuella handlingsplaner
            lyckas bättre med att hitta arbeten som passar de arbetssökande.
            I dagens system finns krav på att en formell handlingsplan upprättas
            inom 100 dagar. Vi menar att detta krav kan bli tydligare och
            att en åtgärdsinriktad handlingsplan bör upprättas så tidigt som
            möjligt under arbetslöshetsperioden, allra senast inom exempelvis
            30-40 ersättningsdagar. Trots att kvaliteten på dessa handlingsplaner
            är skiftande och nyttan av dessa i vissa fall kan
          </p>
          <p>
            ? Se PM från riksdagens utredningstjänst (dnr 2004:1875).
          </p>
          <p>
            2004/05:A340
          </p>
          <pb facs="riksdagen-motions-pdf/data/200405/mot_200405_A_0340/mot_200405_A_0340-006.pdf"/>
          <p>
            2004/05:A340
          </p>
          <p>
            ifrågasättas, anser vi dessa viktiga och ger arbetsförmedlaren
            och arbetssökanden anledning att träffas personligen vid ett flertal
            tillfällen i sökprocessen. Med en mer åtgärdsinriktad handlingsplan
            kan kvaliteten höjas. Kravet har inga budgetmässiga konsekvenser.
          </p>
          <p>
            4.3 En ny struktur för arbetsmarknadspolitiken
          </p>
          <p>
            Arbetsmarknadspolitiken bedrivs i dag inom ramen för en komplicerad
            organisatorisk struktur. Arbetsmarknadsverket (AMV) svarar för
            huvuddelen av den = arbetsmarknadspolitiska verksamheten och =
            består av Arbetsmarknadsstyrelsen (AMS) och en länsarbetsnämnd
            i varje län. I länsarbetsnämnderna ingår bl.a. de offentliga arbetsförmedlingarna.
            Såväl AMS som länsarbetsnämndernas arbete leds av styrelser som
            består av politiker och representanter för arbetsmarknadens parter.
            Ett problem med dagens system är att riksdag och regering inte
            definierat tydliga mål för arbetsmarknadspolitiken. I moderaternas
            motion ”Arbete för fler” 2004/05:A342 redovisas alla mål och den
            målkonflikt som dessa skapar. Utan tydliga mål är det inte möjligt
            att avgöra vilka och hur stora arbetsmarknadspolitiska insatser
            som behöver sättas in. Det är inte heller möjligt att utvärdera
            utfallet av åtgärdernas effekter. Vi föreslår tre mål med en tydlig
            prioritetsordning för AMV:s verksamhet. Därmed skall de övriga
            målen slopas. Det är naturligt att AMV omvandlas till en enhetsmyndighet
            och att länsarbetsnämnderna avskaffas. Det är inte särskilt sannolikt
            att länsindelningen korresponderar med de regionala arbetsmarknaderna.
            Det är också rimligt att ledningen för ett målstyrt verk har möjligheter
            att fatta beslut om hur verksamheten på de olika regionala arbetsmarknaderna
            skall utformas. En enhetsmyndighet kan mycket väl driva verksamheten
            med ett decentraliserat arbetssätt. Det är viktigt att det förs
            en dialog mellan verket och de lokala arbetsmarknaderna.
          </p>
          <p>
            4.4 Särskilda insatser för arbetshandikappade
          </p>
          <p>
            Vi föreslår i ett första steg att ytterligare 100 miljoner kronor
            år 2005, 2006 och 2007 tillförs anslaget 22:4 Särskilda insatser
            för arbetshandikappade för att kunna genomföra fler sysselsättningsåtgärder.
            En del av dessa medel kommer emellertid att användas under utgiftsområde
            17 Kultur, medier, trossamfund och fritid.
          </p>
          <p>
            4.5 — Ge ett vidgat uppdrag till IFAU
          </p>
          <p>
            Ett utökat uppdrag ges till Institutet för arbetsmarknadspolitisk
            utvärdering (IFAU). De skall årligen utvärdera de resultat som
            sker genom de vidtagna arbetsmarknadspolitiska åtgärderna. Dessa
            utvärderingar skall vara offentliga
          </p>
          <pb facs="riksdagen-motions-pdf/data/200405/mot_200405_A_0340/mot_200405_A_0340-007.pdf"/>
          <p>
            2004/05:A340
          </p>
          <p>
            och årligen återkommande. Det behövs ett bättre beslutsunderlag
            för regering och riksdag. Vi anslår 25 miljoner kronor år 2005,
            2006 och 2007 till anslaget 22:7 Institutet för arbetsmarknadspolitisk
            utvärdering.
          </p>
          <p>
            4.6 Bidrag till Stiftelsen Utbildning Nordkalotten
          </p>
          <p>
            Stiftelsens statliga finansiering föreslås avvecklas och anslaget
            utgår.
          </p>
          <p>
            5 Utgiftsområde 14 — Arbetsliv 5.1 Arbetsdomstolen
          </p>
          <p>
            Moderaterna är principiella motståndare till specialdomstolar
            och partssammansatta domstolar. En följd av detta är att vi förordar
            att Arbetsdomstolen läggs ned och att dess uppgifter överförs
            till det allmänna domstolsväsendet. Detta får ekonomiska följder
            under anslaget 23:4 Arbetsdomstolen.
          </p>
          <p>
            5.2 Ombudsmannen mot diskriminering
          </p>
          <p>
            Vi föreslår att de fyra ombudsmännen - som har i uppdrag att
            utöva tillsyn över diskriminering i arbetslivet — slås ihop till
            en gemensam myndighet. Under utgiftsområdet 14 slopas därmed anslagen
            23:7 Ombudsmannen mot diskriminering på grund av sexuell läggning
            samt 24:1 Jämställdhetsombudsmannen. Under utgiftsområde 8 slopas
            Ombudsmannen mot etnisk diskriminering och under utgiftsområde
            9 Handikappombudsmannen. Förslaget får också till följd att Jämställdhetsnämnden
            och Nämnden mot diskriminering sammanläggs. Under utgiftsområde
            14 föreslås ett nytt anslag kallat 24:4 för den nyinrättade myndigheten
            kallad Ombudsmannen mot diskriminering. Anslaget tillförs medel
            omfattande drygt 72 miljoner kronor för år 2005.
          </p>
          <p>
            Stockholm den 5 oktober 2004
          </p>
          <p>
            Anders G Högmark (m) Patrik Norinder (m) Henrik Westman (m) Magdalena
            Andersson (m) Tobias Billström (m) Anna Lindgren (m)
          </p>
        </div>
      </div>
    </body>
  </text>
</TEI>
