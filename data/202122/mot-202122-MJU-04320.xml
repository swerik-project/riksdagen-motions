<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-04320">
  <teiHeader>
    <fileDesc>
      <titleStmt>
        <title>med anledning av prop. 2021/22:49 Märkning och registrering av katter</title>
        <author corresp="i-AFto3gTmjTfTgomtq31hLZ">av Jessica Rosencrantz m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4320 av Jessica Rosencrantz m.fl. (M)</title>
          <idno type="rdwebb">H9024320</idno>
          <rs type="number">4320</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9024320/text</ref>
          <ref type="dokument_url_html">http://data.riksdagen.se/dokument/H9024320</ref>
          <ref type="dokumentstatus_url_xml">http://data.riksdagen.se/dokumentstatus/H9024320</ref>
          <ref type="docx">http://data.riksdagen.se/fil/1DF47E3F-98DD-452C-96C8-96604A05F698</ref>
          <ref type="pdf">http://data.riksdagen.se/fil/57F19937-0C51-4D9C-9A86-CA6406A336D8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AFto3gTmjTfTgomtq31hLZ</idno>
            <name>Jessica Rosencrantz</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MCSphMDdsQy7TxZ76uFgNM" type="basedOn"/>
        <correspContext corresp="i-MCSphMDdsQy7TxZ76uFgNM">
          <ref>Proposition 2021/22:49</ref>
        </correspContext>
        <correspAction xml:id="i-5bnxhVV4XwKZFD5wUgpQ5p" type="signed"/>
        <correspContext corresp="i-5bnxhVV4XwKZFD5wUgpQ5p">
          <note type="signatory" corresp="i-AFto3gTmjTfTgomtq31hLZ"/>
          <note type="signatory" corresp="i-MDmz3BZyW3T2P9Tp6bvsBM"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-VBJiJiNfQraGjFqE3FDbx" type="submitted">
          <date when="2021-11-19"/>
          <time when="17:10:47"/>
        </correspAction>
        <correspAction xml:id="i-HyyybH7U2EGpj6Kwhhfg9w" type="reviewed">
          <date when="2021-11-22"/>
          <time when="15:13:00"/>
        </correspAction>
        <correspAction xml:id="i-45BVNwXrhbRAYYEgVYV7XW" type="dismissed">
          <date when="2021-11-23"/>
        </correspAction>
        <correspAction xml:id="i-FXctPt2LgdugMb7xBcJovf" type="referred">
          <date when="2021-11-24"/>
        </correspAction>
        <correspAction xml:id="i-8yPEnUDsnPyPMzzVBCSCCA" type="assigned">
          <date when="2022-10-12"/>
          <time when="11:11:40"/>
        </correspAction>
        <correspContext corresp="i-8yPEnUDsnPyPMzzVBCSCCA">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-P5Wn7wVD6aTk9FuFbG6otd" type="behandlas_i"/>
        <correspContext corresp="i-P5Wn7wVD6aTk9FuFbG6otd">
          <ref type="uppgift">2021/22:MJU13</ref>
          <ref type="ref_dok_id">H901MJU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU13</ref>
          <ref type="ref_dok_titel">Märkning och registrering av katter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2EwVhdAHm1VZ6VbnB5xeLa" type="motHeader">
        <div xml:id="i-HJAFG662ZbKyehZq6EXfeV" type="motTitle">
          Motion till riksdagen 2021/22:4320 av Jessica Rosencrantz m.fl.
          (M) med anledning av prop. 2021/22:49 Märkning och registrering
          av katter
        </div>
      </div>
      <div xml:id="i-Hi6Zswh6KdXM4uFTJQoMR4" type="motBody">
        <div xml:id="i-4S6sjWi2mR5o2Kby4fKG4i" type="motProposal" subtype="förslag">
          <head xml:id="i-KwS92EHWjwgBBgUkJ8snPo">
            Förslag till riksdagsbeslut
          </head>
          <list xml:id="i-NixhGpx9TFxRidJukx6kXF" style="ol">
            <item xml:id="i-GDv74p5Uub4UP99zQP8Lfw">
              Riksdagen avslår propositionen.
            </item>
            <item xml:id="i-PjQBcCkkcK1gxkSNf7sQyM">
              Riksdagen ställer sig bakom det som anförs i motionen om att
              regeringen ska utvärdera effekterna av den nya djurskyddslagen,
              den nya djurskyddsförordningen (2019:66) och de nya djurskyddsföreskrifterna
              och därefter återkomma med eventuella kompletterande åtgärder
              som regeringen bedömer nödvändiga och tillkännager detta för regeringen.
            </item>
            <item xml:id="i-EbXz7bqrRarDeArd9L278r">
              Riksdagen ställer sig bakom det som anförs i motionen om att
              regeringen bör återkomma med förslag på hur problemen med nuvarande
              hundregister ska åtgärdas innan en eventuell utvidgning av registret
              övervägs och tillkännager detta för regeringen.
            </item>
          </list>
        </div>
        <div xml:id="i-LCywUFHn95uub7BwYECKkv" type="motContent">
          <head xml:id="i-JBgiTrzeUFatTLKbM6JCcm" type="h1">
            Motivering
          </head>
          <p xml:id="i-4c7Vq4bmr2RSqhd1LjJ4Ax">
            Propositionens huvudsakliga förslag är att krav på märkning och
            registrering av katter bör införas i lagen om tillsyn över hundar
            och katter. Enligt förslaget ska Jordbruks­verket vara ansvarigt
            för registret och därtill ska länsstyrelserna ha möjlighet att
            utfärda förelägganden med viten som behövs för att förmå hund-
            eller kattägare att följa lagen.
          </p>
          <p xml:id="i-141H3vcRRQz21Q7SS5QDT9">
            Moderaterna ser denna fråga som viktig då hemlösa katter löper
            större risk att utsättas för lidande till följd av brist på föda,
            trafikskador, väder och vind, rovdjur samt hälsoproblem. Hemlösa
            katter är framför allt ett djurskyddsproblem men kan i viss mån
            också vara ett problem för omgivningen, i synnerhet på landsbygden.
            Problem uppstår bl.a. på grund av att katter överges eller springer
            bort samt förökar sig okontrollerat.
          </p>
          <p xml:id="i-NfXDZiumNWotp7c2V3f7DC">
            Dock finns flera problem med förslagen i regeringens proposition
            och kritiken från tidigare remissinstanser är tydlig.
          </p>
          <head xml:id="i-GUU33yBUUoZGQhmeeXuVA8" type="h2">
            Kritik från myndigheter och organisationer
          </head>
          <p xml:id="i-NbQtEgXsXbjuSWfZeWjj4q">
            Det har från tidigare remissvar framkommit tveksamheter kring
            lagens praktiska utfall. Jordbruksverket menar bl.a. att märkning
            och registrering kan ha viss positiv effekt men att grundproblematiken
            med hemlösa katter förblir olöst. Syftet och ambitionen med lagen
            bör vara att åtgärda detta problem, varför en sådan kritik från
            ansvarig myndighet bör tillmätas stort värde.
          </p>
          <p xml:id="i-UAhL4oNNXgVetMngD7q6dQ">
            Jordbruksverket pekade därtill i sitt remissvar till utredningen
            på de redan i dag påtagliga problemen med hundregistret. Moderaterna
            menar att i ett redan bitvis dåligt fungerande register införliva
            katter inte förbättrar tillvaron för djuren, utan snarare kan
            få motsatt effekt. Vi delar regeringens ambitioner att förbättra
            tillvaron för katterna men ser samtidigt problem med att Jordbruksverkets
            kritik negligeras och att förslag för hur existerande problematik
            ska åtgärdas ej presenteras.
          </p>
          <p xml:id="i-F3FrqT54NjZkGzAaQVcBAL">
            Bland annat består problemen av att hundar används vid tvister,
            där en person felaktigt kan anmäla sig som ägare. Detta utnyttjas
            i dag vid exempelvis skilsmässor, något som leder till kostnader
            för ansvariga myndigheter.
          </p>
          <p xml:id="i-7XrpHsd1fxS1XcKVAcM6pp">
            Jordbruksverket menar att för att undvika detta problem behöver
            ett mer utvecklat ägarregister skapas. Att enbart addera katter
            till nuvarande register kommer inte avhjälpa nuvarande problem
            utan i stället förvärra dem.
          </p>
          <p xml:id="i-KETY4dvh2t9reDP4j8Ezwf">
            Regeringen bör därför se över hur dessa problem kan åtgärdas
            innan eventuellt även katter införlivas i registret.
          </p>
          <p xml:id="i-CUnmxd1i2oaYvZZmJe6Qg5">
            Vi anser också att man nogsamt ska följa arbetet i vårt grannland
            Finland som inför ett nytt hund- och kattregister 2022. I Finland
            ska man i första hand, när man skapar registret, undersöka möjligheten
            att anlita privata aktörer som svarar för informations­systemet
            och databasen. På detta sätt är det möjligt att hålla nere kostnaderna
            för registret.
          </p>
          <p xml:id="i-Pb5gnUV2sgUXTiqbrj3NBc">
            Från andra organisationer har det också framförts kritik kopplat
            till ägandet av katterna. I nuvarande lagstiftning om märkning
            och registrering av hundar anges att det är ägaren som är ansvarig,
            även om ägaren är ett barn. Detta medför ett betalningsansvar
            för barnet vid exempelvis utebliven betalning av registreringsavgift.
            När en betalning uteblir skickar Jordbruksverket en påminnelse
            inklusive påförda avgifter till vårdnads­havaren, dock utställt
            i barnets namn.
          </p>
          <p xml:id="i-H8cvYcfTxwfwxzy2tBkK2c">
            Om betalning förblir utebliven går ärendet vidare till Visma,
            men utan ett betal­ningsföreläggande så länge gäldenären är underårig.
            När sedan ägaren blir myndig går föreläggandet ut med avgifter
            och ränta inkluderat.
          </p>
          <p xml:id="i-CnT6X1paNni69WtfDm9sD8">
            Även fast fallen är få uppstår de. Och att personer nyss fyllda
            18 år mottar ett inkassokrav på sin födelsedag är inget staten
            ska bidra till. Om katter införlivas i detta register finns risken
            att problemet expanderar.
          </p>
          <p xml:id="i-CY7TpE59CnueacXKXddNrh">
            Därtill framkommer inte en tydlig och komplett kostnadsbild i
            utredningen. Den kostnadsminskning som framförs anser Jordbruksverket
            ej vara så stor som utredaren menar. Länsstyrelserna instämmer
            i Jordbruksverkets kritik och tillägger att påståendet om en kostnadsminskning
            för länsstyrelserna och polisen inte är korrekta. En konkret anledning
            till varför en kostnadsminskning skulle uppstå för myndigheterna
            framkom­mer inte i utredningen. Moderaterna anser att en proposition
            med kostnadsdrivande förslag behöver vila på en korrekt ekonomisk
            analys, vilket denna ej gör.
          </p>
          <p xml:id="i-Hj3RsPRYaeHuQCC1GfCkmX">
            Myndigheterna som nämns ovan lägger stora resurser på att hantera
            ärenden med hemlösa katter. Därtill gör djurskyddsorganisationerna
            ett omfattande arbete med att ta hand om katter och finna nya
            ägare till dessa. Organisationerna saknar dock resurser att ta
            hand om alla utsatta katter.
          </p>
          <p xml:id="i-T5GLSR9exao5ue25UW4qdb">
            Moderaterna delar ambitionerna om en förbättrad situation för
            utsatta katter i Sverige. Vi tar dock kritik från ansvariga myndigheter
            på stort allvar, och att detta negligeras i propositionen anser
            vi vara problematiskt.
          </p>
          <head xml:id="i-TCkicsgLQ8qmzwiooZSWqj" type="h2">
            Avvakta effekterna av redan införd lagstiftning
          </head>
          <p xml:id="i-E34Rrri3Rp4UEYPGCufFTS">
            Den nya djurskyddslagen, den nya djurskyddsförordningen och de
            nya djurskydds­föreskrifterna är alla viktiga för djurs välbefinnande,
            däribland för katter.
          </p>
          <p xml:id="i-FkGV7NxKa6EdijvuNdEQAq">
            Den nya djurskyddslagen säger att katter ska behandlas väl och
            skyddas mot onödigt lidande och sjukdom. Misstänker man att en
            katt behandlas illa eller vansköts kan man kontakta länsstyrelsen
            som bedriver tillsyn enligt lag.
          </p>
          <p xml:id="i-CzpQZbe9tVhsSbQDavZrL">
            Utfallet av denna nya djurskyddslag, förordningen och föreskrifterna
            är ännu inte utredd. Då effekterna mycket väl kan motsvara ambitionerna
            med dessa nya rättsregler kvarstår vid införandet av ett kattregister
            enbart en mer ansträngd situation för svenska myndigheter och
            kattägare med tillhörande ökade samhällskostnader.
          </p>
          <p xml:id="i-W4Wg2MTthXiNEmgKMf2vWF">
            Därför anser Moderaterna att regeringen bör avvakta effekterna
            av den nya djur­skyddslagen, den nya djurskyddsförordningen och
            de nya djurskyddsföreskrifterna innan den återkommer med en proposition
            på ämnet.
          </p>
          <p xml:id="i-Ky8fVdf463nYCyRFR8rFgC">
            Avslutningsvis ser Moderaterna behovet av att kunna urskilja
            ägda katter från övergivna och förvildade katter och därigenom
            bidra till att öka skyddet för de senare. Vi ser också behovet
            av att minska arbetsinsatserna för länsstyrelserna och framför
            allt polisen som tydligt sagt i sin verksamhetsplan att de vill
            renodla sin verksamhet och lägga resurserna på att motverka och
            utreda brott. Vi ser problem med att tillföra delar i ett system
            som redan är bristfälligt. Goda förutsättningar för ett hund-
            och kattregister måste finnas på plats innan det införs. Så är
            inte fallet i dag.
          </p>
        </div>
        <div xml:id="i-VqWWvmBnjKZVVKQgaTCLs3" type="signatureBlock">
          <list xml:id="i-TRWCfxKqmhP2oKG8SuBMH1">
            <item xml:id="i-5pHea4nyUnXM8e9vpPxZM9" type="signature">
              Jessica Rosencrantz (M)
            </item>
            <item xml:id="i-ExMjzXrZGwzwkLLemMmgtp" type="signature">
              John Widegren (M)
            </item>
            <item xml:id="i-2HNdv5u7Jgo3TJaA4nBAeu" type="signature">
              Betty Malmberg (M)
            </item>
            <item xml:id="i-6DjUDwUNSMuNEAD9fMZX5H" type="signature">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
