<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-04080">
  <teiHeader>
    <fileDesc>
      <titleStmt>
        <title>med anledning av prop. 2017/18:164 En kommunal kulturskola för framtiden - en strategi för de statliga insatserna</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4080 av Aron Emilsson m.fl. (SD)</title>
          <idno type="rdwebb">H5024080</idno>
          <rs type="number">4080</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H5024080/text</ref>
          <ref type="dokument_url_html">http://data.riksdagen.se/dokument/H5024080</ref>
          <ref type="dokumentstatus_url_xml">http://data.riksdagen.se/dokumentstatus/H5024080</ref>
          <ref type="docx">http://data.riksdagen.se/fil/983451A6-8E34-40B4-83C7-4B819ADC5049</ref>
          <ref type="pdf">http://data.riksdagen.se/fil/1164C663-7B85-4BED-8812-18408B4190B8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VxsbUrESEWZoSuxq4jRwxG</idno>
            <name>Sara-Lena Bjälkö</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-M9nbwb6q2ze9XcAVFcC4Ym" type="basedOn"/>
        <correspContext corresp="i-M9nbwb6q2ze9XcAVFcC4Ym">
          <ref>Proposition 2017/18:164</ref>
        </correspContext>
        <correspAction xml:id="i-7SCWUQFaZKciqn2KTAB4rZ" type="signed"/>
        <correspContext corresp="i-7SCWUQFaZKciqn2KTAB4rZ">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-BfmJ8hLMzGF9XMcc4M8Bfa"/>
          <note type="signatory" corresp="i-VxsbUrESEWZoSuxq4jRwxG"/>
        </correspContext>
        <correspAction xml:id="i-AKp7A1hzUceo6gNNDT5j5f" type="submitted">
          <date when="2018-04-06"/>
          <time when="15:33:04"/>
        </correspAction>
        <correspAction xml:id="i-Lap5kbcPk3zaT8NXzpVmEP" type="dismissed">
          <date when="2018-04-12"/>
        </correspAction>
        <correspAction xml:id="i-LmqRNbj3opUhL7B7yn4Krv" type="reviewed">
          <date when="2018-04-12"/>
          <time when="16:06:49"/>
        </correspAction>
        <correspAction xml:id="i-TnVx973EptPMU137u4TqCP" type="referred">
          <date when="2018-04-13"/>
        </correspAction>
        <correspAction xml:id="i-TSFchHhxNNbzW36L33mXwS" type="assigned">
          <date when="2018-05-23"/>
          <time when="17:22:23"/>
        </correspAction>
        <correspContext corresp="i-TSFchHhxNNbzW36L33mXwS">
          <ref type="assignedTo">Kulturutskottet</ref>
        </correspContext>
        <correspAction xml:id="i-LPnWL7VopwWeLrCAy4X8Qp" type="behandlas_i"/>
        <correspContext corresp="i-LPnWL7VopwWeLrCAy4X8Qp">
          <ref type="uppgift">2017/18:KrU9</ref>
          <ref type="ref_dok_id">H501KrU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU9</ref>
          <ref type="ref_dok_titel">En kommunal kulturskola för framtiden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YEFtDz2RWEdrkUTHb8HvMk" type="motHeader">
        <div xml:id="i-8z87osbS7nrQZd9yirdQnH" type="motTitle">
          Motion till riksdagen 2017/18:4080 av Aron Emilsson m.fl. (SD)
          med anledning av prop. 2017/18:164 En kommunal kulturskola för
          framtiden – en strategi för de statliga insatserna
        </div>
      </div>
      <div xml:id="i-HnzLiGZy8QnaeSEbdwQiRo" type="motBody">
        <div xml:id="i-KJ5sskCbkR4byeoUXAFLCq" type="motProposal" subtype="förslag">
          <head xml:id="i-PxnCE1odQs8hKZcDrGHkra">
            Förslag till riksdagsbeslut
          </head>
          <list xml:id="i-2BS31uoaedSDvHu3sQe7L6" style="ol">
            <item xml:id="i-RqDchNkvYiRWeAGjBdsSff">
              Riksdagen avslår regeringens förslag till nationella mål för
              statliga insatser.
            </item>
            <item xml:id="i-Aenq9UrdxbuFsZQrkQjant">
              Riksdagen ställer sig bakom det som anförs i motionen om nationellt
              center och samordning och tillkännager detta för regeringen.
            </item>
            <item xml:id="i-Tr3qeTLUf1NJpStkvYguGP">
              Riksdagen ställer sig bakom det som anförs i motionen om att
              utreda statens framtida stöd till den kommunala musik- och kulturskolan
              och tillkännager detta för regeringen.
            </item>
            <item xml:id="i-XWukisjU5dcdJBug3hk8K7">
              Riksdagen ställer sig bakom det som anförs i motionen om den
              kommunala musik- och kulturskolans respektive skolans ansvar för
              och ansvarsförhållande till kulturell bildning och förkovran och
              tillkännager detta för regeringen.
            </item>
          </list>
        </div>
        <div xml:id="i-UiEh19JZSQNqbME3iZxcVo" type="motContent">
          <head xml:id="i-NX8XKyBzvkc21rES5rmYPF" type="h1">
            Inledning och bakgrund
          </head>
          <p xml:id="i-9hY2FWG9XgchBxrrahp4Cb">
            Musik- och kulturskolan – nationell eller lokal angelägenhet?
            Regeringen konstaterar att kommunala musik- och kulturskolan är
            av nationellt intresse, trots att det är en kommunal angelägenhet.
            Det är en grundinställning som Sverigedemokraterna delar. Musik-
            och kulturskolan är dels så utbredd och folkligt förankrad, dels
            så betydelsefull för så många barn och unga att den är av nationellt
            intresse och att det finns en god intention i att sträva efter
            en högre nationell likvärdighet. Samtidigt måste det ske med stor
            respekt och ödmjukhet för lokala traditioner och utföranden. Musik-
            och kulturskolans utbud och undervisning har också spelat roll
            för framväxandet av det svenska musikundret och kompetensförsörjningen
            och generationsskiften för det svenska orkesterlivet.
          </p>
          <p xml:id="i-m3NwrSNXF2fgN7KjPPqL7">
            De senaste åren och inte minst sedan Kulturskoleutredningen presenterades
            kan vi konstatera att musik- och kulturskolan är stadd i omvandling
            och verksamhetsskifte på många håll i landet. Utredningen har
            också haft en olyckligt normerande och styrande roll i många kommuner
            och bland pedagoger, trots att det varit just en utredning och
            inga av riksdagen fastställda villkor eller krav. Enskild undervisning
            får stryka på foten för undervisning i större grupper där kunskapsnivån
            ibland kan vara mycket ojämn, när det inte handlar om medvetet
            sammansatta orkestrar där eleverna befinner sig på samma nivå.
            En minskande andel enskild undervisning är också en fara för försörjningen
            av musiker till såväl amatörorkestrar som professionella orkestrar
            i landet. Enskild och långsiktig undervisning är i någon mån en
            förutsättning för återväxt i grupp längre fram, dvs. orkester.
          </p>
          <p xml:id="i-SgSz7aaZZ9fMdRhAGcQpB7">
            Sverigedemokraterna menar att trenden av mer och mer gruppundervisning
            på bekostnad av mindre och mindre enskild undervisning måste brytas.
          </p>
          <p xml:id="i-64RhMsDz2XSj89aExqbYDG">
            En annan trend vi kan se är att möjligheten att få undervisning
            på skoltid, vilket oftast gäller håltimmar och raster etc., begränsas
            och diskuteras runt om i landet. Undervisning av deras lärare
            i musik- och kulturskolan någon gång under skoldagen kan vara
            avgörande för om elever boende på lands- och glesbygd över huvud
            taget har möjlighet att gå i musik- och kulturskolan. Infrastrukturen
            och samverkan finns dessutom ofta mellan skolan och musik- och
            kulturskolan, i uppemot 95 procent av landets kommuner, så ett
            nedmonterande av denna lösning när det uppenbarligen fungerar
            är oroväckande.
          </p>
          <p xml:id="i-85hHQwDA1naaUMJxsNs8bn">
            En tredje trend vi kan skönja är att alltmer kultur- och musikskolepersonal
            får delvis nya och i förhållande till de musikhögskoleutbildningar
            man studerat, mer fritidsorienterade än undervisningsorienterade
            uppgifter då nya inslag och integrationsinsatser ska utföras där
            fokus kretsar kring sysselsättning och inte kunskapsförmedling.
            Det är viktigt att slå fast att lärarnas kompetens och yrkestradition
            måste respekteras även i en verksamhet i förändring.
          </p>
          <head xml:id="i-QwUXmToUmstyr7CE374Vgb" type="h2">
            Nationellt mål för statliga insatser
          </head>
          <p xml:id="i-FCHZnwu3zpUBptTFFiWaoH">
            Sverigedemokraterna anser att det kan finnas ett visst värde
            i någon form av nationella riktlinjer och mål för att uppnå en
            högre likvärdighet och kvalitet också där verksamhet saknas, eller
            har utvecklingspotential. Samtidigt kan vi konstatera att regeringens
            förslag till nationellt mål för musik- och kulturskolan ska ta
            sitt avstamp i de nationella kulturpolitiska målen, och då Sverigedemokraterna
            motionerat om nya nationella kulturpolitiska mål, där vi avslår
            de gamla, kan vi således inte ställa oss bakom regeringens förslag
            till nationellt mål för statliga insatser till stöd för den kommunala
            musik- och kulturskolan. Det är i målformuleringarna också tydligt
            att regeringen vill styra mot mer av gruppundervisning. Vi noterar
            också att flera remissinstanser lämnar förslag till alternativa
            målformuleringar. Vidare anser vi att t.ex. perspektiv om funktionsnedsattas
            tillgänglighet inte är tillräckliga. För övrigt anser vi att skälen
            för att gå ifrån benämningen kultur- och musikskola till enbart
            kulturskola inte är tillräckliga då instrument- och sångundervisning
            ännu har och länge har haft en särskild ställning och tradition
            inom musik- och kulturskolan som mycket väl kan understrykas.
          </p>
          <head xml:id="i-EYGCQo6y4uTyeSzgEgTpTR" type="h2">
            Nationellt center, samordning och statligt stöd
          </head>
          <p xml:id="i-QhbKbuYue3ux5Nr7fDHjXh">
            Statens kulturråd har fått regeringens uppdrag att inrätta ett
            nationellt kulturskolecentrum med syfte att samordna och stödja
            kultur- och musikskolor i utveckling, statistik och forskning,
            men också att fördela de statliga bidragen. Stöd för samverkan
            och informationsutbyte har goda intentioner och värden, men uppdragen
            är tveklöst av sådan karaktär att de torde kunna åläggas branschen
            snarare än en statlig myndighet, i synnerhet då kultur- och musikskolorna
            inte är en statlig angelägenhet. Sverigedemokraterna föreslår
            därför att branschorganisationen Kulturskolerådet, som dessutom
            har en struktur för samverkan och nätverk, ges detta uppdrag med
            undantag för bidragsfördelningen. Vi anser vidare att en utredning
            bör tillsättas för att se över vilka statliga bidrag som långsiktigt
            behövs och hur den bidragsfördelningen ska se ut och administreras.
            Det finns goda skäl för statliga stöd till den kommunala musik-
            och kulturskolan där de behövs som mest och gör störst nytta.
            Det man kan konstatera av regeringens generella bidrag om 100
            miljoner kronor är att stödet är lovvärt i sig och kan få positiva
            effekter. Ska det ges förutsättningar att få det måste det enligt
            oss preciseras och riktas rätt. Det bör t.ex. i första hand inte
            gå till att sänka avgifter, så som det stundtals uttryckts. Avgifterna
            är inte ett generellt problem för tillgängligheten. Ett statligt
            bidrag bör öronmärkas och riktas mot att komma till rätta med
            eftersatta områden genom punktinsatser, jämte att möjligen etablera
            ett basutbud i de kommuner som helt saknar kultur- och musikskola.
            Vissa kultur- och musikskolor saknar helt ändamålsenliga lokaler,
            andra har mycket bristfälliga lokaler. Ytterligare andra har svårigheter
            med instrumentinköp och instrumentförråd, utveckling och arbetsmiljö.
          </p>
          <p xml:id="i-SUVfRCUMgk4yqgT6xkv6mZ">
            Det ter sig således för oss viktigare att rikta insatser mot
            behov enligt ovan än att bibehålla ett generellt stöd som av många
            betraktats som diffust.
          </p>
          <head xml:id="i-FDA3codj1rH7fE9jhD72MT" type="h2">
            Samverkan mellan den obligatoriska skolan och musik- och kulturskolan
          </head>
          <p xml:id="i-4bvsmbUnQhDKnq6YdRqQWr">
            Regeringen poängterar kulturens och kulturutövandets positiva
            effekter på sammanhållning. I och med att kommunala musik- och
            kulturskolan arbetar inom just detta område slår regeringen fast
            att kommunala musik- och kulturskolans verksamhet är viktig i
            ett alltmer fragmenterat samhälle och att det är viktigt att fler
            barn tar del av verksamheten. Sverigedemokraterna är inte övertygade
            om att detta är ett effektivt sätt att förbättra samhällets sammanhållning
            i stort, eftersom alla till skillnad från det obligatoriska skolväsendet
            inte deltar i musik- och kulturskolans verksamhet. Vidare ser
            Sverigedemokraterna vårt samhälle som en helhet, dvs. att vi ser
            hela Sverige som samhället. Då blir det svårt att öka samhällets
            sammanhållning genom institutioner som är en kommunal angelägenhet.
            Sverigedemokraterna driver förslag om att förstaliga den obligatoriska
            skolan, men vill att musik- och kulturskolans huvudmän även fortsättningsvis
            ska vara kommunerna. Det är problematiskt att regeringen förefaller
            ha som målsättning att den kommunala musik- och kulturskolan ska
            anpassas så att den attraherar större grupper. Vi tror att denna
            utgångspunkt på sikt skulle kunna urholka musik- och kulturskolorna
            som utbildningsinstitutioner. Det är av yttersta vikt att verksamheten
            fortsatt fokuserar på att på genomgående hög nivå söka bilda barn
            och unga att yttra sig genom olika kulturformer, och fortsatt
            ska ha en förståelse för och förmedla att bemästrande av kulturella
            uttrycksformer kräver hängivelse och hårt arbete. Därför tror
            Sverigedemokraterna att det kan vara mer fruktsamt att fokusera
            generella sammanhållningsinsatser, med ett fokus på gemenskap
            genom kulturyttringar snare än bemästrande, till den obligatoriska
            skolan. Dessa insatser i den obligatoriska skolan skulle kunna
            öka, kanske inom ramen för Skapande skola. Detta tillsammans med
            andra insatser som bidrar till en starkare kulturell gemenskap
            och kulturell förståelse, såsom Sverigedemokraternas förslag om
            nationell kulturkanon som skulle skapa en generell förståelse
            för viktiga svenska kulturella verk. Sverigedemokraterna vill
            gärna se över möjligheterna till mer gemensam sång inom den obligatoriska
            skolan. Samtidigt kan de barn och ungdomar som på sin fritid vill
            utveckla sina färdigheter ytterligare inom olika kulturella uttryckssätt
            göra det genom att söka sig till den kommunala musik- och kulturskolan.
            Fokus för musik- och kulturskolan bör således vara undervisning
            och utveckling, framför en strävan att söka involvera så många
            ungdomar och barn som möjligt för att öka sammanhållningen i samhället.
          </p>
        </div>
        <div xml:id="i-DiaQPCMqcwJZF5HTqaafNu" type="signatureBlock">
          <list xml:id="i-MgxCgLKj5j6UB54eqYZPfZ">
            <item xml:id="i-KYh5f5yoZNDs7dKhVw6xeD" who="i-7axeS8wLb7dXdWECyhESJs" type="signature">
              Aron Emilsson (SD)
            </item>
            <item xml:id="i-3rUoCt4nAL1Y6ZyPhJhtNQ" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
            <item xml:id="i-RKTHqG6PxmrmYWPt6rM6mc" who="i-BfmJ8hLMzGF9XMcc4M8Bfa" type="signature">
              Cassandra Sundin (SD)
            </item>
            <item xml:id="i-RmorXY6CaV64TXff53tub7" who="i-VxsbUrESEWZoSuxq4jRwxG" type="signature">
              Sara-Lena Bjälkö (SD)
            </item>
          </list>
        </div>
      </div>
    </body>
  </text>
</TEI>
