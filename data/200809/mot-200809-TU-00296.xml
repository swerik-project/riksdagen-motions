<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-TU-00296">
  <teiHeader>
    <fileDesc>
      <titleStmt>
        <title>Den gotländska färjetrafiken</title>
        <author corresp="i-MMa2PA7yJ45qkfsEkcFqYb">av Christer Engelhardt (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den gotländska färjetrafiken</title>
          <idno type="rdwebb">GW02T296</idno>
          <rs type="number">T296</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GW02T296/text</ref>
          <ref type="dokument_url_html">http://data.riksdagen.se/dokument/GW02T296</ref>
          <ref type="dokumentstatus_url_xml">http://data.riksdagen.se/dokumentstatus/GW02T296</ref>
          <ref type="doc">http://data.riksdagen.se/fil/29A41BF0-6BB3-4E90-9288-511C371CB59A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CqChLFCXBLyG1DWLv9fDTQ" type="signed"/>
        <correspContext corresp="i-CqChLFCXBLyG1DWLv9fDTQ">
          <note type="signatory" corresp="i-MMa2PA7yJ45qkfsEkcFqYb"/>
        </correspContext>
        <correspAction xml:id="i-SR12xXwtTYXGihXrSuGdYg" type="numbering">
          <date when="2008-10-06"/>
        </correspAction>
        <correspAction xml:id="i-MRdoAaWkRRtUaAQxeNNJ8t" type="submission">
          <date when="2008-10-02"/>
        </correspAction>
        <correspAction xml:id="i-J1GxQiak2nr46Ex1qaSqaA" type="transfer">
          <date when="2008-10-01"/>
        </correspAction>
        <correspAction xml:id="i-FZb76Kasc2WwsripRwJqEw" type="assigned"/>
        <correspContext corresp="i-FZb76Kasc2WwsripRwJqEw">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HCZgH7FD4d2B2wBKhWk7Kx" type="motBody">
        <div xml:id="i-Rkfo2NAPZEoULEHYf6yHW1" type="motProposal" subtype="förslag">
          <head xml:id="i-EVHdQyoPTgcquVPZ84dD39">
            Förslag till riksdagsbeslut
          </head>
          <p xml:id="i-Xjj7iVAghYhWCXvJ5utF57">
            Riksdagen tillkännager för regeringen som sin mening vad som
            anförs i motionen om färjetrafik till och från Gotland och om
            konkurrenskraftiga och låga vägpriser.
          </p>
        </div>
        <div xml:id="i-SUvDLGdikbvFUuuWuzmA1k" type="motContent">
          <head xml:id="i-Hb8rPXJXurdWmQBkjeuzYT" type="h1">
            Motivering
          </head>
          <p xml:id="i-AKejuEtcjxBfRYGHGMGBNk">
            För att åstadkomma en positiv regional utveckling på Gotland
            är en väl fungerande färjetrafik nödvändig. En god tillgänglighet
            i turtäthet, biljettpriser och kvalitet är faktorer som mer än
            något annat har betydelse för Gotlands utveckling och tillväxt.
            Skapandet av nya arbetstillfällen på Gotland förutsätter att det
            finns väl fungerande kommunikationer till och från ön.
          </p>
          <p xml:id="i-M1EfHBCnvZjCwCyvZJsXhs">
            Den gotländska färjetrafiken har under alla år varit ett stort
            samtalsämne. För Gotland och dess invånare, för turismen och det
            gotländska näringslivet är färjetrafiken en naturlig och avgörande
            del av de nödvändiga kontakterna och kommunikationerna med det
            svenska fastlandet och vår omvärld. Våra flygförbindelser är ett
            nödvändigt komplement men kan aldrig ersätta färjetrafikens kapacitet
            för resor och frakttransporter. Färjetrafiken till och från Gotland
            fyller samma funktion som väg- och järnvägstransporterna gör i
            andra delar av landet.
          </p>
          <p xml:id="i-MtsUFRCHsW6qsJbo68gUCH">
            Den färjetrafik som nu bedrivs fungerar mycket bra. Det är positivt
            att väg 73 mellan Nynäshamn och Stockholm nu är under ombyggnad,
            vilket kommer att ytterligare underlätta tillgängligheten till
            Mälardalsområdet och skapa en bättre trafiksäkerhet.
          </p>
          <p xml:id="i-BcMqHBRiPkz8vxX4vGyQKe">
            Den senaste upphandlingen av Gotlandstrafiken drog ut på tiden.
            Anbudsprocessen 20052006 resulterade inte i något anbud, och i
            den nya anbudsprocessen 20062007 med trafikstart 2009 inkom endast
            ett anbud. Först i november 2007 kunde ett nytt avtal för trafikstart
            2009 till 2015 tecknas. Denna utdragna process skapade onödig
            oro på Gotland.
          </p>
          <p xml:id="i-3bw2FXr8iDnimV4ELKxnnr">
            Upphandlingsprocessen har på uppdrag av Näringsdepartementet
            nu utvärderats och Anbudsförfarandet för Gotlandstrafiken (N2008/413/TR),
            presenterades den 3 september 2008.
          </p>
          <p xml:id="i-M8xKWh7XZG1R5N5nQsSVVU">
            I utvärderingen av den senaste upphandlingen, Anbudsförfarandet
            för Gotlandstrafiken (N2008/413/TR) skriver man i sammanfattningen:
            I en utvärdering av detta slag är det ofrånkomligt att analyserna
            berör balansen mellan servicenivå och kostnad (både ekonomiskt
            och i form av exempelvis miljöpåverkan).
          </p>
          <p xml:id="i-9XDoZ8oRzUfCyrHoiwsNST">
            I utvärderingsunderlaget nämns det att en halvtimmes längre överfartstid
            skulle kunna medföra uppemot en halverad bränsleförbrukning och
            besparingar på närmare 100 miljoner kronor. Teoretiskt vill utvärderingen
            hävda att detta skulle innebära att gotlänningar skulle kunna
            resa gratis på färjorna och innebära bibehållna priser för fastlänningar.
            I utvärderingen nämns också exempel på kostnadseffektivitet med
            färre antal turer.
          </p>
          <p xml:id="i-2tMALTPuYLijFjQ42vt6kL">
            Det är anmärkningsvärt att befolkningen och näringen på Gotland
            ska behöva dras med dessa ständiga ifrågasättanden av färjetrafiken
            inför varje upphandling. Gotland är beroende av en färjetrafik
            med en långsiktig, stabil och hållbar lösning.
          </p>
          <p xml:id="i-Tg4MVSNJ99NzfNF687CG6H">
            På Gotland har samtliga partier i kommunfullmäktige i Gotlands
            kommun (Socialdemokraterna, Kristdemokraterna, Centerpartiet,
            Folkpartiet, Moderaterna, Miljöpartiet och Vänsterpartiet), TCO-rådet,
            högskolan, Vägpris.nu, Svenskt Näringsliv, LRF, Företagarna, Gotlands
            turistförening, Gotlands hembygdsförbund, Gotlands idrottsförbund,
            LO-distriktet, Östsvenska Handelskammaren, Visby stift och länsstyrelsen
            har gått samman med krav på Gotlandstrafiken. Det handlar bland
            annat om:
          </p>
          <list xml:id="i-RSMfKCqx3uZaST8dcMwbc6" style="ul">
            <item xml:id="i-Gz3iQjZTFtfXaZcLXdP8ha">
              trafik till två hamnar,
            </item>
            <item xml:id="i-G6vQGvU3ugNovAAeL5oXng">
              bastrafik med två dubbelturer per dygn, cirka 3 timmar på den
              norra linjen och en dubbeltur per dygn, cirka 3 timmar på den
              sydliga linjen,
            </item>
            <item xml:id="i-CyaVsBz4bDba94m4J3NxJV">
              att trafiksystemet ska inrymma utvecklingsmöjligheter och flexibelt
              kunna anpassas till nya förutsättningar,
            </item>
            <item xml:id="i-9eAF8ECUUKLge7dQFi4eMR">
              konkurrenskraftiga och låga vägpriser för gotlänningar, besökare
              och godstransporter kostnaden ska inte överstiga vad det kostar
              att transportera motsvarande sträcka på landsväg,
            </item>
            <item xml:id="i-6JWiLn2fq9LjKCF7M5TPod">
              att merkostnaden för gods i färjetrafiken måste neutraliseras
              för likvärdiga konkurrensförutsättningar fraktproblematiken måste
              få en långsiktigt hållbar lösning,
            </item>
            <item xml:id="i-RunMsvW2kDeXyHcqFMxPMf">
              att fartygen ska vara säkra och komfortabla; nuvarande nivå är
              minimistandard.
            </item>
          </list>
          <p xml:id="i-6mAmFj1MfZmcCDFzS1tjGK">
            Färjetrafiken är oerhört viktig för Gotlands utveckling som kommun,
            län och region. Statens ansvar och insatser för färjetrafiken
            till och från Gotland måste ses lika mycket som en näringspolitisk
            satsning som en trafikpolitisk fråga.
          </p>
          <p xml:id="i-MVznAMf3EgRabNw9jrj69V">
            En enig riksdag ställde sig bakom skrivningen utifrån den transportpolitiska
            propositionen Moderna transporter (prop. 2005/06:160) med trafikutskottets
            betänkande 2005/06:TU5 Moderna transporter om upphandling av Gotlandstrafiken
            m.m., där det på sidan 124 står att läsa: Utskottet vill inledningsvis
            understryka att staten har ansvar för att det finns likvärdiga
            transportmöjligheter i hela landet samt att detta gäller även
            Gotland. I detta avseende får Gotland inte ges sämre villkor än
            övriga landet. Färjetrafiken mellan Gotland och fastlandet ersätter
            de vägar och broar som samhället ställer till förfogande utan
            kostnad för nyttjande i övriga landet.
          </p>
          <p xml:id="i-JAwMooFmGAQVtwMLBkzg6g">
            Mycket av det som ett samlat Gotland ställer som krav på Gotlandstrafiken
            i ovan nämnda punkter har sin grund och sitt stöd i trafikutskottets
            ovan citerade skrivning. Det saknas dock fortfarande en tydlighet
            i frågan om konkurrenskraftiga och låga vägpriser för gotlänningar,
            besökare och godstransporter, att kostnaden inte ska överstiga
            vad det kostar att transportera motsvarande sträcka på landsväg.
          </p>
          <p xml:id="i-AXfGqjsswZBvqhNb8BJQRp">
            Infrastrukturminister Åsa Torstensson har i ett svar den 24 juni
            2008, Svar på fråga 2007/08:1378 Vägpris inom Gotlandstrafiken,
            ställd av undertecknad motionär, svarat: Inledningsvis vill jag
            framhålla att jag helt och fullt delar trafikutskottets ställningstaganden
            i samband med behandlingen av propositionen Moderna transporter
            som Christer Engelhardt refererar till. Min uppfattning är således
            att staten har ansvar för att det finns likvärdiga transportmöjligheter
            i hela landet, att det gäller även Gotland och att Gotland i detta
            avseende inte får ges sämre villkor än övriga landet.
          </p>
          <p xml:id="i-kAbtSLiRxcuhoPaTpTwEh">
            I samma svar säger Infrastrukturministern vidare: Tyvärr är lägre
            priser i Gotlandstrafiken inte att vänta inom de kommande åren
            trots historiskt sett höga statliga ersättningar till Gotlandstrafiken.
          </p>
          <p xml:id="i-2JtQaZpcb8aKUSLpmutMg9">
            I och med det nya avtalets ikraftträdande 2009 spekuleras det
            om höjda färjepriser på upp till 20 % på grund av ökade oljepriser.
            Det skulle vara ett allvarligt hot mot Gotlands utveckling om
            färjepriserna tilläts att gå i motsatt riktning än den som ett
            samlat Gotland gett uttryck för.
          </p>
          <p xml:id="i-7jD8wHjdBupp8fUtSZsRxc">
            I Ansvarskommitténs avlämnade förslag Hållbar samhällsorganisation
            med utvecklingskraft tar kommittén upp frågan om en eventuell
            regionalisering av transportinfrastrukturen, där huvudmännen (regionkommunerna)
            skulle kunna få ansvaret för trafiken. I en fotnot till detta
            nämns Gotlandstrafiken. I enlighet med ovan nämnt betänkande från
            trafikutskottet, 2005/06:TU5, anser jag det vara viktigt att Gotlandstrafiken
            fortsättningsvis är ett statligt ansvar.
          </p>
        </div>
        <div xml:id="i-HcP3FvLPoSxNHfHtjprpu3" type="signatureBlock">
          <list xml:id="i-AbkxdTphvr5UAMGnXt28yE">
            <item xml:id="i-QsQk2nj8QGdvPxVt9am2Yy" who="i-MMa2PA7yJ45qkfsEkcFqYb" type="signature">
              Christer Engelhardt (s)
            </item>
          </list>
        </div>
      </div>
    </body>
  </text>
</TEI>
