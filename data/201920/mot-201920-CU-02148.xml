<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-CU-02148">
  <teiHeader>
    <fileDesc>
      <titleStmt>
        <title>Hyressättning</title>
        <author corresp="i-Xte2hVf6qgEgJA6sWB1cDH">av Momodou Malcolm Jallow m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2148 av Momodou Malcolm Jallow m.fl. (V)</title>
          <idno type="rdwebb">H7022148</idno>
          <rs type="number">2148</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H7022148/text</ref>
          <ref type="dokument_url_html">http://data.riksdagen.se/dokument/H7022148</ref>
          <ref type="dokumentstatus_url_xml">http://data.riksdagen.se/dokumentstatus/H7022148</ref>
          <ref type="docx">http://data.riksdagen.se/fil/9D57B0F4-B3B4-481C-AD39-1FAA65A61B3B</ref>
          <ref type="pdf">http://data.riksdagen.se/fil/8CA9A726-B9A4-4C61-95EE-B4D83FDDE0C8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Rz8p7joRPXWgNFFKKpM16y" type="signed"/>
        <correspContext corresp="i-Rz8p7joRPXWgNFFKKpM16y">
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-X4n4yitjvNLQ7gMCaKqY8R" type="submitted">
          <date when="2019-10-03"/>
          <time when="08:32:48"/>
        </correspAction>
        <correspAction xml:id="i-NsKuV57BetfjLpcb5CgDQn" type="reviewed">
          <date when="2019-10-03"/>
          <time when="08:50:48"/>
        </correspAction>
        <correspAction xml:id="i-4yQcun8ottShd7cVRPGM41" type="referred">
          <date when="2019-10-11"/>
        </correspAction>
        <correspAction xml:id="i-WTpT7XwvnFHx485XoctBJj" type="assigned">
          <date when="2020-05-13"/>
          <time when="13:58:07"/>
        </correspAction>
        <correspContext corresp="i-WTpT7XwvnFHx485XoctBJj">
          <ref type="assignedTo">Civilutskottet</ref>
        </correspContext>
        <correspAction xml:id="i-HBYnzYG2K6w4BqDqNoCRPD" type="behandlas_i"/>
        <correspContext corresp="i-HBYnzYG2K6w4BqDqNoCRPD">
          <ref type="uppgift">2019/20:CU9</ref>
          <ref type="ref_dok_id">H701CU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU9</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2148 av Momodou Malcolm Jallow
          m.fl. (V) Hyressättning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4VXz2ogA7SF6WqGVoRHyTo">
            1 Förslag till riksdagsbeslut
          </head>
          <list style="ol">
            <item xml:id="i-9nGsYHhYRnT8CiSPefXitf">
              Riksdagen ställer sig bakom det som anförs i motionen om att
              påtaglighetsrekvisitet bör tas bort och tillkännager detta för
              regeringen.
            </item>
            <item xml:id="i-LcsDkuAHBHW2NTcF3tkfTL">
              Riksdagen ställer sig bakom det som anförs i motionen om att
              hyreslagen bör ändras så att överenskommelser mellan parterna
              om systematisering av hyran blir normerande i hyresnämndens bedömning
              och tillkännager detta för regeringen.
            </item>
            <item xml:id="i-W53CqfzodzWg2KxNm7QEw9">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att se över
              presumtionshyressystemets effekt på dels hyresnivåerna i nyproduktion,
              dels medborgarnas möjligheter att efterfråga nyproducerade hyresrätter
              och tillkännager detta för regeringen.
            </item>
            <item xml:id="i-7855wqzCkK748eF9KNKGRP">
              Riksdagen ställer sig bakom det som anförs i motionen om att
              de nya regler kring tillval och frånval som genomförts mot bakgrund
              av proposition 2018/19:108 bör rivas upp och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-Vj2GY3vzKz251kH6UhPnqD" type="h1">
            2 Värna den svenska modellen för hyressättning
          </head>
          <p xml:id="i-QNTeQGJncgsXfxdLuAcBoF">
            Den svenska modellen för hyressättning, med kollektivt förhandlade
            hyror som sätts utifrån bruksvärdesprincipen, är i ett internationellt
            perspektiv unik. Målet med det svenska hyressättningssystemet
            är att skapa förutsättningar för en rimlig hyresut­veckling som
            ger rättvisa hyror och trygghet för hyresgästerna. Vänsterpartiet
            värnar den svenska modellen för hyressättning.
          </p>
          <p xml:id="i-38RiFjcdzJaifR5o3HM6KA">
            Det svenska hyressättningssystemet har under lång tid kritiserats
            av högern för att bidra till lågt byggande och långa bostadsköer.
            Högern vill i stället se marknadshyror och en förändring av förhandlingssystemet
            i syfte att begränsa Hyresgästföreningens möjligheter att tillvarata
            hyresgästernas intressen. Vi kan konstatera att dessa idéer nu
            även har anammats av Socialdemokraterna.
          </p>
          <p xml:id="i-PVhzQCVZJoVp9UnT7x9kcw">
            I den överenskommelse som träffades mellan Socialdemokraterna,
            Centerpartiet, Liberalerna och Miljöpartiet i januari 2019 finns
            ett antal förslag som, om de genomförs, kommer att förändra den
            svenska modellen för hyressättning i grunden. Enligt punkt 44
            i överenskommelsen ska marknadshyror införas vid nyproduktion.
            Vidare ska lägenheternas kvalitet och läge få större genomslag
            i hyressättningen. Dessutom ska förhandlingssystemet reformeras
            genom införandet av ett oberoende skiljedoms­förfarande som vid
            tvist avgör vad som är en rimlig årlig höjning samt tidsgränser
            för förhandlingar som kombineras med ekonomiska sanktioner om
            dessa inte hålls. Förslagen ska utredas och ny lagstiftning ska,
            enligt överenskommelsen, vara på plats innan mandatperiodens slut.
          </p>
          <p xml:id="i-EzvmyiAkSkAJhZ8NTMFGW9">
            Vänsterpartiet ser mycket allvarligt på de reformer av den svenska
            hyresmodellen som S-MP-regeringen avser att genomföra med stöd
            av Centerpartiet och Liberalerna. Sammantaget innebär dessa förslag
            ett kraftigt försämrat konsumentskydd för landets hyresgäster
            och ett allvarligt ingrepp i partsmodellen på hyresmarknaden.
          </p>
          <p xml:id="i-PT8AwVKXZCnNwZLrVfL3d7">
            Vänsterpartiet säger nej till marknadshyror i såväl nyproduktion
            som det befintliga beståndet. Vi anser att det arbete som parterna
            bedriver i form av s.k. systematisk hyressättning, som syftar
            till att uppnå en mer konsekvent och transparent hyresstruktur,
            är tillräckligt för att lägenheternas kvalitet och läge ska få
            större genomslag i hyres­sättningen. Vi menar att utvecklingen
            av förhandlingssystemet, exempelvis vad gäller tidsgränser och
            sanktioner, ska hanteras av de förhandlande parterna – inte genom
            statliga ingrepp. Vi avser att återkomma i samtliga dessa frågor
            om regeringen lägger fram lagförslag på riksdagens bord.
          </p>
          <p xml:id="i-8r5UJcyeKLFbPnsQMheaMh">
            Till skillnad från regeringen och dess samarbetspartier vill
            vi värna och utveckla den svenska modellen för hyressättning med
            kollektivt förhandlade hyror enligt bruks­värdesprincipen. I denna
            motion lyfter vi fram ett antal förslag på hur hyressättningen
            kan förbättras.
          </p>
          <head xml:id="i-DEzthmNQ5or646dwVVFijR" type="h2">
            2.1 Ta bort påtaglighetsrekvisitet
          </head>
          <p xml:id="i-BCLbDZgpcbZiJfnuknANzK">
            Det s.k. påtaglighetsrekvisitet innebär att hyresnämnden vid
            en hyresprövning ska anse att en hyra är oskälig om den är ”påtagligt
            högre än hyran för lägenheter som är likvärdiga”. Det har i praxis
            lett till att de privata värdarna har kunnat ligga flera procentenheter
            högre än de allmännyttiga hyrorna vid jämförelseprövningar. Motivet
            för införandet av rekvisitet var att få en prisrörlighet på marknaden
            när allmännyttan hade en normerande roll. Så är inte längre fallet.
            Så länge de privata värdarnas hyror ingår i hyresnämndens jämförelsematerial
            är det naturligt att påtaglighetsrekvisitet också försvinner.
          </p>
          <p xml:id="i-STNSsU7vPtsc61QZDJYhWH">
            Påtaglighetsrekvisitet bör tas bort. Detta bör riksdagen ställa
            sig bakom och ge regeringen till känna.
          </p>
          <head xml:id="i-QJFyCrDWsHTaBHkzEHwYHB" type="h2">
            2.2 Ändringar i hyreslagen
          </head>
          <p xml:id="i-2txd7VtnspTJRTdHnX7aZK">
            Enligt hyreslagen ska hyran sättas efter lägenhetens bruksvärde.
            Det är parterna på hyresmarknaden som har fått förtroendet att
            i förhandlingar sköta hyressättningen. Bruksvärdet är ett relativt
            mått där lägenhetens olika kvaliteter prissätts i förhållande
            till andra lägenheter. Innan allbolagen från 2011 hade parterna
            allmännyttans hyres­normerande roll till sin hjälp. Det innebar
            att parterna vid en prövning av bruksvärdet för en lägenhet i
            hyresnämnden endast kunde använda allmännyttiga lägenheter som
            jämförelsematerial. Eftersom allmännyttans hyror i sin tur var
            satta efter en själv­kostnadsprincip innebar det att bruksvärdet
            fick ett ankare i kostnaden för att driva ett allmännyttigt bostadsbolag.
          </p>
          <p xml:id="i-Wiiv2X48oniHGnG9kBpMbN">
            Med lagstiftningen från 2011 avskaffades självkostnadsprincipen
            och allmännyttans hyresnormerande roll. Hyror ska fortfarande
            sättas utifrån bruksvärdet, men parterna har inte längre något
            ankare att utgå från i sitt arbete. Det innebär att relationen
            mellan två fastigheter med skilda bruksvärden kan fastställas,
            men desto svårare är det för parterna att enas om vad det totala
            hyresuttaget ska vara. Detta har medfört en ökad konfliktnivå
            i hyresförhandlingarna sedan den nya lagens tillkomst, samt ett
            ökat antal prövningar i hyresnämnden vid fastställande av bruksvärdeshyra
            efter genomförda standardför­bättringar.
          </p>
          <p xml:id="i-H5wUpGJVBK163h6nLZhnXy">
            På många orter, men långtifrån alla, finns ett arbete mellan
            parterna med olika former av systematisering av hyresstrukturen.
            Det innebär i korthet att parterna kommer överens om poängsystem
            för olika bruksvärden för att sedermera skapa en mer konse­kvent
            och transparent hyresstruktur. Systematisering av hyresstrukturen
            där bruksvärdet återspeglar den generella hyresgästens värderingar
            är något som parterna på hyresmark­naden generellt är positiva
            till. Vi ser dock att hyreslagen i sin nuvarande utformning kan
            innebära hinder för att alla orter ska genomföra en systematisering
            av hyres­strukturen.
          </p>
          <p xml:id="i-NJWriBUsX9r9x4vF47i7d2">
            För att en systematisering av hyresstrukturen på en ort ska genomföras
            måste parterna på hyresmarknaden enas om en rekommendation för
            fastighetsägarna på orten. Det måste därtill finnas incitament
            för båda parter att förhandla fram en sådan systema­tisering.
            Med dagens lagstiftning har enskilda fastighetsägare, exempelvis
            i lägen som betraktas som mindre attraktiva, inget intresse av
            att delta i en sådan uppgörelse. Flera sådana fastighetsägare
            kan med dagens lagstiftning allvarligt skada förutsättningarna
            för en systematisering genom att driva hyresärenden i hyresnämnden
            och få upp hyrorna högre än vad poängsystemet i systematiseringen
            skulle medge. Detta minskar i förläng­ningen incitamentet för
            varje enskild fastighetsägare att delta i en systematisering.
          </p>
          <p xml:id="i-AXxqRcAFJCSENZms1ZMeX5">
            För att komma till rätta med detta föreslår Vänsterpartiet att
            uppgörelser mellan parterna om systematisering av hyresstrukturen
            på orten blir hyresnormerande. När avtal om systematisering tecknats
            av parterna ska poängsystemet utgöra bruksvärdet på orten och
            därmed utgöra vägledning för hyresnämndens bedömningar. Detta
            ska gälla oavsett om faktisk implementering av den nya hyresstrukturen
            har genomförts fullt ut eller ej.
          </p>
          <p xml:id="i-3DauaWeLh2WUab3ZF54vd3">
            Hyreslagen bör ändras så att överenskommelser mellan parterna
            om systematisering av hyran blir normerande i hyresnämndens bedömning.
            Detta bör riksdagen ställa sig bakom och ge regeringen till känna.
          </p>
          <head xml:id="i-8EpZc6HynuKtxXNmphDGQ8" type="h2">
            2.3 Utred presumtionshyrornas effekter
          </head>
          <p xml:id="i-JVK3JKxCJD1MYJe9SZXQx5">
            Sedan år 2006 är det möjligt att träffa förhandlingsöverenskommelser
            om s.k. presumtionshyra i nybyggda hyresbostäder. Det innebär
            att en hyra ska presumeras, antas, vara skälig om vissa kriterier
            uppfylls – utan att någon bruksvärdesjämförelse behöver göras.
            Syftet är att förbättra förutsättningarna för att bygga hyresrätter
            genom att möjliggöra en högre hyresnivå i nyproduktion än vad
            en bruksvärdesjämförelse skulle medge. Konkret innebär presumtionshyra
            att den fastighetsägare som överväger att göra en investering
            i ett nytt hus ska kunna räkna med att hyran kommer att ge kostnadstäckning
            och en rimlig vinst under 15 år. Samtidigt stängs möjligheten
            att använda lägenheter med dessa högre hyresnivåer som jämförelseobjekt
            vid en skälighetsprövning enligt bruksvärdesreglerna.
          </p>
          <p xml:id="i-GHAns9vdvin42F6BmHfHRF">
            Modellen med presumtionshyror i nyproduktion har setts över av
            en utredning. Syftet med översynen var att skapa bättre förutsättningar
            för att hyreslägenheter byggs i de delar av landet där det råder
            bostadsbrist. Utredningen konstaterar att presumtions­hyressystemet
            har skapat en tudelning av hyresmarknaden med högre hyror i delar
            av nyproduktionen och delvis lägre hyror i det övriga hyresrättsbeståndet.
            Utredningen innehåller dock ingen analys av vad detta har inneburit
            för medborgarnas möjligheter att efterfråga nyproducerade hyresrätter
            med presumtionshyra (SOU 2017:65).
          </p>
          <p xml:id="i-MNpAWbiJoydXtXirAbJpuo">
            Enligt Hyresgästföreningen har den genomsnittliga nivån för de
            presumerade hyrorna, som omfattar cirka 75 procent av all nyproduktion,
            ökat med cirka 42 procent sedan 2007. Hyrorna i nyproduktionen
            ligger därmed i dag på hyresnivåer som inte längre kan efterfrågas
            av hushåll med normala inkomster. Statistik från SCB visar att
            54 procent av hyreshushållen i dag inte längre har möjlighet att
            efterfråga en genomsnittligt prissatt hyresrätt i nyproduktion
            på 60 kvm. Kort sagt: Mer än hälften av dem som bor i hyresrätt
            har inte råd att hyra en nyproducerad tvårumslägenhet (Hyresgästföreningen
            2017: Nyproduktion och renoveringar av hyresrätter – en för lönsam
            affär?).
          </p>
          <p xml:id="i-UHhnDrYgKb5zKckGitJZr7">
            Vänsterpartiet välkomnar den översyn av presumtionshyressystemet
            som gjordes i SOU 2017:65. Mot bakgrund av det faktum att drygt
            hälften av dem som bor i hyresrätt inte har råd att efterfråga
            en nyproducerad hyresrätt med presumtionshyra bör dock systemet
            ses över på nytt, med fokus på medborgarnas möjligheter att efterfråga
            nyproducerade hyresrätter.
          </p>
          <p xml:id="i-LWRdb4zVRnfaAenEn9kGHw">
            Regeringen bör tillsätta en utredning med uppdrag att se över
            presumtionshyressystemets effekt på dels hyresnivåerna i nyproduktion,
            dels med­borgarnas möjligheter att efterfråga nyproducerade hyresrätter.
            Detta bör riksdagen ställa sig bakom och ge regeringen till känna.
          </p>
          <head xml:id="i-Mk9uBigQFLmYb9wBtUfFa6" type="h1">
            3 Tillval
          </head>
          <p xml:id="i-Nc1gugmzqLKnJ4Lf63LmFP">
            I januariöverenskommelsen finns, utöver de förslag som nämnts
            ovan, ett förslag om att ge hyresvärden och hyresgästen större
            frihet att komma överens om hur till- och frånval ska prissättas.
            Förslaget har drivits av Centerpartiet och Liberalerna under lång
            tid. Våren 2019 lade regeringen fram en proposition i linje med
            januariöverenskommelsen (prop. 2018/19:108).
          </p>
          <p xml:id="i-XmAgdzBX37H6GJ66UYvTt8">
            I propositionen föreslås en ny modell för avtal mellan hyresgäster
            och hyresvärdar om lägenhetens standard. Utgångspunkten är att
            parterna ska ha större frihet att komma överens om ersättning
            för att hyresvärdens ansvar för lägenhetens standard utökas eller
            minskas, s.k. tillval eller frånval. Förslaget ska, enligt regeringen,
            bidra till att hyres­gäster får en större valfrihet i fråga om
            utformningen av den egna bostaden. Riksdagen röstade ja till regeringens
            förslag. De nya reglerna börjar gälla den 2 oktober 2019.
          </p>
          <p xml:id="i-KcGMXq6Jm2m2pALyyQecqn">
            Vänsterpartiet ser positivt på att hyresgäster får större inflytande
            över sitt boende. Hyresgästernas möjligheter att påverka lägenheternas
            kvalitet, utrustning och förbruk­ningskostnader bör stärkas. I
            likhet med Hyresgästföreningen ser vi dock flera problem med regeringens
            förslag så som det är utformat.
          </p>
          <p xml:id="i-YUb9Wa8C4J1dbdxvcxeAcV">
            För det första finns det en stor risk att hyresgästen får betala
            dubbelt för de tillval som görs. Eftersom tillvalen höjer lägenhetens
            bruksvärde kan hyresvärden efter 10 år, med regeringens förslag,
            gå till hyresnämnden och begära att standardhöjningen ska räknas
            in i hyran – trots att hyresgästen sannolikt redan har betalat
            av hyresvärdens kostnader för att införskaffa och installera tillvalen.
            Detta innebär att hyresgästen, genom en hyreshöjning, får fortsätta
            att betala för något som kanske redan är avbetalat. Det är inte
            rimligt. Det måste finnas en rimlig avbetalning för de tillval
            som görs. Hyresgäster ska inte behöva betala två gånger för de
            tillval som man kommer överens med hyresvärden om.
          </p>
          <p xml:id="i-Qr3M3Qhxbj4bgAQHuwn9YC">
            För det andra finns det i dag ingen enhetlighet kring vilka priser
            som ska gälla för olika tillval. Det förekommer att hyresvärdar
            och Hyresgästföreningen träffar överens­kommelser om rekommenderat
            pris för olika tillval, s.k. prislistor. Sättet att ta betalt
            för tillval varierar dock mellan olika hyresvärdar och har förändrats
            över tid. Bristen på enhetlighet och systematik vad gäller prislistor
            för tillval kan bidra till stora pris­skillnader, vilket drabbar
            hyresgästerna.
          </p>
          <p xml:id="i-QDSAoRx2BGsgYZW1FwHoN2">
            Sammanfattningsvis riskerar regeringens förslag att urholka såväl
            bruksvärdes­systemet som konsumentskyddet. Det kan Vänsterpartiet
            inte acceptera. Vi valde därför att avstyrka proposition 2018/19:108
            punkterna 1–5 (bet. 2018/19:CU18). Vi anser följaktligen att de
            nya regler kring tillval och frånval som genomförts mot bakgrund
            av proposition 2018/19:108 bör rivas upp. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-W2fRpijr9RaAtXA9PxiRLB" who="i-Xte2hVf6qgEgJA6sWB1cDH">
              Momodou Malcolm Jallow (V)
            </item>
            <item xml:id="i-CYzFDtVCKwdmHsqwuniaZj" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-KvWDjLe5y2UFk2AAfgp9MY" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-AtSTtgazcKAmEhMf3Un12V" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-DromPpmFG6eGoXrTSgQr5b" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-XBAyrJPhR2A7LnMBqferKf" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-Lz8dqCMmkNYcuHrywKdneD" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-3hUUMGXV44FQAh3u6kzh3q" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
