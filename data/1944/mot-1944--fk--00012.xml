<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1944--fk--00012">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__fk__12/mot_1944__fk__12-001.pdf"/>
      <fw xml:id="i-M7ob9qo37vgd7byX9doDjQ">
        Motiorier i Första kammaren, nr 12. 1
      </fw>
      <div xml:id="i-3PMgyJ7S2zPAzKyW1vvqnx" type="motHeader">
        <div xml:id="i-3aWyfixhgcYoZ4bX5NNXRU" type="motTitle"/>
        <div xml:id="i-D8XWzKBuujcFzndjTBmSna" type="motSubmissionInfo"/>
      </div>
      <div xml:id="i-BdCYm5Dh7ozKjaUWUo2bPs" type="motBody">
        <div xml:id="i-XivKR1Awx6ymssSC21ED2C">
          <p xml:id="i-6nKFCxXNGxBD2mVBNL8eB5">
            Nr 12.
          </p>
          <p xml:id="i-KKcTK8HKBPhCNhqTgYjKGn">
            Av herr Andersson, Verner, om svenskt initiativ till uppbyggande
            av en världsorganisation för tryggandet av fred mellan folken
            m. m.
          </p>
          <p xml:id="i-3ftUZ58GHBhsEQvNjpvgXk">
            Diskussionen kring de s. k. efterkrigsproblemen hur världen skall
            gestal- tas och uppbyggas, sedan krigets och våldets makter fått
            uttömma sina krafter, blir allt livligare i samma mån som hoppet
            om en fredens morgon- gryning synes randas. Det tycks härvidlag
            främst gälla de materiella behovens tillgodoseende kring vilka
            intressena samla sig. Alltså hur man skall skaffa arbete och bröd
            och hem åt de miljoner människor, som kriget bringat i djupaste
            nöd och gjort hemlösa. Nationalekonomerna och de ledande männen
            inom finans- och industri- världen göra upp sinnrika planer, hur
            man skall underlätta världens eko- nomiska tillfrisknande och
            främja övergången från krigs- till fredsproduk- tion, så att varuutbytet
            folken emellan på nytt skall komma i gång och för att återställa
            ett förtroendefullt ekonomiskt samarbete emellan natio- nerna.
            Naturligtvis finnas här utomordentliga behov av övervägande och
            plan- läggning för samordnandet av de uppbyggande krafterna inom
            folken inför dessa gigantiska uppgifter, att återge en lidande
            mänsklighet de yttre förutsättningarna, att ernå drägliga livsbetingelser
            och därtill tron på möj- ligheten att resa sig ur detta bottenlösa
            moraliska förnedringstillstånd, som ett krig ånyo en gång försatt
            folken i. Men även om det finnes allt behov av organisationsförmåga
            och upp- finningsrikedom, som står att uppbringa för att hjälpa
            en lidande och hemlös mänsklighet i dessa hänseenden, så är detta
            dock icke de största uppgifterna, som vänta på sin lösning i tider
            som komma. Med dessa fruk- tansvärda krigsupplevelser, som folken
            nu ha för ögonen, måste den pri- mära uppgiften för mänskligt
            strävande nu bli, hur man i framtiden skall kunna förebygga krigens
            skoningslösa grymhet och vettlösa förstörelse av andliga och ekonomiska
            värden. Med tanke på de tekniska resurser, som nu stå människorna
            till buds, och den ytterligare utveckling av vapen och förstörelsemedel,
            som en fram- tid kan föra med sig, måste människornas angelägnaste
            fråga bli, hur man skall kunna förebygga dessa krigskatastrofer,
            om vår jord i framtiden över- huvud taget skall bli beboelig för
            människor.
          </p>
          <p xml:id="i-39nXazpZc9d5YbCgTJhcsC">
            Bihang till riksdagens protokoll 1944. 3 saml. Nr 12—16. 1
          </p>
          <pb facs="riksdagen-motions-pdf/data/1944/mot_1944__fk__12/mot_1944__fk__12-002.pdf"/>
          <fw xml:id="i-7nNBAoBvNtrUibGmgBVR2G">
            2 Motioner i Första kammaren, nr 12.
          </fw>
          <p xml:id="i-M8UuDjk9Psh4mBu5Lz7qFW">
            Det gäller nu, att en kommande fred icke endast blir en längre
            eller kor- tare vapenvila, varunder folken måste leva i en ständig
            ångest för att en ny katastrof skall bryta ut, som kommer att
            skövla deras lycka och deras arbetes frukter. Man diskuterar och
            ägnar till synes allt för liten uppmärksamhet åt dessa frågor,
            hur man vid ett förestående fredsslut skall finna utvägar för
            upp- byggandet av en internationell rättsordning och hur man skall
            vinna dessa militariserade, för demokratisk anda främmande folk
            som medlemmar i ett alla folk omfattande världsförbund och hur
            detta skall organiseras. I denna det totala krigets tid borde
            det väl icke möta några svårigheter att ernå enighet och samverkan
            emellan olika samhällsgrupper inom fol- ken i dessa frågor. Med
            de tekniska hjälpmedel och resurser, varmed nutida krig föres,
            drabbar krigens skoningslösa grymhet alla lika, civila som militära,
            fattiga och rika. Ännu mindre kunna några personliga för- delar
            eller vinstmöjligheter stå i utsikt som ett resultat av det totala
            kriget.
          </p>
          <p xml:id="i-6RY5F7Wg9KiSM9LJ3wSBg3">
            För folkens del borde det vara lika självklart att vapnen aldrig
            kunna lösa några dess problem, vare sig ekonomiska eller sociala.
            Den gamla paradoxen, att »den som vill freden han rustar för kriget»,
            borde vid det här laget ha visat sin absoluta ohållbarhet. Aldrig
            ha folken offrat så mycket för de militära rustningarna som under
            detta senast gångna århun- drade. Har man fått freden? Nej, man
            har fått rustningarnas frukter krigen i en allt snabbare följd
            och allt fruktansvärdare form. De folk, som burit de tyngsta militärbördorna,
            ha fått lida mest av krigens olyckor. Det vore säkerligen på tiden
            att man formade denna sats så att den komme att lyda: »den som
            vill freden, den rustar för freden»&gt;.
          </p>
          <p xml:id="i-WXawEFkuH7ghD1GrT6v2oY">
            Även om strävanden för världsfredsidén tidigare ha rönt så många
            miss- lyckanden, är ju dock frågan så vital och så övermänskligt
            vacker, att vi icke ha rätt att hänge oss åt en hopplös resignation.
            Trots allt misslyckande inom det tidigare Nationernas förbund
            har säker- ligen dess verksamhet givit värdefulla erfarenheter,
            som kunna ge väg- ledning och vara till nytta i de fortsatta strävandena
            mot detta mål.
          </p>
          <p xml:id="i-9EK9Ud3zUazpfU1zVya6RW">
            Var det för övrigt möjligt att det skulle gå annorlunda med den
            vackra idé, som låg till grund för N. F., när inom dess organisation
            bibehöllos de kanske främsta av krigets orsaker, t. ex. den hemliga
            diplomatien med dess nationella själviskhet och intrigspel, som
            måste leda till misstroenden folken emellan och ett åsidosättande
            av den svagares rätt? Hur kunde man vänta, att N. F. skulle kunna
            trygga någon fred och rättsordning i världen, då man bibehöll
            världsmedlen, de nationella militära rustningarna, sam- tidigt
            som förbundet saknade varje som helst effektivt maktmedel för
            att bemästra obstruktion och för att inge respekt för dess lagar
            och beslut? Här vänta de största och ädlaste uppgifter, som kunna
            ägnas mänskligt strävande. Det blir stora uppgifter och svårlösta
            problem. Det blir ett
          </p>
          <pb facs="riksdagen-motions-pdf/data/1944/mot_1944__fk__12/mot_1944__fk__12-003.pdf"/>
          <fw xml:id="i-RV4zvbCK93mryNd2PHZ1XK">
            Motioner i Första kammaren, nr 12. 3
          </fw>
          <p xml:id="i-Fp9Y5CozF1CsYA8qmsLGie">
            verk, värdigt folk med en storvulen håg. Det kräves med visshet
            friska andliga krafter. Vore det icke något för vårt folk att
            ägna sin kraft för denna frågornas fråga, världsfreden? Våra nationella
            resurser och krafter äro alltjämt oberörda av krigets skadegörelse
            och förödelse, och vi hoppas, att så även i fortsättningen skall
            bli fallet. Det har någon gång sagts, att vi äro ett litet folk,
            men att vi skola tänka stort. Vi böra icke endast tänka stort,
            vi må även känna varmt för andra folk. I denna olyckliga tid finnes
            det särskild anledning till detta senare.
          </p>
          <p xml:id="i-BKKqdTQE44TmxXsqnLzZCe">
            Vi ha under tider som gått kunnat taga en verksam del i den västerländska
            kulturens uppbyggande och gjort uppskattade insatser för det mänskliga
            framåtskridandet, både i kulturellt och materiellt hänseende.
            Även om vi ha ett stormigt förflutet från de s. k. »fornstora
            dar», så har vårt folks his- toria under det senaste århundradet
            präglats av en god vilja i den mellan- folkliga sammanlevnaden.
            Det må väl icke anses ogrannlaga att erinra om vårt uppträdande
            i unionskrisen 1905 eller i ålandsfrågan 1922. Båda tillfällena
            hade säkerligen kunnat ge anledning till utlösandet av vålds-
            mentalitetens krafter. Det visade sig dock att det inom vårt folk
            fanns representerat tillräcklig sans och måttfullhet för att dämpa
            de menings- riktningar, som ville vädja till vapnen. Man kan göra
            sig frågan: är det månne vårt folks uppträdande vid de nämnda
            tillfällena, som i någon mån gjort oss förtjänta av den nåden
            att undgå att dragas in i krigets inferno under förra världskriget
            och hittills under det nu pågående?
          </p>
          <p xml:id="i-9ZtseQbBn1YNKK4GyLbHs9">
            Vi vilja ju gärna hoppas och tro, att vi även i fortsättningen
            skola få stå utanför dessa krigsogärningar, som nu hemsöka folken,
            och därmed även stå obesmittade av de hat- och hämndkänslor och
            utan den själsliga belastning, som propagandans gift blivit. Vi
            ha härmed åtnjutit förmåner, som förplikta, och vi torde förfoga
            över icke föraktliga nationella resurser, som det är vår plikt
            att använda till mänsklighetens gagn. Det är vår plikt mot de
            miljoner människor, som nu plågas av krigets gissel, vår plikt
            mot de miljoner hem, som fått offra sina kära på slagfälten runt
            världen. Det är vår oavvisliga plikt mot de kommande släkten,
            som obevekligen komma att gå samma fruktansvärda öde till mötes,
            om icke de goda kraf- terna inom folken kunna samordnas mot krigens
            inferno och mot de onda makter, som hetsa folken mot varandra.
            Vårt folk genom sina ledare bör ställa sig till förfogande för
            de uppgif- ter, som här vänta på sin lösning. Det blir närmast
            fråga om att söka kontakt med övriga folk, och främst de få neutrala
            folken, för att planera för arbetet i att åstadkomma en samling
            av världens nationer kring en internationell rättsordning, som
            kan skapa förutsättningar för rätt och ordning i världen. Vår
            insats för dessa strävanden skulle med visshet bli en av de vackraste
            bladen i vårt folks historia. Ty vi strida därvid för
          </p>
          <pb facs="riksdagen-motions-pdf/data/1944/mot_1944__fk__12/mot_1944__fk__12-004.pdf"/>
          <fw xml:id="i-V6JCLtL4vFPZB42BhWPWdo">
            4 Motioner i Första kammaren, nr 12.
          </fw>
          <p xml:id="i-XCEQwiZr12NbN2KyBZiDXC">
            en god och rättfärdig sak och vi kunna stödja oss på de religiösa
            ideal, på vilken vår urgamla kultur grundar sig och som varit
            ledstjärnor för vårt folk under tidernas lopp. Vi kunna stödja
            oss på det övermänskligt vackra och rika löftet: »Frid på jorden,
            till människorna en god vilja». Med vad sålunda har anförts får
            jag vördsamt hemställa,
          </p>
          <p xml:id="i-2FGvLMyqEv59npEviVAU2g">
            att riksdagen måtte anhålla, att Kungl. Maj:t täcktes taga initiativ
            till ett målmedvetet framträdande i den svenska utrikespolitiken,
            eventuellt genom tillsättandet av särskilda delegerade, för att
            i samverkan med andra nationer söka bygga upp en världsorganisation
            för tryggandet av freden och för handläggandet av de i den mellanfolkliga
            samman- levnaden uppkommande problemen.
          </p>
          <p xml:id="i-BKCpnBoM3ePLpTBcNjpWTy" type="date">
            Stockholm den 15 januari 1944.
          </p>
          <div xml:id="i-QVbL2yMZ4P1pCaLfWWiEEd" type="signatureBlock">
            <p who="i-YSKF3k7WpjKp61GTapFZnc" type="signature">
              Verner Andersson
            </p>
          </div>
        </div>
      </div>
    </body>
  </text>
</TEI>
