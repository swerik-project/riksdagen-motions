<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-03976">
  <teiHeader>
    <fileDesc>
      <titleStmt>
        <title>med anledning av prop. 2017/18:72 Räntetak och andra åtgärder på marknaden för snabblån och andra högkostnadskrediter</title>
        <author corresp="i-PgfrE9pakWspkNp9dr9ejT i-RSqbTnBBX6dtdvF5RUM8Lr">av Caroline Szyber och Ola Johansson (KD, C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3976 av Caroline Szyber och Ola Johansson (KD, C)</title>
          <idno type="rdwebb">H5023976</idno>
          <rs type="number">3976</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H5023976/text</ref>
          <ref type="dokument_url_html">http://data.riksdagen.se/dokument/H5023976</ref>
          <ref type="dokumentstatus_url_xml">http://data.riksdagen.se/dokumentstatus/H5023976</ref>
          <ref type="docx">http://data.riksdagen.se/fil/DB6C21D8-1993-4974-8A5A-03172E64F4AB</ref>
          <ref type="pdf">http://data.riksdagen.se/fil/9EDA44CD-86AC-4BF4-B0E9-BDCF53E4E138</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-QDJpqgwDkW615UcnsP5veQ" type="basedOn"/>
        <correspContext corresp="i-QDJpqgwDkW615UcnsP5veQ">
          <ref>Proposition 2017/18:72</ref>
        </correspContext>
        <correspAction xml:id="i-NDh4bZU4x8fgjvmM6nTcvq" type="signed"/>
        <correspContext corresp="i-NDh4bZU4x8fgjvmM6nTcvq">
          <note type="signatory" corresp="i-PgfrE9pakWspkNp9dr9ejT"/>
          <note type="signatory" corresp="i-RSqbTnBBX6dtdvF5RUM8Lr"/>
        </correspContext>
        <correspAction xml:id="i-8jAzzMPRFRz9mfW8h8nx2W" type="submitted">
          <date when="2018-02-07"/>
          <time when="11:49:31"/>
        </correspAction>
        <correspAction xml:id="i-1UEh5Mn7NRoUG4RgzyHb8" type="dismissed">
          <date when="2018-02-08"/>
        </correspAction>
        <correspAction xml:id="i-FxGscw9LfaHv4JjGNJ3dGM" type="reviewed">
          <date when="2018-02-08"/>
          <time when="12:53:17"/>
        </correspAction>
        <correspAction xml:id="i-6sBXfeSQMEXge5qAh1hAcM" type="referred">
          <date when="2018-02-09"/>
        </correspAction>
        <correspAction xml:id="i-A5GvTcfGCj8DqxP29DbpNM" type="assigned">
          <date when="2018-05-02"/>
          <time when="16:40:55"/>
        </correspAction>
        <correspContext corresp="i-A5GvTcfGCj8DqxP29DbpNM">
          <ref type="assignedTo">Civilutskottet</ref>
        </correspContext>
        <correspAction xml:id="i-8cdzokAxg7BMkr9ZEMobCC" type="behandlas_i"/>
        <correspContext corresp="i-8cdzokAxg7BMkr9ZEMobCC">
          <ref type="uppgift">2017/18:CU20</ref>
          <ref type="ref_dok_id">H501CU20</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU20</ref>
          <ref type="ref_dok_titel">Räntetak och andra åtgärder på marknaden för snabblån och andra högkostnadskrediter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NzQgABns7HTJzW1i7ab7Pe" type="motHeader">
        <div xml:id="i-MRKtQg3TrhWRjSMm53xPq6" type="motTitle">
          Motion till riksdagen 2017/18:3976 av Caroline Szyber och Ola
          Johansson (KD, C) med anledning av prop. 2017/18:72 Räntetak och
          andra åtgärder på marknaden för snabblån och andra högkostnadskrediter
        </div>
      </div>
      <div xml:id="i-GRp7CQfkuPz6Vx5EK6ypsW" type="motBody">
        <div xml:id="i-BK3V7gseDQMUjdEVNziM3e" type="motProposal" subtype="förslag">
          <head xml:id="i-gh5ch6mt6mtQu2VdnuuKr">
            Förslag till riksdagsbeslut
          </head>
          <list xml:id="i-7ovYmmF7xoSchmM2s1H8RP">
            <item xml:id="i-XdKX5CKzKBouEDpWR5hqt7" sortKey="Yrkande 1">
              Riksdagen ställer sig bakom det som anförs i motionen om att
              regeringen ska följa upp att de nya bestämmelserna om måttfullhet
              vid marknadsföring inte leder till oönskade resultat och tillkännager
              detta för regeringen.
            </item>
          </list>
        </div>
        <div xml:id="i-7onCueMjQdDNJKtzuELMQz" type="motContent">
          <head xml:id="i-4kuyoQoA8P2S2fB2ESENQf" type="h1">
            Motivering
          </head>
          <p xml:id="i-6UNDQntU18tfzRKwqL1ptu">
            Regeringens proposition 2017/18:72 Räntetak och andra åtgärder
            på marknaden för snabblån och andra högkostnadskrediter utgör
            en välkommen ansats för att minska konsumenters utsatthet i relation
            till de produkter som erbjuds på marknaden.
          </p>
          <p xml:id="i-5isb1FK4D8Pyp7sqX4gTpE">
            Med propositionen benämns krediter med en effektiv ränta över
            30 procent som högkostnadskrediter i konsumentskyddslagen. Det
            innebär att ett långtgående krav ställs på räntebegränsning i
            kombination med högkostnadsskydd för dessa lån. Samtidigt minimeras
            riskerna för konsumenterna med en obligatorisk kreditprövning
            och ett förbud mot förlängning av löptiden. Utöver dessa restriktioner
            som syftar till att skydda konsumenter mot överskuldsättning föreslås
            ett upplysningskrav från kreditgivarens sida till låntagaren som
            avser information om riskerna med skuldsättning och vart konsumenten
            ska vända sig för att få stöd av budget- och skuldrådgivare. Slutligen
            avser regeringen också att med propositionen införa ett måttlighetskrav
            vid marknadsföring av samtliga former av konsumentkrediter.
          </p>
          <p xml:id="i-7Cm6Wxvb6XEmdmJZHMzQu3">
            Det är väl motiverat att marknaden för snabblån regleras och
            att krav också ställs på kreditgivare att upplysa konsumenterna
            om riskerna. I dessa delar tillmötesgår regeringen tidigare tillkännagivanden.
            Förslagen kommer om de genomförs innebära att kreditgivning, snabblån,
            sms-lån etc. som tidigare marknadsförts på ett aggressivt sätt,
            drivit människor att skuldsätta sig och sedan medfört svårigheter
            för överskuldsatta människor att bli skuldfria får en minskad
            skadeverkan. Det övergripande målet om ett starkare konsumentskydd
            mot högkostnadskrediter anses därmed kunna uppnås med de kraftfulla
            restriktioner mot ocker som föreslås. Upplysningskravet förtydligar
            vad det innebär att teckna en högkostnadskredit och vart man kan
            vända sig om man är i behov av rådgivning kring sin ekonomi. Tyvärr
            måste emellertid flera otydligheter konstateras i propositionen.
          </p>
          <p xml:id="i-8XrTFKMCX1gkVZVGhqqmbB">
            En brist i propositionen är att överbryggningskrediter och andra
            tillfälliga finansieringslösningar vid bostadsförvärv som normalt
            inte omfattas av definitionen för bostadskrediter inte undantas.
            Det finns en risk att dessa kreditformer omfattas av definitionen
            för högkostnadskrediter när det rör sig om låga kreditbelopp utan
            amortering, korta återbetalningstider (vilket normalt är fallet,
            t.ex. 1–6 månader) och avgifter i storleksordningen 500–600 kr.
            Om denna typ av krediter hamnar inom definitionen för högkostnadskrediter
            riskerar marknadsaktörer att börja anpassa sitt produkterbjudande,
            exempelvis med en förlängd återbetalningstid. Det vore i så fall
            missgynnsamt för konsumenterna.
          </p>
          <p xml:id="i-F6BPx2bgQtubYwBXHcsSto">
            Vad gäller marknadsföringen av krediter så kan betonas det faktum
            att den redan i dag ska överensstämma med god kreditsed, den ska
            vara måttfull. Regeringens förslag applicerar inte bara för aktörer
            som sysslar med högkostnadskrediter, utan ska gälla alla slags
            konsumentkrediter. Med förslaget att ta bort transaktionstestet
            frångås den systematik som marknadsföringslagen appliceras med
            i dag, en systematik som sin tur bygger på EU:s direktiv om otillbörliga
            affärsmetoder (2005/29/EG). Vid ett transaktionstest undersöks
            om marknadsföringen i fråga påverkat eller sannolikt påverkat
            mottagarens förmåga att fatta ett välgrundat affärsbeslut. I bedömningen
            ligger också vilken målgrupp marknadsföringen vänt sig till och
            hur den uppfattas av en genomsnittlig person i denna målgrupp.
            Om då marknadsföringen riktas t.ex. till barn bedöms det annorlunda
            än om mottagaren är en etablerad vuxen. Att hela branschen för
            olika slags konsumentkrediter går från en etablerad ordning till
            att kastas in i en ny förefaller svåröverblickbart. Vi anser att
            ett sådant förslag om det genomförs kommer att innebära en rättsosäkerhet
            för kreditgivare och en inskränkning av annonsörernas möjlighet
            att presentera fördelarna med sina produkter på ett sätt som gör
            dem attraktiva och efterfrågade. Högkostnadskrediter och andra
            kortfristiga lån kan vara efterfrågade och fyller en funktion
            på marknaden. Förslaget om måttfullhet anser vi vara oproportionerligt
            vid en jämförelse med krav som ställs på övrig reklam och marknadsföring.
            Vidare anser vi att konsekvenserna av ett måttfullhetskrav inte
            är tillräckligt utrett, som remissinstanserna påpekar. Svårigheterna
            att finna en praxis av ett så diffust begrepp kommer för domstolarna
            att bli betydande och leda till en stor osäkerhet hos annonsörer
            och kreditgivare.
          </p>
          <p xml:id="i-Y8DKVGV4Whhzf9xbyp5JUs">
            Ett kostnadstak är en vällovlig ambition för att skydda konsumenter
            från att försätta sig i okontrollerad skuldtillväxt. Samtidigt
            sänder kostnadstaket signalen att kreditkostnader man åtagit sig
            att betala enligt sitt kreditavtal inte behöver betalas fullt
            ut. Det öppnar möjligheter för konsumenter att prioritera mellan
            fordringar och kalkylera med vad kostnadstaket innebär för de
            totala kreditkostnaderna. I vissa lägen kan incitament saknas
            att över tid betala av på en skuld. Särskilt dröjsmålsräntan är
            ett viktigt påtryckningsmedel för kreditgivare när gäldenärer
            hamnar i dröjsmål. Dröjsmålsräntan har inte samma funktion i avtalsförhållandet
            som krediträntan eftersom den är en påföljd vid avtalsbrott och
            därmed avsedd att ha en preventiv verkan. För att främja en hög
            betalningsmoral i samhället bör det även fortsättningsvis vara
            kännbart att inte leva upp till de plikter som följer av ett kreditavtal.
          </p>
        </div>
        <div xml:id="i-YDybNx86DmRhj32BL2QSEv" type="motSignatures">
          <list xml:id="i-FUrt3xeYcQyQ2dUB4FDwDL">
            <item xml:id="i-Mv7PYExPCdCcJgsuRJQoxL">
              Caroline Szyber (KD)
            </item>
            <item xml:id="i-29x18aKjwLU6BfrmG827p9">
              Ola Johansson (C)
            </item>
          </list>
        </div>
      </div>
    </body>
  </text>
</TEI>
