<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_212/mot_200405_MJ_212-0001.pdf"/>
      <pb facs="riksdagen-motions-pdf/data/200405/mot_200405_MJ_212/mot_200405_MJ_212-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ212 pnr: c412
          </p>
          <p>
            Motion till riksdagen 2004/05:MJ212
          </p>
          <p>
            av Sofia Larsen (c)
          </p>
          <p>
            Kvarntorpsområdet
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att staten bör ta sitt fulla ansvar för återställning
            och skydd i Kvarntorpsområdet i Kumla.
          </p>
          <p>
            Motivering
          </p>
          <p>
            Kvarntorpsområdet i Kumla kommun är ett av landets mest miljöbelastade
            industriområden. Från andra världskriget fram till mitten av 1960-talet
            bedrev statliga Svenska skifferoljebolaget skifferbrytning och
            oljeframställning i området. Av rest- och spilloljor framställde
            Supra AB ammoniak. Denna verksamhet pågick fram till 1982. Företagens
            verksamhet har inneburit att miljön i området, 450 hektar, är
            både sargad och förorenad. Kumla kommun har under flera år arbetat
            mycket aktivt med att återställa och utveckla Kvarntorpsområdet.
            Kumla kommun genomför f n ett s k LIP- projekt (lokalt investeringsprogram)
            avseende renovering av systemet för omhändertagande av lakvatten
            från Kvarntorpshögen (slagghögen där resterna av förbränd skiffer
            förvaras). Projektet finansieras med statsbidrag. Projektet innebär
            att en mindre del av det restaureringsbehov som finns i området
            tillgodoses. Projektet omfattar t ex inte markåterställning. Då
            statliga bolag bedrev verksamheten i området bör ett statligt
            ansvar utkrävas med fullt ekonomiskt ansvar för erforderligt arbete
            med återställning och skydd. Detta motiveras av att det torde
            vara omöjligt att utkräva ansvar av någon annan juridisk person
            i enlighet med miljöbalken eftersom dels mycket av föroreningarna
            i -Kvarntorpsområdet orsakades av Svenska skifferoljebolaget när
            detta ägdes av staten varefter bolaget försålts och sedermera
            likviderats, dels staten genom länsstyrelsen i Örebro län godkänt
            Supra AB:s så kallade återställning av marken där företaget bedrev
            verksamhet — mark som fortfarande är synnerligen förorenad.
          </p>
          <pb facs="riksdagen-motions-pdf/data/200405/mot_200405_MJ_212/mot_200405_MJ_212-0002.pdf"/>
          <p>
            2004/05:MJ212
          </p>
          <p>
            Då ovan skisserade arbete är synnerligen resurskrävande krävs
            för ett genomförande att staten tar det fulla ekonomiska ansvaret
            för erforderligt arbete med återställning och skydd även vad avser
            markåterställning. Den ekonomiska ersättningen har hittills tagit
            god tid på sig. Många turer har gått i frågan om vems ansvar det
            är och vem som skall betala ersättning för återställningen. Regeringen
            menar att Naturvårdsverket har ansvar och där menar man att fler
            översyner skall göras. Under tiden som detta diskuteras krävs
            det dock flera insatser i Kvarntorpsområdet. Dessa bör staten
            ta det fulla ekonomiska ansvaret för.
          </p>
          <p>
            Stockholm den 22 september 2004
          </p>
          <p>
            Sofia Larsen (c)
          </p>
        </div>
      </div>
    </body>
  </text>
</TEI>
