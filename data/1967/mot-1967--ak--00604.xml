<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00604">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__604/mot_1967__ak__604-001.pdf"/>
      <fw xml:id="i-RRThJNKWty4pxXL8NfWjY1">
        6 Motioner i Andra kammaren, nr 604 år 1967
      </fw>
      <div xml:id="i-3hrXisJ6szdmDKMogAVqCm" type="motHeader">
        <div xml:id="i-NdX7jDB5PDvh46p2uFpNg7" type="motTitle"/>
        <div xml:id="i-SCcHHgx6mMLKB4M3ZUvZFw" type="motSubmissionInfo"/>
      </div>
      <div xml:id="i-6d2ANJYPSbCcnvZaRANDtX" type="motBody">
        <div xml:id="i-AK5KG7RwDAncRHYgzbGMS3">
          <p xml:id="i-12rxxHrynUjnQqnU8HoC7t">
            Nr 604
          </p>
          <p xml:id="i-Jbg75nSxxMQ7NxT74G78oK">
            Av herr Carlsson i Tyresö m. fl., angående den svenska hjälpen
            till
          </p>
          <p xml:id="i-C3YjhUtaUmRsMU1FsJgXkq">
            u-länderna. (Lika lydande med motion nr 482 i Första kammaren)
          </p>
          <p xml:id="i-Jh5Dp2bNb4e3j5v8pCywMe">
            Riktmärket för den svenska u-hjälpen är att prestera ett så effektivt
            bistånd som möjligt till den ekonomiska och sociala utvecklingen
            i de u-länder med vilka vi samarbetar. Främst humanitära skäl
            men även världshushållets gemensamma ekonomiska intressen motiverar
            u-hjälpen. Som en liten del av de samlade ansträngningarna genom
            FN och dess medlemsstater att bistå de fattiga länderna saknar
            inte den svenska u-hjäl- pen betydelse som bidrag till en önskad
            internationell avspänning. U-hjälpen har i Sverige liksom i det
            stora flertalet andra givarländer en nära anknyt- ning till utrikespolitiken
            och uppfattas som ett komplement till denna.
          </p>
          <p xml:id="i-576LqfLc3JPoD9uwQ2fouj">
            1 YZ. -målet
          </p>
          <p xml:id="i-VhZUiBfffMXKfvnpuDPu61">
            I försök att intensifiera och koordinera strävandena att bistå
            u-länderna har FN (1961) som målsättning för en tioårsperiod valt
            att rekommendera medlemsstaterna att över budgeten lämna 19 av
            nationalinkomsten i u-hjälp. Rekommendationen har sedermera upprepats
            och varierats i olika FN-sammanhang och vid olika tidpunkter.
            Efter hand har 1 76-målet blivit internationellt accepterat och
            användes numera allmänt som ett jämförelse- mått för givarländernas
            bidragsvolym. Den svenska riksdagen godtog det för sin del år
            1962. Att 1 Z-målet är godtyckligt valt har dock stått klart från
            början. Ingen uträkning har visat att just 1 2 i hjälpinsatser
            åstad- kommer den eftersträvade utjämningen i levnadsvillkor mellan
            rika och fattiga länder. När kritiker — som nu senast statsrevisorerna
            i sin berät- telse för år 1966 — menar att 1 Z-målet är en »irrationell
            bindning&gt;, möter det alltså ingen gensaga från dem som medverkat
            till att rekommen- dationen om 1 Z i u-hjälp vunnit burskap även
            i Sverige. Det räcker med att betrakta &gt;enprocenten&gt; som
            en enträgen uppfordran att ge åtminstone en hundradel av det svenska
            välståndet till de nödlidande i omvärlden. Därtill är det angeläget
            att hålla denna uppfordran aktuell i planeringen för framtiden,
            när önskemål och krav på standardlyftning inom hart när alla områden
            av vår samhällsaktivitet konkurrerar om resurserna.
          </p>
          <pb facs="riksdagen-motions-pdf/data/1967/mot_1967__ak__604/mot_1967__ak__604-002.pdf"/>
          <fw xml:id="i-2CFtrxpzRfYbAX2pgLZdPp">
            Motioner i Andra kammaren, nr 604 år 1967 7
          </fw>
          <p xml:id="i-7Anthp1KedksyHGz9wQTmP">
            Opinionen för ökad svensk u-hjälp har under senare år vuxit sig
            allt starkare. Opinionsundersökningar visar att allmänheten hyser
            en allt större förståelse för vårt ansvar gentemot de fattiga
            länderna. Ett stort antal organisationer har i uttalanden och
            vädjanden, inte minst till detta års riksdag, krävt ett snabbt
            förverkligande av målsättningen att 1 procent av nationalinkomsten
            skall avsättas till u-landshjälp. Ur denna synpunkt kan det ha
            sitt värde att även ange den ungefärliga utvecklingstakten för
            u-hjälpen genom att fastlägga en tidpunkt då 1 £- målet borde
            kunna uppnås. Riksdagen har därmed inte avhänt sig möjlig- heten
            att vid behov ändra utvecklingstempot under tiden fram till det
            årtal som den bestämt som »tak&gt; för uppnåendet av det ena eller
            andra målet. Med hänsyn till u-hjälpens underläge i konkurrensen
            om de till- gångar som efter riksdagens beslut fördelas på ändamål,
            som alla har närstående förespråkare på hemmaplan, och med hänsyn
            till u-hjälpens särställning som en hela nationens gemensamma
            ansvar gentemot utomstå- ende folk, menar motionärerna att u-hjälpens
            utbyggnad skulle underlättas om en sannolik tidpunkt kunde fastställas
            för förverkligandet av riks- dagens principbeslut av 1962. Därvid
            bör önskemålet om en ökning av den multilaterala hjälpen särskilt
            beaktas. I detta syfte föreslår vi i det följande att riksdagen
            hemställer att Kungl. Maj:t för nästa års riksdag måtte redovisa
            sina planer på u-hjälpens ut- byggnadstakt och den tidpunkt för
            1 Y-målets förverkligande som ingår i dessa planer.
          </p>
          <p xml:id="i-6W9uxKTbCQA53QSpEbrHfP">
            Flerårsutfästelser
          </p>
          <p xml:id="i-SWu33XenHwD7QXiviYvY2f">
            När statsrevisorerna understryker »det självklara faktum&gt;
            att u-hjälpens kostnader bör medföra verklig nytta och avsedd
            utvecklingseffekt är det uttryck för en föreställning hos många
            människor att så inte är fallet. Det är därför värdefullt att
            revisorerna samtidigt förklarar att den svenska u-hjälpens administrationsorgan
            SIDA fungerar tillfredsställande. Rimligt- vis innebär detta att
            man har intrycket att dess arbete i u-länderna gör nytta. Dock
            är det ogörligt f.n. att mäta denna nytta i en viss utvecklings-
            effekt. Ännu saknas en generellt tillämplig metodik för sådan
            eftervärde- ring, och hur det skall gå till i praktiken att göra
            en s.k. »evalvering» av de resultat, som olika biståndsprojekt
            under olika förutsättningar upp- når, har nyligen upptagits på
            arbetsprogrammet för FN:s ekonomiska och sociala råd. Genomgående
            krävs redan nu att mottagarländerna skall ha en utvecklingsplan,
            i vilken biståndsprojekten infogas. Alla u-länder, som i dag mottager
            bistånd från något av FN:s hjälpprogram, kan också uppvisa en
            dylik plan — elementär eller ambitiös — för sin utvecklingspolitik.
            På senare tid har efterlysts bl.a. av världsbankschefen en planering
          </p>
          <pb facs="riksdagen-motions-pdf/data/1967/mot_1967__ak__604/mot_1967__ak__604-003.pdf"/>
          <fw xml:id="i-KtoKnRfjWdoc95CFiYP1U8">
            8 Motioner i Andra kammaren, nr 604 år 1967
          </fw>
          <p xml:id="i-YYKNsj89K3FzK151cwHUnf">
            även hos givarländerna, vilken kan möta u-ländernas försök till
            planering för framtiden. De internationella organ, som sysslar
            med biståndsgivning, har i samma syfte eftersträvat att utsträcka
            sina budgetperioder — t. ex. från ett- till tvåårsbudget — och
            att utverka fleråriga bidragsutfästelser som kan ge ökad stadga
            åt planeringen och trygga projektens finansiering för några år
            i taget. Det har varit mycket uppskattat när Sverige gått i spetsen
            för sådana flerårsutfästelser. Detta har skett beträffande såväl
            FN:s ut- vecklingsprogram (UNDP), som Sverige gett en treårig
            utfästelse, som Internationella utvecklingsfonden (IDA) som fått
            en avisering för fyra år framåt. Mindre restriktiva kassareservregler
            — efter förslag från Sverige — har verkat i samma riktning. I
            3:e huvudtiteln i årets statsverksproposition inbjudes riksdagen
            att förnya Kungl. Maj:ts fullmakt att göra en svensk förhandsutfästelse
            till UNDP för tre år — nu för åren 1967—1969 — om ett bidrag som
            inte under- stiger det som föreslås för budgetåret 1967/68. Hos
            UNDP ligger f.n. ett mycket stort antal framställningar om biståndsprojekt
            som är kostnads- beräknade till belopp som sammanlagt vida överstiger
            de resurser som UNDP f.n. förfogar över. För sovring bland dessa
            och förberedelserna av de betydelsefulla projekten skulle UNDP
            vara betjänt av ytterligare ett års perspektiv på sina möjligheter
            att bistå. Motionärerna vill därför föreslå en förlängning av
            den svenska treårsutfästelsen till fyra år, en åtgärd som skulle
            välkomnas i ett läge då den svenska regeringen inte för övrigt
            ansett sig kunna tillstyrka ett högre anslag för nästa budgetår
            än vad som utlo- vades redan av 1966 års riksdag.
          </p>
          <p xml:id="i-HoTdv3TJ8VsEkUACJTcjXd">
            SIDA :s verksamhetsområde
          </p>
          <p xml:id="i-2LVXQPzqzBsi5LL9VHPKav">
            Det svenska biståndet till u-länderna föreslås för nästa budgetår
            få en höjning med totalt 67 milj. kr. till 404 milj. kr. eller
            med 20 7. Höjningen motsvarar i stort sett utgiftsautomatiken
            i redan inledda och pågående hjälpprojekt av såväl teknisk som
            finansiell natur, infriandet av utfästelser, som Sverige redan
            givit internationella organ såsom beskrivits ovan, samt kostnaderna
            för svenskt medlemskap i Asiatiska utvecklingsbanken. även inrymmes
            i de 67 miljonerna ett anslag för ökning av det svenska bidraget
            till internationella livsmedelsprogrammet (WFP) såsom ställdes
            i utsikt i föregående års statsverksproposition. För raden av
            i övrigt planerade, väl förberedda nya eller utbyggda aktiviteter,
            som hör hemma inom SIDA :s verksamhetsområde och för vilka SIDA
            begärt anslag för nästa budgetår, ger emellertid de av Kungl.
            Maj:t förordade anslagen en mycket obetydlig marginal. Då den
            under innevarande budgetår kalkylerade fältverksamheten inklu-
            sive stipendiat- och kursverksamheten kostnadsberäknats till ca
            90 milj.
          </p>
          <pb facs="riksdagen-motions-pdf/data/1967/mot_1967__ak__604/mot_1967__ak__604-004.pdf"/>
          <fw xml:id="i-17rnvhRFm8q8SyCzNST5Hu">
            Motioner i Andra kammaren, nr 604 år 1967 9
          </fw>
          <p xml:id="i-NNVdwD7eEvN7FNoB9LrE9z">
            kr., innebär det anslag som föreslås riksdagen för SIDA :s operativa
            verk- samhet under 1967/68, d.v.s. 99 miljoner kronor, tillskott
            av ca 9 miljoner kr. Enligt SIDA:s petita har emellertid tekniska
            och humanitära bistånds- insatser planerats för ett belopp av
            164 milj. kr., vilket alltså med 60—965 milj. kr. överstiger det
            anslag som upptages i 3:e huvudtiteln. Bland utvid- gade eller
            nya verksamheter, som SIDA räknat med att kunna bedriva un- der
            1967/68 om riksdagen ställer erforderliga medel till förfogande,
            kan nämnas ej länderbunden familjeplanering för 12,6 miljoner
            kr., fredskå- rister till Etiopien, Kenya och Tanzania för skolbyggen
            m. m. för drygt 2 miljoner kr. mera, kvinnoutbildning för 1,9
            milj. kr., nordiska projekt för ca 3,4 milj. kr., vuxenutbildning
            i Afrika för 3 milj. kr., ett påslag på kata- strofhjälpen med
            212 milj. kr. och ett anslag till olika enskilda organisatio-
            ner, främst missionen, på ca 6 milj. kr. även om en del av dessa
            och övriga här icke nämnda ändamål kan få en startgrund eller
            fortsatt påbyggnad ge- nom omdisposition av medel, som lösgöres
            från äldre projekt, och genom senareläggning av den planerade
            utvecklingstakten inom andra avsnitt av SIDA :s verksamhetsområde,
            är det uppenbart att detta kommer att bereda biståndsorganet stora
            bekymmer och hämma dess planering för framtiden bortom nästa budgetår.
            Motionärerna anser därför att det är angeläget att ställa ytterligare
            medel till förfogande för SIDA:s fältverksamhet och föreslår riksdagen
            i det föl- jande att härför anvisa 51 milj. kr. utöver Kungl.
            Maj:ts förslag.
          </p>
          <p xml:id="i-LiWVBsP5B8gGvAo2N3cTTJ">
            Finansiering
          </p>
          <p xml:id="i-WWW7e4RSJ1vK2Ru6as3Xsa">
            Den återhållsamhet, som präglar Kungl. Maj:ts förslag till statsbudget
            för 1967/68, har finanspolitiska motiveringar som motionärerna
            respekte- rar. Ökade statsutgifter eller en ökad underbalansering
            av budgeten bör undvikas. När motionärerna ändå tillåter sig att
            föreslå ett ökat utrymme i budgeten för Sveriges bidrag till u-länderna
            är det under förutsättning att en motsvarande budgetförstärkning
            sker. Om sådan inkomstökning framlägges förslag i särskild motion
            nr 783 innebärande en höjning av maxi- miuttaget av folkpensionsavgiften
            till 1 750 kr.
          </p>
          <p xml:id="i-Qfg8Z88St6ZTomrqKLW3vs">
            Bytesbalansen
          </p>
          <p xml:id="i-D4MqqghekjD4T5Vbo5Ge9e">
            Slutligen vill motionärerna peka på några omständigheter, som
            bör reducera farhågorna för att en ökad u-hjälp behöver försämra
            bytesbalan- sen i nämnvärd mån. Att ökade bidrag, som utbetalas
            till internationella biståndsprogram, medför ökade krav på konvertibla
            valutor är riktigt. Lik- som i andra industriländer med valutaproblem,
            exempelvis England, torde dock Sverige utan alltför stora svårigheter
            kunna lägga om tyngdpunkten
          </p>
          <pb facs="riksdagen-motions-pdf/data/1967/mot_1967__ak__604/mot_1967__ak__604-005.pdf"/>
          <fw xml:id="i-rGF3NCuc6p2LdvTM3SrVP">
            10 Motioner i Andra kammaren, nr 604 år 1967
          </fw>
          <p xml:id="i-T6ZUfKNHQdUJZL8eZokKaQ">
            i sin u-hjälp från finanshjälp till föga kapital- och valutakrävande
            tekniskt bistånd jämte stipendiatverksamhet i Sverige, om så skulle
            behövas. Från denna utgångspunkt vill motionärerna föreslå, att
            det ökade anslag till SIDA :s verksamhet som yrkas under punkt
            3 nedan ställes till Kungl. Maj:ts och biståndsmyndighetens förfogande
            utan andra direkta anvis- ningar för användningssättet än som
            redan framgår av uttalandena i 3:e huvudtiteln om prioriteringar
            inom u-hjälpen och Kungl. Maj:ts medels- dispositioner i övrigt.
            Detta möjliggör även sådana överflyttningar mellan olika biståndsslag
            som kan bli erforderliga under inverkan av den fram- tida tillgången
            på kapital, valutor och personella resurser. Under hänvisning
            till det anförda hemställes, 1. att riksdagen anhåller att Kungl.
            Maj:t måtte för nästa års riksdag redovisa sina planer på u-hjälpens
            utbyggnadstakt och den tidpunkt för 1 Z-målets förverkligande
            som ingår i dessa planer; 2. att riksdagen medger att Sverige
            förbinder sig att fram t. o. m. budgetåret 1970/71 lämna bidrag
            till FN:s utvecklings- program UNDP med minst 80 900 000 kr.;
            3. att riksdagen, under förutsättning av bifall till i motion
            nr 783 framställda förslag om en ytterligare budgetförstärkning
            genom en höjning av maximiuttaget av folkpensionsavgiften till
            1750 kr., måtte till SIDA:s verksamhet för budgetåret 1967/68
            anslå 150 miljoner kronor eller — i förhållande till Kungl. Maj:ts
            förslag — ett med 51 miljoner kronor förhöjt an- slag; 4. samt
            att dessa medel ställs till Kungl. Maj:ts förfogande utan annan
            ändamålsbestämning än de principiella priorite- ringar inom u-hjälpen
            som riksdagen redan tidigare givit sin anslutning till.
          </p>
          <p xml:id="i-QhqJ9TuCdZXUh2Exaz6KDP" type="date">
            Stockholm den 26 januari 1967
          </p>
          <div xml:id="i-9un8qMyMWA53bFf6R8RM7n" type="signatureBlock">
            <p who="unknown" type="signature">
              Ingvar Carlsson (s)
            </p>
            <p who="unknown" type="signature">
              i Tyresö)
            </p>
          </div>
          <p xml:id="i-Xzwc1rBExojbbpar3hHrHC">
            Nancy Eriksson (s) Evert Svensson (s) Lisa Johansson (s)
          </p>
        </div>
      </div>
    </body>
  </text>
</TEI>
