<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00284">
  <teiHeader>
    <fileDesc>
      <titleStmt>
        <title>Värna veteranbilsintresset</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Värna veteranbilsintresset</title>
          <idno type="rdwebb">H002MJ284</idno>
          <rs type="number">MJ284</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ284/text</ref>
          <ref type="dokument_url_html">http://data.riksdagen.se/dokument/H002MJ284</ref>
          <ref type="dokumentstatus_url_xml">http://data.riksdagen.se/dokumentstatus/H002MJ284</ref>
          <ref type="doc">http://data.riksdagen.se/fil/1F820457-88AA-4D2C-A5DC-354BED7ACE43</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NXmCZcvf9hvPpE1EJjFBMb" type="signed"/>
        <correspContext corresp="i-NXmCZcvf9hvPpE1EJjFBMb">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-9SqMskbdGAeshRgbK86md3" type="numbering">
          <date when="2012-10-04"/>
        </correspAction>
        <correspAction xml:id="i-3G6uqZdzBSTZg5zUi4TtyF" type="submission">
          <date when="2012-10-03"/>
        </correspAction>
        <correspAction xml:id="i-2zkWXp5EPcmxfbq68MZ7e9" type="transfer">
          <date when="2012-10-02"/>
        </correspAction>
        <correspAction xml:id="i-PLG28W7urpCNtf367KBJs6" type="assigned"/>
        <correspContext corresp="i-PLG28W7urpCNtf367KBJs6">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-PXYd1Uavytcvpxkbks2wfh">
            Förslag till riksdagsbeslut
          </head>
          <p xml:id="i-YcGFWZQzTfpigKsPvMmfyj">
            Riksdagen tillkännager för regeringen som sin mening vad som
            anförs i motionen om vikten av att inte försvåra för veteranbilsintresset.
          </p>
        </div>
        <div type="motContent">
          <head xml:id="i-Jou4sXdCJRp96sqZLybUtk" type="h1">
            Bakgrund
          </head>
          <p xml:id="i-PXfmovb5cVyPXtzdsYbuJs">
            Enligt ett EU-direktiv skall 95 procent av alla skrotbilar eller
            så kallade uttjänta bilar återvinnas, vilket som princip är en
            mycket lovvärd ambition. På regeringens uppdrag har Naturvårdsverket
            tagit fram förslag till åtgärder som man anser skulle göra det
            möjligt att nå det uppsatta målet. De föreslagna åtgärderna hotar
            dock tyvärr att göra det närmast omöjligt för tiotusentals människor
            att utöva sin hobby.
          </p>
          <p xml:id="i-5ZiSnxbSX6vbp9erh4RatG">
            På andra områden betraktas återbruk som ett bättre alternativ
            än återvinning. När allt fler väljer att köpa begagnade skidutrustningar,
            begagnade möbler, ja när till och med återbruk av kläder idag
            blivit högsta mode, då väljer regeringen att kriminalisera återbruk
            av bilar med mycket märkliga motiv.
          </p>
          <p xml:id="i-8LPyyxutA3fjDHTMouB7qH">
            Återvinning är bra, men återbruk är bättre. Tyvärr så har förslaget
            till nya regler utformats så att det bästa sättet att återvinna
            gamla bilar, nämligen att göra återbruk möjligt, riskerar att
            bli olagligt.
          </p>
          <p xml:id="i-F6Qoobj4oeKu1VavYnbnAg">
            Regeringens uppdrag till myndigheten har uppenbarligen helt bortsett
            från alla de tekniska och sociala värden som ligger i att medborgare
            har möjlighet att i egen regi demontera äldre bilar för att av
            några uttjänta bilar skapa en fungerande. För många är lärande
            genom praktisk tillämpning effektivare än lärande i skolmiljö.
          </p>
          <p xml:id="i-EHVmAWRbjEXy1sV5iHSqZx">
            Veteranbilshobbyn har förändrat självbilden för många unga killar
            som den vägen upptäckt sitt anlag för teknik. I nästa led har
            den upptäckten, för många, varit ingången till någon form av teknisk
            yrkesbana och utbildning som den vanliga skolmiljön aldrig skulle
            ha gett dem möjlighet till. För många som exempelvis bor på landsbygden
            är veteranbilsprojektet det som fyller livet med mening. Avsikten
            med förslaget är att förbjuda såväl ägandet av äldre bilar som
            inte är i regelbundet bruk samt att förbjuda innehav av och handel
            mellan privatpersoner med bildelar till dessa äldre fordon. Regeringen
            har inte förstått att förutsättningen för denna verksamhet är
            att privatpersoner ägnar sin fritid åt detta och ser det som en
            hobby.
          </p>
          <p xml:id="i-FCii4GAEXnxuSH93ZxwFuo">
            Enligt min uppfattning är det ett orimligt ingrepp i den privata
            äganderätten att förbjuda en individ att äga och arbeta med en
            viss teknisk konstruktion så länge omgivningen inte har problem
            med saken. Om det sedan är en mekanisk vävstol, en grävmaskin,
            en moped, en tryckpress eller en oregistrerad bil som medborgaren
            har i sitt garage eller förråd som föremål för sin omsorg anser
            jag att staten inte har med att göra.
          </p>
          <p xml:id="i-BdyWbfMbroF6CdC8bJVUg2">
            Det finns de med stora plånböcker som har både tre och fyra stora
            glänsande bilar på sin garageuppfart. Om dessa bilar är nyinköpta
            och nyttjas regelbundet, är skattade och försäkrade så anser regeringen
            inte att de utgör något problem. Den som däremot väljer att enbart
            registrera och köra en av bilarna och i övrigt nöjer sig med att
            skruva och putsa på de övriga tre är däremot ett problem, varför?
            Det är ju de bilar som används som bidrar till miljö och klimatproblem.
          </p>
          <p xml:id="i-WM6Dj9YDVzHVhp7PpM6jGX">
            Att göra det olagligt att äga en bil mer än tre år utan att skatta
            och bruka bilen uppfattar jag som en främmande regel i vår kultur.
            Frågan måste då genast ställas: vilka andra varor eller produkter
            är jag tvungen att bruka regelbundet för att få äga? Är samlande
            för samlandets egen skull ett samhällsproblem som skall förbjudas?
            Kommer jag i framtiden kanske inte heller att kunna behålla mina
            gamla kära mobiltelefoner eller datorer efter det att jag slutat
            använda dem? Rimligtvis borde det vara den skada eller olägenhet
            jag åsamkar omgivningen, samhället och grannar som avgör om jag
            har rätt att spara på ägodelar eller inte och inte en specifik
            regel riktad just mot en produkt.
          </p>
          <head xml:id="i-7ZkrEUtiZFRTqXFPejbB9Q" type="h1">
            Förslag till åtgärd
          </head>
          <p xml:id="i-2bTAgR2mMkCydoX4aHLZWN">
            Genomför inte det förslag Naturvårdsverket tagit fram på regeringens
            uppdrag. Jag har i en annan motion föreslagit en skrotbilspremie
            som bättre leder till det mål EU satt upp än regler som hindrar
            människor från att utöva mycket populära och lärorika fritidsintressen.
            Det har blivit allt svårare att väcka människors intresse för
            teknik samtidigt som vi blir allt mer beroende av teknik i vårt
            samhälle. Ur ett sårbarhetsperspektiv borde vi därför vara oerhört
            tacksamma för att det finns hobbyintressen som innebär att det
            finns tusentals avancerade och oberoende verkstäder runt om i
            landet. Oavsett vilka prylar dessa entusiaster vårdar så ligger
            det ett mycket stort värde i att kunskap upparbetas, vårdas och
            utvecklas på bred front.
          </p>
          <p xml:id="i-KJ9gpqyCHMeXjUJjPx6d5Z">
            För att denna motion inte skall kunna avslås med motiveringen
            att förslaget inte har utretts så föreslås ingen förändring eller
            åtgärd. I stället så föreslår jag med denna motion att regeringen
            avstår från att göra något som försvårar för bilentusiaster att
            utöva sin hobby. Det vill säga, gör inget som försvårar för privat
            enskilt omhändertagande av och hobbyverksamhet kring bilar. Restriktioner
            för hobbyverksamhet skall grundas på sakliga argument kring den
            olägenhet som kan drabba andra, samhället eller omgivningen.
          </p>
        </div>
        <div type="motSignatures">
          <list>
            <item xml:id="i-JChFnQbE551fHr1FLizVfM">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
