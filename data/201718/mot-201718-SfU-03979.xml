<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-03979">
  <teiHeader>
    <fileDesc>
      <titleStmt>
        <title>med anledning av prop. 2017/18:108 Genomförande av säsongsanställningsdirektivet</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3979 av Christina Höj Larsen m.fl. (V)</title>
          <idno type="rdwebb">H5023979</idno>
          <rs type="number">3979</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H5023979/text</ref>
          <ref type="dokument_url_html">http://data.riksdagen.se/dokument/H5023979</ref>
          <ref type="dokumentstatus_url_xml">http://data.riksdagen.se/dokumentstatus/H5023979</ref>
          <ref type="docx">http://data.riksdagen.se/fil/C2170B1C-9691-475F-913C-F32B7B890C0B</ref>
          <ref type="pdf">http://data.riksdagen.se/fil/CA7503DB-B0EF-4D04-AEA6-72986EC108DD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-S4birTE7zwQH7vCopE4WAx" type="basedOn"/>
        <correspContext corresp="i-S4birTE7zwQH7vCopE4WAx">
          <ref>Proposition 2017/18:108</ref>
        </correspContext>
        <correspAction xml:id="i-EQW7vK78fzbxQ521V6vL8Y" type="signed"/>
        <correspContext corresp="i-EQW7vK78fzbxQ521V6vL8Y">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-Xbq1HVkxhCYVmfPLN63HRo"/>
        </correspContext>
        <correspAction xml:id="i-VV162DuYGQHFkJ39o1EA8L" type="submitted">
          <date when="2018-03-14"/>
          <time when="07:40:54"/>
        </correspAction>
        <correspAction xml:id="i-ELQReFyZAh9kfkXMj53eEb" type="reviewed">
          <date when="2018-03-14"/>
          <time when="17:29:40"/>
        </correspAction>
        <correspAction xml:id="i-FhRLDtWDfccSw2V7TKfadL" type="dismissed">
          <date when="2018-03-15"/>
        </correspAction>
        <correspAction xml:id="i-8wt8vJMCam7sZmpkZAp8Xp" type="referred">
          <date when="2018-03-16"/>
        </correspAction>
        <correspAction xml:id="i-HTp6qXez1hrCh5Y86fjyqu" type="assigned">
          <date when="2018-04-25"/>
          <time when="18:25:07"/>
        </correspAction>
        <correspContext corresp="i-HTp6qXez1hrCh5Y86fjyqu">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-J52v4v94isW1tnxEL9tiJk" type="behandlas_i"/>
        <correspContext corresp="i-J52v4v94isW1tnxEL9tiJk">
          <ref type="uppgift">2017/18:SfU21</ref>
          <ref type="ref_dok_id">H501SfU21</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU21</ref>
          <ref type="ref_dok_titel">Genomförande av säsongsanställningsdirektivet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RjFbmaUUfJKoAN6PuCTxPY" type="motHeader">
        <div xml:id="i-7nFEZWk292UZbQkyrfo3Dp" type="motTitle">
          Motion till riksdagen 2017/18:3979 av Christina Höj Larsen m.fl.
          (V) med anledning av prop. 2017/18:108 Genomförande av säsongsanställningsdirektivet
        </div>
      </div>
      <div xml:id="i-XYvwbCCBeahNMa8TXe2dsW" type="motBody">
        <div xml:id="i-9N3Rpb4VyTUK4a6GMrHBAF" type="motProposal" subtype="förslag">
          <head xml:id="i-BBo9WLvedHA5zdu5gybANf">
            Förslag till riksdagsbeslut
          </head>
          <list xml:id="i-2zDRAuLJRat59mA2gXqL8p">
            <item xml:id="i-6mppDEKLnwD4B5XB7GtRh3" sortKey="Yrkande 1">
              Riksdagen ställer sig bakom det som anförs i motionen om att
              ett giltigt anställningsavtal eller ett bindande anställningserbjudande
              bör ligga till grund för ett tillstånd för säsongsarbete och tillkännager
              detta för regeringen.
            </item>
          </list>
        </div>
        <div xml:id="i-abysjf4WyK15w9cwEZFAT" type="motContent">
          <head xml:id="i-8AQA54Z5XpMB4mhrrc6N52" type="h1">
            Propositionens huvudsakliga innehåll
          </head>
          <p xml:id="i-sWi7Z5bhQ1T7JV54mwiiJ">
            I propositionen behandlas genomförandet av Europaparlamentets
            och rådets direktiv 2014/36/EU av den 26 februari 2014 om villkor
            för tredjelandsmedborgares inresa och vistelse för säsongsanställning,
            kallat säsongsanställningsdirektivet.
          </p>
          <p xml:id="i-2oV7VKC5fg3fuQGoPZZ1HT">
            Regeringen föreslår bl.a. att det införs en ordning med tillstånd
            för säsongsarbete. Tillstånd ska kunna beviljas utlänningar i
            tredjeländer som har erbjudits anställning som säsongsarbetare
            i Sverige av en arbetsgivare som är etablerad här. Tillståndet
            ska beviljas i form av ett arbetstillstånd för säsongsarbete,
            om vistelsen i Sverige inte är längre än 90 dagar. För längre
            vistelser ska ett kombinerat uppehålls- och arbetstillstånd för
            säsongsarbete utfärdas. Regeringen föreslår att de bestämmelser
            som behövs för att genomföra direktivet huvudsakligen ska samlas
            i ett nytt kapitel i utlänningslagen. Lagändringarna föreslås
            träda i kraft den 1 juni 2018.
          </p>
          <head xml:id="i-3e7zYyDn5cCLKYUgkDEsag" type="h1">
            Inledning
          </head>
          <p xml:id="i-E2vCaa9VSxVscrkuErRp2x">
            Syftet med säsongsanställningsdirektivet är att säkerställa att
            säsongsarbetskraft från länder utanför EU som arbetar i Europa
            temporärt har rimliga arbets- och levnadsförhållanden. Vänsterpartiet
            anser att det är av största vikt att löner och villkor för arbetskraftsinvandrare
            från tredjeländer inte är sämre än det som följer av de lagar
            och kollektivavtal som gäller i Sverige. Det motverkar lönedumpning,
            osund konkurrens och utnyttjande.
          </p>
          <p xml:id="i-QvBKFDme1MvkxbqjwmuadP">
            Propositionen lämnar flera förslag som erbjuder ett relativt
            bra skydd mot risken att utnyttjas av oseriösa arbetsgivare. Vänsterpartiet
            ser därför i huvudsak positivt på de förslag som finns i propositionen
            för att skydda säsongsarbetare från tredjeländer.
          </p>
          <p xml:id="i-AUWCPeZaGnzFQFFJTRMg8w">
            I likhet med LO hade vi gärna sett hårdare sanktioner mot arbetsgivare
            som utnyttjar säsongsarbetare från tredjeländer. De förslag på
            sanktioner som lyfts fram i utredningen Stärkt ställning för arbetskraftsinvandrare
            på arbetsmarknaden (SOU 2016:91) hade med fördel kunnat övervägas
            och läggas fram inom ramen för denna proposition. Vi kan dock
            konstatera att regeringen gör en annan bedömning (prop. 2017/18:108
            s. 96 f.). Vänsterpartiet förutsätter att regeringen, inom ramen
            för den proposition om åtgärder för att stärka arbetskraftsinvandrares
            ställning på arbetsmarknaden som är aviserad till september 2018,
            lägger fram förslag på hårdare sanktioner mot arbetsgivare som
            utnyttjar såväl säsongsarbetare som andra arbetstagare från tredjeländer.
          </p>
          <p xml:id="i-4tY2FQSBpF8rKcMLkKR8cM">
            Vår huvudsakliga invändning mot proposition 2017/18:108 är det
            faktum att regeringen inte utnyttjar den möjlighet som säsongsdirektivet
            ger för medlemsstaterna att bestämma om ett bindande anställningserbjudande
            eller ett giltigt anställningsavtal ska krävas för att ett tillstånd
            för säsongsarbete ska beviljas. Vänsterpartiet anser att regeringen
            borde ha utnyttjat denna möjlighet och infört ett sådant krav
            i propositionen.
          </p>
          <p xml:id="i-CLWwoVh1iTp3sFXyJXsLf4">
            I det följande redogör vi för Vänsterpartiets syn på arbetskraftsinvandring
            generellt och presenterar förslag på hur lagstiftningen skulle
            kunna förbättras för att motverka lönedumpning, osund konkurrens
            och utnyttjande av säsongsarbetare från tredjeländer.
          </p>
          <head xml:id="i-9MAGsNztawMhQ1ET2AzvQy" type="h1">
            Vänsterpartiets syn på arbetskraftsinvandring
          </head>
          <p xml:id="i-9XNyTkxK2EsQVpphWPPfxs">
            Vänsterpartiet har länge drivit på för att införa mer generösa
            regler för arbetskraftsinvandring från länder utanför EU/EES-området.
            Dessvärre motsvarar de regler som infördes 2008 inte alls våra
            önskemål. Dagens regelverk sätter arbetstagare i en svårt underordnad
            beroendesituation och öppnar upp för utnyttjande. Arbete och konkurrens
            ska ske på lika villkor. Alla som jobbar i Sverige ska ha rätt
            till de löner och villkor som regleras i våra lagar och kollektivavtal,
            oavsett var man är född eller bosatt. Utnyttjandet av utländsk
            arbetskraft och dumpningen av löner och arbetsvillkor på den svenska
            arbetsmarknaden måste stoppas.
          </p>
          <p xml:id="i-5URTUjH5XTYd2CTVpBH9cZ">
            Argumenten för de regler som infördes 2008 var att det skulle
            bli lättare att rekrytera människor med specialistkunskaper utanför
            Sverige och EU/EES-området. I själva verket är det, med undantag
            för datorspecialister, framför allt till arbeten utan krav på
            särskild yrkesutbildning i låglönebranscher som människor har
            rekryterats från andra kontinenter. Tusentals ansökningar om arbetstillstånd
            har kommit in och beviljats för restaurangbiträden, diskare och
            städare samtidigt som det redan finns ett stort antal sökande
            till sådana jobb i Sverige. Det är alltså knappast beroende på
            kompetensbrist i landet som arbetsgivare rekryterar restaurangbiträden,
            diskare och städare från tredjeländer. Det mesta tyder i stället
            på att det är möjligheten att skaffa arbetskraft till löner långt
            under de nivåer som gäller i svenska kollektivavtal som lockar
            arbetsgivarna att rekrytera utomlands.
          </p>
          <p xml:id="i-5mY9XyeFy2MvJWzuQwfGH7">
            Det finns gott om dokumentation av hur utländska arbetare lurats
            hit under falska premisser och utnyttjats på det mest skamliga
            sätt. Såväl enskilda fackförbund som medierna har, sedan reglerna
            infördes 2008, rapporterat om stora missförhållanden inom en rad
            branscher. Problembilden bekräftas även av Migrationsverket som
            anser att missbruket av nuvarande regelverk är omfattande.
          </p>
          <p xml:id="i-WB7EC64qqnQhxfDww4mGUH">
            Det svenska systemet för arbetskraftsinvandring från länder utanför
            EU har även kritiserats av OECD. I en utvärdering från 2011 konstaterade
            OECD att systemet präglades av brist på kontroll. OECD rekommenderade
            därför Sverige att förbättra kontrollen av löner och villkor så
            att de motsvarar det som utlovades i arbetstillståndet. Därefter
            har såväl den borgerliga som den socialdemokratiskt ledda regeringen
            vidtagit vissa åtgärder för att förbättra regelverket, men grundproblemen
            kvarstår: rekryteringen av arbetskraft från tredjeländer sker
            på arbetsgivarnas villkor, arbetserbjudanden är inte juridiskt
            bindande, kontrollen av löner och villkor är bristfällig, missförhållanden
            är fortsatt vanliga och sanktionsmöjligheterna gentemot arbetsgivare
            som utnyttjar arbetskraftsinvandrare är inte tillräckligt avskräckande.
          </p>
          <p xml:id="i-LsnKjEz2Qz3YRbJqYSf1cf">
            Vänsterpartiet vill därför att arbetsgivaren ska kunna visa att
            rekryteringen bygger på en faktisk brist på arbetskraft. Arbetserbjudanden
            måste vara juridiskt bindande, och arbetstagare som träder fram
            och berättar om missförhållanden hos arbetsgivare ska få stanna
            i Sverige tillståndstiden ut. Vi vill även ha hårdare sanktioner
            gentemot arbetsgivare som utnyttjar arbetskraft från tredjeländer.
            Vi vill också att arbetsgivare som utnyttjar papperslösa ska göras
            skadeståndsskyldiga. För en rödgrön regering borde det vara självklart
            att driva fram en förändring som stärker villkoren för arbetstagare
            i en utsatt situation.
          </p>
          <head xml:id="i-Q7iqmhN8PjdtXLe5DA2U6i" type="h1">
            Bindande avtal i tillståndsprocessen
          </head>
          <p xml:id="i-KmBhrwWLQ8sKotAaKUPVoQ">
            Enligt gällande rätt är anställningserbjudanden för arbetskraftsinvandrare
            från tredjeländer inte juridiskt bindande. Det gör det möjligt
            för oseriösa arbetsgivare att i ett anställningserbjudande ange
            lön och villkor som därefter inte gäller när arbetstagaren väl
            börjar arbeta i Sverige. Detta sker regelbundet, vilket fackföreningsrörelsen
            vittnat om sedan systemet infördes 2008. Ett bindande avtal i
            tillståndsprocessen, och efterföljande anställningsperiod, är
            avgörande för att arbetstagaren dels ska få den lön och de villkor
            som utlovats av arbetsgivaren, dels ska kunna kräva sin rätt gentemot
            arbetsgivaren vid en tvist.
          </p>
          <p xml:id="i-CjihkCxMm2b1sFMurXj1tL">
            I propositionen framhåller regeringen att säsongsanställningsdirektivet
            ger medlemsstaterna möjlighet att bestämma om ett bindande anställningserbjudande
            eller ett giltigt anställningsavtal ska krävas för att ett tillstånd
            för säsongsarbete ska beviljas. Regeringen har således, inom ramen
            för genomförandet av direktivet, haft möjlighet att införa detta
            i svensk rätt. Regeringen väljer dock att inte göra det med hänvisning
            till att det inom Regeringskansliet övervägs olika åtgärder som
            syftar till att stärka arbetstagares ställning vid arbetskraftsinvandring
            generellt och att det därmed inte är lämpligt att genomföra några
            förändringar i samband med genomförandet av säsongsanställningsdirektivet
            (prop. 2017/18:108 s. 33).
          </p>
          <p xml:id="i-R4gsKFDsNsaxQjoXsw9svH">
            Vänsterpartiet välkomnar det arbete som pågår inom Regeringskansliet
            för att stärka arbetskraftsinvandrares ställning generellt och
            ser fram emot skarpa lagförslag före mandatperiodens slut. Vi
            anser dock att regeringen borde utnyttja den möjlighet som direktivet
            ger att redan nu införa ett bindande anställningserbjudande eller
            ett giltigt anställningsavtal som krav för att ett tillstånd för
            säsongsarbete ska beviljas. Det finns ingen anledning att vänta
            med att införa detta.
          </p>
          <p xml:id="i-MeVyZjUGupRBUyBHxRSaQR">
            Vår uppfattning delas av LO som i sitt remissyttrande anför att
            ett giltigt anställningsavtal eller ett bindande anställningserbjudande
            bör ligga till grund för ett tillstånd för säsongsarbete. Enligt
            LO är det anställningserbjudande som finns i dag för arbetskraftsinvandrare
            från tredjeländer inte bindande enligt svensk rätt och kan därmed
            inte anses leva upp till säsongsanställningsdirektivets krav.
          </p>
          <p xml:id="i-EUTUtJRbG2RtiniubnfHKs">
            I sammanhanget kan nämnas att Socialdemokraterna och LO inför
            valet 2014 presenterade tio ordningsregler för arbetsmarknaden
            i syfte att skapa ordning och reda på densamma. En av reglerna
            gällde arbetskraftsinvandrare från tredjeländer. Kravet var att
            arbetserbjudanden måste göras juridiskt bindande. Den socialdemokratiskt
            ledda regeringen har nu alla möjligheter att leva upp till sitt
            vallöfte. I ett första steg bör arbetserbjudanden göras juridiskt
            bindande för säsongsarbetare från tredjeländer i enlighet med
            den möjlighet som säsongsanställningsdirektivet ger. I ett andra
            steg bör samma sak gälla övriga arbetskraftsinvandrare från tredjeländer,
            ett lagförslag som vi förutsätter att regeringen lägger fram i
            den proposition som är aviserad till september 2018.
          </p>
          <p xml:id="i-MRNvThXFPNQTrEfPsm3tDy">
            Ett giltigt anställningsavtal eller ett bindande anställningserbjudande
            bör ligga till grund för ett tillstånd för säsongsarbete. Detta
            bör riksdagen ställa sig bakom och ge regeringen till känna.
          </p>
        </div>
        <div xml:id="i-TkJMiThWP78keq4TDRt58q" type="signatureBlock">
          <list xml:id="i-3sT8vDsMFqvF2AazCmo6px">
            <item xml:id="i-KXMjNTUrUurxHH4jkNWS3P" type="signature">
              Christina Höj Larsen (V)
            </item>
            <item xml:id="i-Auj35Gh1KKVucXY1hwpNGB" type="signature">
              Ulla Andersson (V)
            </item>
            <item xml:id="i-8WBCGMiivwLUy4C9nzdSEe" type="signature">
              Rossana Dinamarca (V)
            </item>
            <item xml:id="i-8pqZjPy1hHvLjEcnMDA9eg" type="signature">
              Ali Esbati (V)
            </item>
            <item xml:id="i-4tWdoZmKGeEPHaLHrSiTAU" type="signature">
              Momodou Jallow (V)
            </item>
            <item xml:id="i-8moy1obsc8qMidpWB7Thxx" type="signature">
              Daniel Riazat (V)
            </item>
          </list>
        </div>
      </div>
    </body>
  </text>
</TEI>
