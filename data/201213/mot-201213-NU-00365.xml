<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00365">
  <teiHeader>
    <fileDesc>
      <titleStmt>
        <title>Näringsliv</title>
        <author corresp="i-LKQKWG3JJUBFg12z1vrFwt">av Jennie Nilsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Näringsliv</title>
          <idno type="rdwebb">H002N365</idno>
          <rs type="number">N365</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N365/text</ref>
          <ref type="dokument_url_html">http://data.riksdagen.se/dokument/H002N365</ref>
          <ref type="dokumentstatus_url_xml">http://data.riksdagen.se/dokumentstatus/H002N365</ref>
          <ref type="doc">http://data.riksdagen.se/fil/50F8BD13-2800-4A28-947C-3C2A534597E3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EjPMvKrvi7HdAPnB25iKv8</idno>
            <name>Ingela Nylund Watz</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4oK6HjNJR6K1QAGZmsEqiv</idno>
            <name>Ingemar Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Cj5FdJ2Y5h54tU26GXFgAh" type="signed"/>
        <correspContext corresp="i-Cj5FdJ2Y5h54tU26GXFgAh">
          <note type="signatory" corresp="i-LKQKWG3JJUBFg12z1vrFwt"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-EjPMvKrvi7HdAPnB25iKv8"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-4oK6HjNJR6K1QAGZmsEqiv"/>
        </correspContext>
        <correspAction xml:id="i-TEuKeeccpvtSM6soiz9N2d" type="numbering">
          <date when="2012-10-08"/>
        </correspAction>
        <correspAction xml:id="i-ASJcxjirMmhxE3jXMF2TTR" type="submission">
          <date when="2012-10-05"/>
        </correspAction>
        <correspAction xml:id="i-SoED4J7KRfGXRPMLGyZUmv" type="transfer">
          <date when="2012-10-05"/>
        </correspAction>
        <correspAction xml:id="i-H5Eni3ghqMyx6CFnymZQXV" type="assigned"/>
        <correspContext corresp="i-H5Eni3ghqMyx6CFnymZQXV">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KT1PfX98WH7XftRzQdsgvi" type="motHeader"/>
      <div xml:id="i-J3DvNMYjTG6qqnegAwRhp1" type="motBody">
        <div xml:id="i-Kg645hKKkuqQ9FqqefNESH" type="motProposal" subtype="förslag">
          <head xml:id="i-HHNWmev9S1tKX29foXDpWZ">
            Förslag till riksdagsbeslut
          </head>
          <list xml:id="i-5nABsq64QY2PrtyY42EHkC" style="ol">
            <item xml:id="i-4As5ruQTx2JaomMza72FqG">
              Riksdagen tillkännager för regeringen som sin mening vad som
              anförs i motionen om inriktningen för svensk näringspolitik.
            </item>
            <item xml:id="i-MpLzNnTjH58ijpG84QxNbW">
              Riksdagen tillkännager för regeringen som sin mening vad som
              anförs i motionen om behovet att se över regelförenklingsarbetet.
            </item>
            <item xml:id="i-SZQ238nXTdSAmz11rnPo7b">
              Riksdagen tillkännager för regeringen som sin mening vad som
              anförs i motionen om reducerat sjuklöneansvar för företagen. 1
            </item>
            <item xml:id="i-MHo6B7rtVNTwU3v6FsAR2v">
              Riksdagen tillkännager för regeringen som sin mening vad som
              anförs i motionen om strategisk samverkan mellan samhället, näringslivet
              och akademin.
            </item>
            <item xml:id="i-93kD5iQDkcHAVZD822W3Ew">
              Riksdagen tillkännager för regeringen som sin mening vad som
              anförs i motionen om vikten av kommersialiseringar av forskningsresultat.
            </item>
            <item xml:id="i-SBFvbyhEi4WqfkTPHHvzEd">
              Riksdagen tillkännager för regeringen som sin mening vad som
              anförs i motionen om inrättandet av en marknadskompletterade investeringsfond
              med inriktning mot hållbara investeringar byggd på statlig och
              privat samfinansiering.
            </item>
            <item xml:id="i-EjgkH6gzQ7DhbqCMy3jYPL">
              Riksdagen tillkännager för regeringen som sin mening vad som
              anförs i motionen om att etablera ett nationellt kompetenscentrum
              för offentlig upphandling.
            </item>
            <item xml:id="i-HCc8fRzCxsoT2oVFk5CFL6">
              Riksdagen tillkännager för regeringen som sin mening vad som
              anförs i motionen om att upprätta en strategi för nationell innovationsupphandling.
            </item>
            <item xml:id="i-5aXMpuHeiVFkuwxYgt6WoG">
              Riksdagen tillkännager för regeringen som sin mening vad som
              anförs i motionen om en ny modell för statlig riskkapitalförsörjning
              för företag kopplade till inkubatorer.
            </item>
            <item xml:id="i-TX4ESzRdyzVYip2MFUdysR">
              Riksdagen tillkännager för regeringen som sin mening vad som
              anförs i motionen om behovet av ökad rörlighet för forskare mellan
              akademin och näringslivet. 2
            </item>
            <item xml:id="i-2GhZuiL9DLvv4hRS49Pgxn">
              Riksdagen tillkännager för regeringen som sin mening vad som
              anförs i motionen om att inrätta en nyföretagargaranti.
            </item>
            <item xml:id="i-L81oHxiDAHwKkHQ6tpVy1T">
              Riksdagen tillkännager för regeringen som sin mening vad som
              anförs i motionen om kulturella och kreativa näringar.
            </item>
            <item xml:id="i-8akVvxbKkC8etKpdEUh1GQ">
              Riksdagen tillkännager för regeringen som sin mening vad som
              anförs i motionen om att se över exportstödet till små och medelstora
              företag.
            </item>
            <item xml:id="i-7DVfhu95LhysYigPBkNKyH">
              Riksdagen tillkännager för regeringen som sin mening vad som
              anförs i motionen om att permanenta stödet till Visit Sweden.
            </item>
            <item xml:id="i-PKU4WeUCmX387AY9TLZ6AG">
              Riksdagen tillkännager för regeringen som sin mening vad som
              anförs i motionen om att regeringen, via sitt regleringsbrev till
              Tillväxtverket, bör förtydliga hur stödet till sociala och kooperativa
              företag kan stärkas inom myndighetens verksamhetsområden.
            </item>
            <item xml:id="i-DcdZWHTz541XS53STQierW">
              Riksdagen tillkännager för regeringen som sin mening vad som
              anförs i motionen om företag med statligt ägande.
            </item>
            <item xml:id="i-V7tXto9hRsj4XceCeRmDys">
              Riksdagen avslår regeringens förslag att helt eller delvis avyttra
              statens aktier i företagen Aktiebolaget Bostadsgaranti, Lernia
              AB och Vectura Consulting AB.
            </item>
          </list>
          <p xml:id="i-WFeoCf7h9QEHgraqjaLrZo">
            1 Yrkande 3 hänvisat till SfU.
          </p>
          <p xml:id="i-VUyajTVXt4GoXoicRD1WSg">
            2 Yrkande 10 hänvisat till UbU.
          </p>
        </div>
        <div xml:id="i-Uhxc2BsZJTwWtmS2Ub7M6q" type="motContent">
          <head xml:id="i-SeQR8HnuTrnf7yYdQsszkF" type="h1">
            Motivering
          </head>
          <p xml:id="i-Xm7uzKLzqvVtDgQxaSBRUP">
            Arbete är grunden för vårt välstånd. För att hålla ihop och utveckla
            Sverige krävs att fler har ett jobb att gå till och därmed en
            egen försörjning. Arbete skapar delaktighet och ger människor
            frihet och större möjligheter till utveckling. Fler nya jobb och
            full sysselsättning är därför vår prioritering. Vår utgångspunkt
            för tillväxt och för fler nya jobb är ordning och reda i ekonomin.
            En stark ekonomi är grunden, men det räcker inte för att jobben
            ska växa fram.
          </p>
          <p xml:id="i-XgyxYbDcWkkSVrRqymQQJA">
            Sverige behöver en aktiv näringspolitik, mer samarbete och gemensamma
            prioriteringar mellan politik, näring och akademi när det gäller
            forskning, innovation och utbildning. Genom kontinuerlig utveckling
            av nya varor och tjänster och smartare produktionslösningar som
            vässar företagens konkurrenskraft kan både näringslivet och den
            gemensamma sektorn anställa fler. Det krävs också att vi ger människor
            förutsättningar för att ta de jobb som växer fram.
          </p>
          <p xml:id="i-MZ7jz2YRNq6h1WuNsfkzeb">
            Insikten om den aktiva näringspolitiken måste bygga på idén om
            omställningsförmåga. Den svenska ekonomin blir mer konkurrenskraftig
            om vi ger både människor och företag förutsättningar att hantera
            strukturomvandlingar. Det stärker konkurrenskraften genom att
            skydda människor under omställningsperioder, så att de kan ta
            nya jobb som växer fram genom en aktiv närings- och företagarpolitik.
            Omställningsförmågan är en del av en röd tråd i den socialdemokratiska
            näringspolitiken, som handlar om vår övertygelse om människors
            förmåga och deras vilja att utvecklas och att stå på egna ben.
          </p>
          <head xml:id="i-Fo1nTcwqQ7SPfTekutjWJA" type="h1">
            Fler och växande företag
          </head>
          <p xml:id="i-96ScfDPaSU6CJf9zPPynuM">
            I tider av kris och ekonomisk oro behövs kloka investeringar
            som leder till nya jobb. När ekonomin försvagas behöver den stärkas
            upp genom att få fler i arbete. Sverige måste ha en aktiv näringspolitik
            så att människor kan starta nya företag och så att de befintliga
            företagen kan växa. Det kräver satsningar på innovation och forskning.
            På så sätt får man fram de nya produkterna och tjänsterna som
            företagen ska utveckla. Det duger inte att luta sig tillbaka och
            överlåta allt åt marknaden. Politiken måste kliva fram och ta
            en aktiv roll.
          </p>
          <p xml:id="i-UiFTkewZ6r58U1yuRjJE3G">
            Vår jobbskapande politik kretsade länge kring de stora industriföretagen.
            Det har varit en framgångsrik politik som tjänat oss väl. Sveriges
            ställning som ledande industri- och välfärdsnation hade aldrig
            nåtts utan en aktiv, socialdemokratisk industripolitik. De senaste
            decennierna har kopplingarna mellan industrin och tjänstesektorn
            förstärkts kraftigt och de är mer beroende av varandra, genom
            till exempel avknoppningar eller genom att det växer upp tjänsteföretag
            som på olika sätt ger service till industriföretagen. Därför måste
            en jobbskapande politik också innehålla åtgärder för en framtidsinriktad
            politik för entreprenörer och företagare med till exempel god
            tillgång till riskkapital och att det är lätt att växla mellan
            anställning och företagande.
          </p>
          <head xml:id="i-Rq53CqFtPori5e5TdJF9ch" type="h1">
            Regelförenkling
          </head>
          <p xml:id="i-DJqML9mk7p6SBcscHDJrNx">
            Idag upplever många företag att den administrativa bördan tar
            för mycket tid och därmed också pengar och resurser i anspråk.
            Under år 2007 aviserade regeringen en handlingsplan för regelförenklingsarbetet,
            med målet att förenkla företagens administrativa kostnader med
            25 procent fram till år 2010. I skrivande stund har man endast
            uppnått sju procent, vilket tvingat regeringen att revidera och
            förlänga målet fram till år 2020. Riksrevisionens kritik är ett
            kvitto på att regeringen misslyckats att förenkla företagens administration.
            Vi vill att det ska bli enklare för företag att följa de regler
            som finns, och vill därför se över arbetet med regelförenklingar.
            Vi vill exempelvis att nya uppgifter som myndigheter önskar samla
            in från företagare ska prövas mot de uppgifter som redan samlas
            in för att undvika att nya frågor ställs i onödan.
          </p>
          <head xml:id="i-vC4P8YmzDDN7W7yFmFiHX" type="h1">
            Reducerat sjuklöneansvar för företagen
          </head>
          <p xml:id="i-o5b1sCx5HhfjUeKbsjCdF">
            Sjuklöneansvaret är en viktig fråga för många enmansföretag.
            Många skulle kunna utöka sin verksamhet genom att anställa ytterligare
            en person, men väljer hellre att avstå på grund av dyra sjuklöneregler.
            Vi föreslår att arbetsgivarens kostnadsansvar för den andra sjuklöneveckan
            i sjukförsäkringen (sjukdag 814) slopas. Kostnaden tas över av
            staten genom att arbetsgivaren kompenseras via en kreditering
            av skattekontot. Reformen innebär ingen förändring för den anställde
            då sjuklönereglerna för den enskilde kvarstår i sin nuvarande
            utformning. Förslaget innebär att företagen endast har kostnadsansvaret
            för dag 27 i sjuklöneperioden. Förslaget beräknas kosta cirka
            1,2 miljarder kronor för år 2013. Detta ska riksdagen tillkännage
            för regeringen.
          </p>
          <head xml:id="i-Hqez2pxirvYKFAf3x1ZCEh" type="h1">
            Stärkt konkurrenskraft genom strategisk samverkan
          </head>
          <p xml:id="i-V1JY6gv9SE86sd6eBte4cr">
            Den allt starkare internationella konkurrensen sätter våra företag
            under stor press. Hur Sverige klarar sig i konkurrensen om jobben
            med andra länder är avgörande för vår framtida utveckling. Sverige
            ska konkurrera med kunskap och kreativitet, inte med låga löner.
            Sverige kan inte hävda sig med låga löner, lägre kompetens och
            gårdagens teknik. Det finns alldeles för många länder som kan
            möta de kraven. Vi måste istället ständigt förbättra oss, stärka
            våra kunskaper och ligga längst fram i utvecklingen av nya affärsidéer,
            produkter och tjänster. Det krävs aktiva åtgärder för att bygga
            ett näringsliv som står sig starkt i den internationella konkurrensen.
          </p>
          <p xml:id="i-RxG46W7s8YC3c2zCFVDfWD">
            Ett litet exportberoende land som Sverige är helt beroende av
            att det finns ett fungerande och väl utvecklat samarbete mellan
            alla aktörer som kan bidra till att Sverige blir framgångsrikt
            i den internationella konkurrensen. Vi behöver stärka samverkan
            mellan högskola och näringsliv och vi behöver återigen ta tag
            i samverkan och dialog mellan näringsliv och politik. Vi socialdemokrater
            vill bygga en modell för strategisk samverkan inom områden med
            centrala framtidsutmaningar för vårt samhälle både inhemska och
            globala. Vi avsätter 500 miljoner år 2013 utöver regeringen för
            uppstart av samverkansprogram mellan arbetsmarknadens parter,
            akademin och politiska beslutsfattare. I samverkan förvaltas resurserna
            i syfte att stärka Sveriges konkurrenskraft inom strategiska framtidsnäringar.
            Detta ska riksdagen tillkännage för regeringen.
          </p>
          <head xml:id="i-PoCxuhTBcSSLhKRt5JkcW2" type="h1">
            Forskning och innovationer stärker den svenska konkurrenskraften
          </head>
          <p xml:id="i-Uso17xmdaHVKAD5bNUoD16">
            Det råder bred enighet om behovet av strategier och åtgärder
            för att stärka forskning och innovationer i Sverige. Vi socialdemokrater
            ser behovet av att göra samhällsinvesteringar för att klara arbetstillfällen
            och stärka svensk konkurrenskraft. Vi kan konstatera att regeringen
            inte klarat att göra investeringar som möter dessa behov. Det
            faktum att vi gör andra ekonomiska prioriteringar än regeringen,
            bör dock inte hindra oss från att försöka mötas i frågan om förutsättningarna
            för den framtida forskningen.
          </p>
          <p xml:id="i-4PQyqNpjsUqD6eWoWAs8AG">
            Vi har varit beredda att delta i samtal med regeringen om inriktningen
            för en framtida forsknings- och innovationspolitik. Dock har regeringen
            avböjt sådana inviter. Det tycker vi är synd och till nackdel
            för svenskt konkurrenskraft. Sveriges näringsliv och akademi tjänar
            på stabila spelregler som möjliggör investeringar i forskning
            och innovationer. Vi hoppas att regeringen omvärderar sin syn
            och inleder förhandlingar som kan leda till långsiktiga investeringar
            på forskning och innovationer.
          </p>
          <p xml:id="i-YTuCGDSegeARvwxm2CuaJ3">
            Vad många uppmärksammat under senare år är att de samlade satsningarna
            på FoU i Sverige inte leder till kommersialisering av nya varor
            och tjänster i en utsträckning som vore väntat och önskvärt. Detta
            faktum brukar benämnas som att det finns en svensk innovationsparadox.
            För att komma till stånd med kommersialiseringar av forskning
            och innovationer vill vi se över det statliga riskkapitalsystemet,
            innovationsupphandling och ökad rörlighet av forskare mellan högskolor
            och näringslivet som dellösningar på ovanstående problem.
          </p>
          <head xml:id="i-JHntnwYLFKdoeeCp911wbk" type="h1">
            Riskkapitalförsörjning i tidiga skeenden
          </head>
          <p xml:id="i-E7MjkQ2RJbtRw95HQaVjAz">
            Det finns god tillgång till statligt riskkapital som till betydande
            del inte nyttjas. Väsentligt är också att tillföra kompetens till
            nyföretagande, inte bara finansiella resurser. Mot bakgrund av
            de svårigheter som företag redovisar när det gäller att få tillgång
            till riskvilligt kapital i tidiga skeden är det tydligt att det
            krävs nya och effektivare former för hur det statliga riskkapitalet
            bör organiseras. Vi föreslår att det inrättas en marknadskompletterande
            investeringsfond med inriktning mot hållbara investeringar byggd
            på statlig och privat samfinansiering. Staten blir en katalysator
            för det nya fondsystemet genom att omdisponera tillgängliga statliga
            medel för riskkapitalförsörjning. Vi vill också göra en översyn
            av det statliga riskkapitalsystemet i syfte att utforma stödet
            så att det befintliga riskkapitalet bättre svarar upp mot de behov
            som finns. Regeringen bör också se över förslag som syftar till
            att öka tillgången på privat riskkapital. Detta ska riksdagen
            tillkännage för regeringen.
          </p>
          <head xml:id="i-xJXbaZxWx5Rnmi4h3HGxS" type="h1">
            Utveckla en mer kraftfull och krävande offentlig upphandling
          </head>
          <p xml:id="i-E8twkLt85V8iihqPS4Yc8s">
            Det finns en stor potential i att förbättra upphandlingen av
            externa varor och tjänster. Upphandlingsutredningen beräknar den
            offentliga upphandlingen till mellan 480 och 580 miljarder kronor
            per år, och identifierar ett antal problem. Exempelvis att upphandlingskompetensen
            inte är ledande i alla kommuner och landsting. Många upphandlare
            är osäkra på i vilken utsträckning de får ta hänsyn till andra
            kriterier än kostnad och uppföljningen är i många fall bristfällig.
            Detta i kombination med att offentlig upphandling ofta sker inom
            svåra upphandlingsområden (till exempel skola, omvårdnad, infrastrukturprojekt)
            gör att det är svårt att tro att svenska skattebetalare får bästa
            möjliga valuta för sina pengar. Vi tror att en nationell enhet
            med uppgift att stödja kommuner och landsting i offentlig upphandling
            skulle förbättra upphandlingen avsevärt. Vi avsätter 50 miljoner
            kronor för att etablera ett nationellt kompetenscentrum för offentlig
            upphandling. Vi vill också upprätta en strategi för nationell
            innovationsupphandling. Detta ska riksdagen tillkännage för regeringen.
          </p>
          <head xml:id="i-7cvXibSDQNtQaeTFrZERr1" type="h1">
            Kapitalförstärkta inkubatorprogram
          </head>
          <p xml:id="i-WoGz7kuyVfp92tQdmnX8DS">
            Vi föreslår en ny modell för statlig riskkapitalförsörjning för
            företag kopplade till inkubatorer. Syftet bör vara att omvandla
            innovativa idéer som ännu anses för riskfyllda och befinner sig
            i ett för tidigt skede för att få finansiering från enbart privata
            investerare till företag som befinner sig i ett uppstartsskede.
            Målet bör vara att företagen efter tiden inom inkubatorn ska bli
            kapabla att erhålla privat finansiering och fungera utan statligt
            stöd. Återbetalning av statligt stöd ska ske från de företag inom
            inkubatorn som genererar intäkter. Vi vill avsätta 50 miljoner
            kronor för inkubatorsprogrammen. Detta ska riksdagen tillkännage
            för regeringen.
          </p>
          <head xml:id="i-6Ng4UYV8kRw3Uj4GpQgDrw" type="h1">
            Samverkan och ökad rörlighet för forskare mellan akademin och
            näringslivet
          </head>
          <p xml:id="i-Yao5hntXYFiPF36eC5KZM7">
            Det räcker inte att få in människor på universitet och högskolor.
            Att människor enkelt kan röra sig mellan akademi, offentlig sektor
            och näringsliv stimulerar innovationer och sprider dem till fler
            områden. Därför behövs strategier för att främja ökad rörlighet
            för forskare mellan akademin och övriga arbetsmarknaden. Det handlar
            bland annat om att se över villkor i forskningsanställningar som
            premierar ökad rörlighet för forskare mellan akademin och näringslivet.
          </p>
          <head xml:id="i-5Ks8sjyyT5UyAdi1CTSWLE" type="h1">
            Nyföretagargaranti
          </head>
          <p xml:id="i-X1ABNhHrbvVExg7pcDgw4Y">
            Idag får många entreprenörer som har bärkraftiga affärsidéer
            och förutsättningar för att starta nya företag avslag av banken
            för sina låneansökningar enbart för att de saknar tillräckliga
            säkerheter. Därför föreslår vi att en nyföretagargaranti införs.
            För detta avsätts 50 miljoner för år 2013. Nyföretagargarantin
            går ut på att staten går in och tar en del av risken tillsammans
            med banken för företagare som har bärkraftiga affärsidéer men
            som saknar tillräckliga säkerheter.
          </p>
          <p xml:id="i-PQ7A9xbjZmuWSVusvssV1t">
            Banken är ofta den externa aktör som har bäst kontakt med och
            kunskap om företaget. De banker som så vill ska kunna erbjudas
            medverka i nyföretagargarantin där staten garanterar en andel
            till exempel halva lånet. Detta kan ge bankerna möjlighet att
            expandera lånen till småföretag utan att öka sin totala riskexponering
            samtidigt har banken ett starkt incitament att göra en noggrann
            kreditprövning genom att man står för halva kreditrisken. Ett
            sådant system blir också administrativt effektivt och billigt
            för staten. Företag som behöver låna ska vända sig till banken
            med en kreditansökan.
          </p>
          <p xml:id="i-MgPDsAx6igD5XLUQzCsUwb">
            Banken gör en normal kreditprövning som är oberoende av om företaget
            behöver en lånegaranti eller ej. Om banken konstaterar att den
            på normala grunder inte kan lämna kredit, ofta till följd av brist
            på säkerheter, prövar banken om kredit ändå kan beviljas med stöd
            av statlig nyföretagargaranti. Typfallet kan vara ett företag
            med goda framtidsutsikter och en verksamhet som ger eller förväntas
            ge ett bra kassaflöde men som är i avsaknad av säkerheter. Endast
            på förhand godkända banker ska kunna erbjuda garantin. För att
            banken ska kunna pröva möjligheten till lånegaranti ska vissa
            krav ställas på företaget och dess ägare. Dessa kan vara att ägarna
            saknar egna medel som kan satsas i bolaget, att det finns en liv-
            eller kapitalförsäkring som klarar lånet eller delar av det i
            händelse av dödsfall och att ägarna går i personlig borgen för
            garanterat belopp. Banken är skyldig att göra en noggrann prövning,
            annars finns risk för att garantin inte är giltig i händelse av
            obestånd.
          </p>
          <head xml:id="i-EJuSopJd6ARBxdkmBhstiC" type="h1">
            Kulturella och kreativa näringar
          </head>
          <p xml:id="i-G1LCZXXcqrbC4KvhUWUKZP">
            Det traditionella industrisamhället står inför stora strukturella
            förändringar, och en ny kreativ näring är på framväxt. De kulturella
            och kreativa näringarna präglas av en stor rörlighet. Rörligheten
            ställer krav på bra infrastruktur inte bara ur traditionell mening
            utan också ur helt nya perspektiv.
          </p>
          <p xml:id="i-AcFpCkB8iW1dFf3eHYRzKd">
            För att lyckas med denna omställning är det avgörande att se
            hur de strukturella system som vi har byggt upp kring industrisamhällets
            förutsättningar kan anpassas efter de nya förutsättningar som
            gäller inom den kulturella och kreativa näringen. Det är också
            av stor vikt att hitta sätt för de traditionella näringarna och
            de kreativa näringarna att mötas. De kulturella och kreativa näringarna
            ligger i gränslandet mellan de kulturella och företagsekonomiska
            sektorerna. En ökad förståelse för hur den kreativa kompetensen
            kan användas för att höja värdet eller öka lönsamheten inom andra
            sektorer behöver skapas. Kultur och kreativa samarbeten kan vara
            ett sätt att utveckla verksamheten för att öka konkurrenskraften.
          </p>
          <p xml:id="i-HZwmYBt2vHLQvoy5a7zKfT">
            Näringarna har ett stort värde också i dess förmåga att vara
            en dynamo för andra branschers utvecklingsarbete. Det förutsättningslösa
            och vida synsättet som näringen representerar är av stor betydelse
            i alla branschers utvecklingspotential. Sveriges framtid ligger
            i att erövra och behålla en topposition inom områdena innovation
            och utveckling. I det perspektivet spelar de kulturella och kreativa
            näringarna en avgörande roll.
          </p>
          <head xml:id="i-V8d1YkCXZgj5vGhNPgvNo1" type="h1">
            Stärkt exportstöd till små och medelstora företag
          </head>
          <p xml:id="i-AH6yGXnUhuK9wZT8mrgxFz">
            Sverige är ett relativt litet exportberoendeland i den internationella
            ekonomin. Storföretagen är motorn i den svenska industrin men
            det finns stor potential i att utveckla exportverksamheten för
            de små och medelstora företagen. Vi har en tradition av dialog
            mellan politik, näringsliv, fackliga organisationer och akademi.
            Det har varit ett framgångsrikt koncept för Sverige. Vi vill återupprätta
            ett konstruktivt samarbetsklimat mellan politik, näringsliv, fack
            och forskningen i syfte att stärka svensk konkurrenskraft för
            att skapa arbetstillfällen och resurser för att finansiera välfärden.
            Sverige behöver investeringar i ökad produktivitet, förstärkt
            innovationskraft och global konkurrenskraft. Exportrådet ges i
            uppdrag att utöka rådgivningen till små och medelstora företag
            om vilka möjligheter att få finansieringsstöd som finns, i Sverige,
            i EU och internationellt, då detta kan vara svårt att orientera
            sig kring för mindre företag. Exportrådet ska ge stöd med särskild
            inriktning på de små och medelstora företagens möjligheter och
            behov. Detta eftersom små och medelstora företag ofta tar steget
            till internationalisering. Vi avsätter 25 miljoner kronor 2013
            för att främja de små och medelstora företagens export. Pengarna
            ska framförallt användas till att främja export till de växande
            marknaderna i Asien, Afrika och Sydamerika. Detta ska riksdagen
            tillkännage för regeringen.
          </p>
          <p xml:id="i-PvwN7JBE8yVC88zFmxGKFC">
            Sveriges representation utomlands är en vital fråga för vårt
            lands utrikes-, bistånds- och näringspolitik. Vi måste ha en väl
            rustad utrikesförvaltning både på Utrikesdepartementet i Stockholm
            och på plats ute i världen för att kunna förstå politiska, ekonomiska
            och kulturella trender och för att kunna upprätthålla relationer
            som ligger till grund för samarbete på en mängd viktiga områden.
            Socialdemokraterna vill slå vakt om UD:s möjligheter att såväl
            behålla som nyrekrytera kompetent personal. Socialdemokraterna
            och regeringen slöt 2011 en överenskommelse som räddar ambassaderna
            i Hanoi, Buenos Aires, Luanda och Kuala Lumpur från nedläggning.
            Utöver det handlade överenskommelsen om vikten av att utrikesförvaltningen
            i närtid ytterligare stärker sin närvaro på viktiga tillväxtmarknader.
            Via Exportrådet ska riktade exportfrämjande åtgärder göras, exempelvis
            till länder där det planerades att avveckla den svenska representationen.
            Satsningen inriktas på att främja exporten i små och medelstora
            företag och inriktas dessutom på handel med samtliga Bricländer
            samt Irak. Satsningen riktas särskilt mot viktiga framtidsbranscher,
            exempelvis kreativa näringar, energieffektivisering och miljöteknik.
            Med länder som Brasilien och Indien med stark ekonomisk tillväxt
            växer det fram nya regionala och globala stormakter. Sveriges
            utrikes- och främjandepolitik bör avspegla detta. Därför välkomnar
            vi socialdemokrater att Sverige genom överenskommelsen mellan
            oss och regeringen nu öppnat ett konsulat i Mumbai. Regeringen
            bör under det kommande året redovisa resultaten av gjorda främjandesatsningar.
          </p>
          <p xml:id="i-9b3TQ8kXvzxgxKp1cx3pbN">
            Vi socialdemokrater har utöver detta också lagt fram egna förslag
            om exportfrämjande åtgärder för att stärka de små och medelstora
            företagens export. Sverige har kunnat hantera globaliseringens
            negativa effekter samtidigt som vi dragit fördel av dess möjligheter.
            För att kunna fortsätta med detta måste vi söka breda lösningar
            för vår internationella politik och Sveriges närvaro i olika delar
            av världen för att tillvarata våra intressen. Ett exempel på de
            kortsiktiga beslut som den borgerliga regeringen har tagit under
            tidigare år utgörs av det hårt kritiserade nedläggningsbeslutet
            av generalkonsulatet i New York. Vi socialdemokrater menar att
            denna besparing inte uppväger nackdelarna. Sverige bör ha ett
            generalkonsulat i New York.
          </p>
          <head xml:id="i-BK9s97yctouMqRyuBxBLjH" type="h1">
            Besöksnäringen
          </head>
          <p xml:id="i-W65jnZ2VF7BMrMgVNyTJR3">
            Vårt land erbjuder fantastiska möjligheter till upplevelser av
            olika slag. Vi har en storslagen natur, rikt kulturarv och kulinarisk
            höjd. En strategisk satsning kring den svenska besöksnäringen
            skapar inte bara arbetstillfällen och genererar inkomster. En
            växande besöksnäring positionerar också Sverige internationellt.
            Därför vill vi lyfta fram besöksnäringens möjligheter att skapa
            nya arbetstillfällen över hela landet. Exempelvis är internationella
            evenemang ett mycket intressant segment där det finns en stor
            tillväxtpotential för Sverige.
          </p>
          <p xml:id="i-BoV9PB7u3oM1xWrKmiBNfj">
            Branschorganisationen Visitas har tagit fram en strategi för
            att främja besöksnäringen. I strategin fastslås att besöksnäringen
            ska växa till 260 000 anställda fram till år 2020. Det är positivt
            att branschen tar krafttag för att stimulera näringen, men politiken
            måste också skapa förutsättningar för att stimulera företagandet
            inom näringen. Visit Sweden, som ägs av staten och organisationen
            Svensk Turism har till uppdrag att marknadsföra Sverige som destinationsland
            och att utveckla svenska destinationsplatser. Bolaget har haft
            ett tillfälligt anslag på 50 miljoner kronor mellan 2009 och 2012
            från statens sida. Branschen går in med lika mycket pengar eftersom
            man inser betydelsen av nya jobb för den växande besöksnäringen.
            Vi föreslår att stödet permanenteras så att marknadsföringen av
            Sverige ska kunna hålla den nivå den har idag. Detta ska riksdagen
            tillkännage för regeringen.
          </p>
          <head xml:id="i-TN5r3KoLRysLtrGD3PjYWS" type="h1">
            Socialt och kooperativt företagande
          </head>
          <p xml:id="i-EDpM3MgqbUKZbcqbBTEf3t">
            Socialt och kooperativt företagande bidrar till ordning och reda
            på den svenska arbetsmarknaden och stärker omställningsförmågan
            för den svenska ekonomin. Omställningsförmågan är en del av en
            röd tråd i den socialdemokratiska politiken, som handlar om vår
            övertygelse om människors förmåga och deras vilja att utvecklas
            för att försörja sig själva. Näringslivet blir också mer konkurrenskraftigt
            om det finns en mångfald av olika företagsformer.
          </p>
          <p xml:id="i-Fo7B8mt4YjVUwEQmgS94cv">
            Det behövs en diskussion om företagsansvar mot dagens förändrade
            arbetsmarknad. De senaste årens positiva lönsamhetseffekter hos
            företag som jobbar med socialt ansvarstagande bekräftar att företags
            konkurrenskraft kan stärkas genom konkurrens under bärkraftiga
            villkor. Det kooperativa nyföretagandet har också stora möjligheter
            att bidra till en långsiktig och hållbar tillväxt. Kooperativa
            företag gör inbrytningar i allt fler branscher. Innovationer som
            växer fram inom vindkraft, kulturentreprenörskap, upplevelseindustri
            och olika typer av småföretagssamverkan är oftast resultat från
            kooperativa företag. Det är viktigt att följa hur förutsättningarna
            för de kooperativa företagen kan utvecklas och stärkas. Därför
            vill vi att regeringen i sitt regleringsbrev till Tillväxtverket
            förtydligar hur stödet för sociala och kooperativa företag kan
            stärkas inom myndighetens verksamhetsområden. Detta ska riksdagen
            tillkännage för regeringen.
          </p>
          <head xml:id="i-L92xRxDCKkSXmy6gFmrWdK" type="h1">
            Företag med statligt ägande
          </head>
          <p xml:id="i-8QAWN82V4gUZzejD8mb121">
            Staten har en viktig uppgift att värna, förvalta och utveckla
            de gemensamma tillgångarna som statliga företag representerar
            på ett ansvarsfullt sätt. Genom ett långsiktigt ägande ska de
            statliga företagen bidra till en långsiktigt och hållbar tillväxt.
            I flertalet fall har de statliga företagen sitt ursprung i verksamheter
            som en gång byggts upp med offentliga medel. Oftast har bolagen
            varit myndigheter eller verkat under monopol i bolagsform som
            genom den tekniska och marknadsmässiga utvecklingen omvandlats
            till konkurrensutsatta företag. Många företag med statligt ägande
            är i flera fall framgångsrika aktörer i både nationella och internationella
            marknader där de verkar. De representerar stora värden som svenska
            folket ytterst är ägare till. Staten är Sveriges största företagsägare
            och arbetsgivare. Totalt är cirka 202 000 personer anställda i
            företag med statligt ägande. Detta medför ett stort ansvar och
            ställer krav på en långsiktig och professionell förvaltning för
            att säkerställa tillväxten i vårt land. Det kan finnas skäl att
            se över det statliga ägandet av bolag. Men det ekonomiska läget
            är osäkert. Det är därmed en illa vald tid att sälja statliga
            bolag. Vi säger av denna anledning nej till att sälja de bolag
            som föreslås i regeringens budgetproposition. Detta ska riksdagen
            tillkännage för regeringen.
          </p>
        </div>
        <div xml:id="i-UCRiXybm5ejDSGnzxQ2AU8" type="signatureBlock">
          <list xml:id="i-LpoPpo5GrZwTRtS8gkXcue">
            <item xml:id="i-AZjbWFRTw1J5YCApSm76MK" who="i-LKQKWG3JJUBFg12z1vrFwt" type="signature">
              Jennie Nilsson (S)
            </item>
            <item xml:id="i-UHPwCtvPwZ82jkUHeRiXE7" who="i-FL3Tee8NjTSCkq4XGmHcyw" type="signature">
              Carina Adolfsson Elgestam (S)
            </item>
            <item xml:id="i-FJnrmsTfjXLQkXEi7KEujb" who="i-JfXS8EFEqMfBiyryszrVvW" type="signature">
              Ann-Kristine Johansson (S)
            </item>
            <item xml:id="i-6Uz5dDGiWDtGzdaqawCkyv" who="i-EjPMvKrvi7HdAPnB25iKv8" type="signature">
              Ingela Nylund Watz (S)
            </item>
            <item xml:id="i-V6SRECLJYq3p6ZuY6ZzBmY" who="i-MVzhVeKwRGmjHjHoSrReg9" type="signature">
              Börje Vestlund (S)
            </item>
            <item xml:id="i-QqwzjEwaQx9eNhHjm66AZf" who="i-VhAPHtDbXzmUeiVRSdRFGD" type="signature">
              Karin Åström (S)
            </item>
            <item xml:id="i-KQaXK5tVNaHtzsd9hE4S5Q" who="i-122QwSSpyGJQiTJjmrUJCM" type="signature">
              Krister Örnfjäder (S)
            </item>
            <item xml:id="i-RmD8apF3s66sH2MZ8ZMDrC" who="i-4oK6HjNJR6K1QAGZmsEqiv" type="signature">
              Ingemar Nilsson (S)
            </item>
          </list>
        </div>
      </div>
    </body>
  </text>
</TEI>
