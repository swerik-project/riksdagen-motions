<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__584/mot_1962__ak__584-001.pdf"/>
      <div type="motHeader" xml:id="i-HXvsjw1udPZgHm77zBLCHH">
        <div type="motTitle" xml:id="i-AAYne71Fotz8wErhaDUgHZ"/>
        <div type="motSubmissionInfo" xml:id="i-XTrXG9B6x6fnGNZKg4K2rU"/>
      </div>
      <div type="motBody" xml:id="i-Dm1yDqZncirPaQRx17mW15">
        <div xml:id="i-WUj5meUK35cZhihGU9tWYo">
          <p xml:id="i-TCt8nRTUkK7jv2YbcZbSFp">
            Motioner i Andra kammaren, nr 584 år 1962 11
          </p>
          <p xml:id="i-Fnxf4YziS767PRD4yDtUhb">
            Nr 584
          </p>
          <p xml:id="i-6sAFBhqmZZCkNQb73Kz1At">
            Av fru Eriksson i Stockholm m. fl., angående vissa familjepo-
            litiska åtgärder.
          </p>
          <p xml:id="i-TYDDmXhDwus7T63GPFfvDK">
            (Lika lydande med motion nr 511 i Första kammaren)
          </p>
          <p xml:id="i-Rww4HoBv2F5yufCfdi6ZbG">
            Årets statsverksproposition innehåller förslag om en rad förbättringar
            för familjerna. Det finns en tendens till en ny familjepolitisk
            giv, som visar sig i en uppräkning av bosättningslån, bidragsförskott,
            underhållsbidrag och tidigare beslutade barnbidrag och studiebidrag
            samt uppmjukning av reg- lerna för bostadsrabatter och ferieresor
            och främst den förebådade väsent- liga höjningen av moderskapsförsäkringen
            och den infogade tandvårdsför- säkringen. Men utjämningen av barnkostnaderna
            bör gå betydligt längre och detta av huvudsakligen två skäl: den
            sjunkande nativiteten och barnfamil- jernas eftersläpning i den
            allmänna ekonomiska standardhöjningen. Mest pressad är kanske
            ekonomien för de ensamstående föräldrarna och deras barn. Under
            senare år upplöstes årligen närmare 9 000 äktenskap med i runt
            tal 11 000 barn i barnbidragsåldern, siffror som kan väntas stiga
            under de när- maste åren. Närmare 30 000 äktenskap upplöses genom
            att mannen eller hustrun avlider. Antalet ogifta mödrar med barn
            är ganska konstant sedan lång tid tillbaka men kommer på grund
            av de stora ungdomskullarna på 1960-talet att öka. änkorna och
            deras barn har folkpension utan inkomst- prövning och kommer att
            få pension även från ATP. De ogifta mödrarna har blygsamma garanterade
            bidrag till barnens försörjning, men de frånskilda mödrarna, som
            ofta är ovana att sköta ett förvärvsarbete, har stora svårig-
            heter att både vårda sina barn och sörja för sin ekonomi. Sålunda
            utgår i Stockholm socialhjälp till 18 Z av frånskilda mödrar med
            ett barn, till 43 4, av de frånskilda tvåbarnsmödrarna och till
            43 Z av trebarnsmödrarna. De ensamstående mödrarnas löner är enligt
            en undersökning lägre än kvinno- lönerna genomsnittligt och lägre
            än motsvarande manslöner. Härtill kom- mer svårigheten att finna
            någon bostad och hjälp med barntillsynen.
          </p>
          <p xml:id="i-NbQTvBtsVTadJPfshNntgx">
            Väårdnadskostnaderna Utgifterna för barnens direkta försörjning
            blir störst från skolåldern och uppåt, medan däremot kostnaderna
            för vården överväger för de små barnen. Vårdnadsfrågan, som tidigare
            underskattats och förbisetts, har i dag blivit den svåraste att
            lösa. Detta dels genom bristen på hemhjälp och daghem,
          </p>
          <pb facs="riksdagen-motions-pdf/data/1962/mot_1962__ak__584/mot_1962__ak__584-002.pdf"/>
          <p xml:id="i-DdDr3cTiGwyHxuUhEyAK2n">
            12 Motioner i Andra kammaren, nr 584 år 1962
          </p>
          <p xml:id="i-BYqdxz5MsPU9Cu535NAeE8">
            dels också därför att kvinnan, även den gifta, i dag har ett
            marknadsvärde i arbetslivet, som gör det till en stor ekonomisk
            uppoffring att avstå förvärvs- arbete för vården av de egna barnen.
            Av både rättvise- och befolkningspolitiska skäl bör samhället
            i dag träda till för att kompensera mödrarna för den inkomstförlust,
            de lider, då de ägnar sig åt småbarnsvården. En början är redan
            gjord genom moderskaps- försäkringen, som bör ytterligare utbyggas
            för de hemarbetande mödrarna. Barnpassning åt de förvärvsarbetande
            mödrarna genom en fortsättning och ökning av stödet åt daghem
            m. fl. liknande serviceanordningar bör också ordnas. Det tillskott
            till hemmets ekonomi, som hemarbetet ger genom den hemarbetande
            moderns insats, är visserligen en skattefri inkomst men har icke
            karaktär av förvärvsinkomst med därtill knutna sociala förmåner.
            Sjukpenning, pension och semesterrätt följer inte med en aldrig
            så storartad mödrainsats. Att samhället skulle ikläda sig arbetsgivaransvar
            för social- försäkringar åt kvinnor, bara för att de ingått äktenskap
            och avstått från förvärvsarbete, är fullkomligt otänkbart. Däremot
            har samhället redan accepterat att ikläda sig vissa kostnader
            för mödrar, gifta eller ogifta, vid havandeskapet och tiden närmast
            därefter. Vårdnaden av de små barnen innebär som tidigare påpekats
            numera ett så stort ekonomiskt avbräck, att samhället genom försäkring
            eller på annat sätt här bör dela ansvaret med föräldrarna.
          </p>
          <p xml:id="i-CVDdRDT2CDpbAStqaGKFnj">
            Pension åt den hemarbetande modern Om samhället garanterar mödrarna
            ersättning under den tid de vårdar de små barnen, blir det också
            naturligt att räkna vårdartiden som pensions- grundande efter
            en schabloninkomst. Frågan om rätt till obligatorisk tjänste-
            pension för vissa barnavårdande insatser i den egna familjen bör
            på längre sikt kunna lösas genom att staten erlägger pensionsavgifterna.
            Mödrarna kan då även med avbrott för barnafödande erhålla tillräckligt
            antal tjänste- år för full pension.
          </p>
          <p xml:id="i-Qz9gLkBH3rSRpacynnxLNk">
            Sjukförsäkring åt de hemarbetande mödrarna I konsekvens med vad
            som sagts om kostnaderna för vårdanden av bar- nen, bör också
            sjukförsäkringen till mödrarna, gifta eller ogifta då de vår-
            dar små barn, utgå med en tilläggssjukpenning, som motsvarar en
            avvägd schåbloninkomst och bättre täcker de verkliga kostnaderna
            för en ersättare för vården av barnen. Även här faller avgiftskostnaderna
            på samhället och avser mödragärningen.
          </p>
          <p xml:id="i-DsdFv3yPQa8JgfSgmeFpkf">
            Omprövning av 16-årsgränsen Sociallagstiftningen sätter gränsen
            mellan barnaåldern och vuxenåldern med få undantag vid 16 år.
            Vid denna ålder upphör barnbidraget, som har blivit normerande
            för förmåner knutna till barnaåldern. Sålunda upphör då
          </p>
          <pb facs="riksdagen-motions-pdf/data/1962/mot_1962__ak__584/mot_1962__ak__584-003.pdf"/>
          <p xml:id="i-FCaW4bmYQ25N2SHLg5zFrr">
            Motioner i Andra kammaren, nr 584 år 1962 13
          </p>
          <p xml:id="i-WWihXN41679eUqoRJWodG5">
            också underhållsbidrag, bidragsförskott, barnpension i folkpensioneringen
            och änkas rätt till änkepension på grund av barn i hemmet. även
            inom skattelagstiftningen, där denna tar hänsyn till förekomsten
            av barn, upphör skattelättnaderna för föräldrarna, då barnet fyllt
            16 år. Detta är fallet med de ensamstående föräldrarnas rätt till
            de giftas skatteskala och dubbelt orts- avdrag liksom förvärvsarbetande
            gifta mödrars förvärvsavdrag. Med den förlängda obligatoriska
            skoltiden och med kraven på yrkesut- bildning uppskjuts ungdomens
            inträde i förvärvslivet ytterligare några år, varför det måste
            förefalla riktigt att nu ta 16-årsgränsen under omprövning och
            lämna föräldrarna ett stöd under längre tid.
          </p>
          <p xml:id="i-3C3WzDT3t7Y78i1YMFgLV1">
            Ensamstående föräldrar
          </p>
          <p xml:id="i-L2J8nQJ6uhe2e88LiEhBVm">
            De ensamståendes ekonomiskt svåra situation är omvittnad. Tillgången
            på familjebostäder till billiga hyror genom ökat byggande och
            höjning av bostadsrabatterna och daghemsplatser eller annan vårdmöjlighet
            för barnen måste med det snaraste lösas. Ett kommunalt bostadstillägg
            borde utgå lik- som till pensionärerna. En höjd åldersgräns för
            olika bidrag och skattelätt- nader blir mer angeläget för de ensamstående
            föräldrarna, som då 16-års- gränsen passeras, icke längre bedöms
            som familjeansvariga utan som ung- karlar. Ovan angivna förbättringar
            bör först genomföras för de ensamstå- ende och komma i förtur,
            i den mån uppgifterna redan ligger hos sittande kommittéer.
          </p>
          <p xml:id="i-43gq4bkNdnK1BkjkjBFFCp">
            Barnförsäkring Det allmänna barnbidraget är en god hjälp för
            barnfamiljerna men mot- svarar ju på intet sätt de verkliga kostnaderna
            för försörjningen av ett barn. Än mindre ersätter det mödrarnas
            inkomstbortfall vid vårdnad av barnen i hemmet. En höjning av
            det statliga barnbidraget, som skulle täcka barn- familjens hela
            kostnad för barnet och även ge någon ersättning för de ytter-
            ligare uppoffringar av egen förvärvsinsats, som mångbarnsmödrarna
            får göra, kan svårligen uppnås inom en nära framtid. Med erfarenhet
            från sam- hällets ansvarstagande för äldre och sjuka personer
            genom försäkrings- system borde även prövas att trygga försörjningen
            av barnen genom en obligatorisk försäkring, som det kom på varje
            person att under sin produk- tiva tid betala till, för att varje
            barn skulle få en grundförsörjning. I en tid då de ensamstående
            föräldrarna ökar, uppkommer svårigheter att utkräva föräldransvaret
            av båda parter, och barnen blir lidande på att fostras i be- roende
            av socialhjälp eller i misär. Även för dessa skulle en försäkring
            ge en säkrare existens. Bland de vägar som bör sökas för att få
            en fördelning av barnkostnaderna i större utsträckning än nu kunde
            således även för- säkringstanken, som visat sig bärande för andra
            grupper, prövas.
          </p>
          <pb facs="riksdagen-motions-pdf/data/1962/mot_1962__ak__584/mot_1962__ak__584-004.pdf"/>
          <p xml:id="i-AwZuTw9sybPsvDUEY2GPzG">
            14 Motioner i Andra kammaren, nr 584 år 1962
          </p>
          <p xml:id="i-6d87DqEWonfJY2Mmzr1Wr2">
            Med stöd av det ovan anförda hemställes, att riksdagen i skrivelse
            till Kungl. Maj:t måtte begära en utredning om samhällets ansvar
            för barnkostnaderna och därvid också pröva försäkringsvägen, vidare
            en utredning av möjligheterna för småbarnsmödrarna att åtnjuta
            en hög- "Fe tilläggssjukpenning och tillgodoräkna sig pensionspoäng
            under vissa vårnadsår samt en omprövning av 16-årsåldern som gräns
            i social- och skattelagstiftningen och därvid sär- skilt beakta
            de ensamstående föräldrarnas ekonomiska för- hållanden. Stockholm
            den 26 januari 1962
          </p>
          <p xml:id="i-9EftSsmvKByh4j1FSWMauV">
            Nancy Eriksson Gunbjörg Thunvall Essen Lindahl Anna-Lisa Lewén-Eliasson
            Viola Sandell Oskar Lindkvist
          </p>
          <p xml:id="i-B92stwYAEMb2QRBzKpv5Bt">
            Elvira Holmberg Gunnel Olsson Nils Kellgren
          </p>
          <p xml:id="i-RuHt9XokqzL6Zn8ZdtzPW3">
            IDUNS TRYCKERI, ESSELTE, STHLM 62 201089
          </p>
        </div>
      </div>
    </body>
  </text>
</TEI>
