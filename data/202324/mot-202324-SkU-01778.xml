<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SkU-01778">
  <teiHeader>
    <fileDesc>
      <titleStmt>
        <title>Småskalig alkoholproduktion</title>
        <author corresp="i-AmkEPQHyLbWFNYdCQzmzAu i-XQAzCv28W16uuk7HhQLdZZ">av Elisabeth Thand Ringqvist och Anders W Jonsson (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1778 av Elisabeth Thand Ringqvist och Anders W Jonsson (båda C)</title>
          <idno type="rdwebb">HB021778</idno>
          <rs type="number">1778</rs>
          <orgName type="comitteeAbbreviation">SkU</orgName>
          <ref type="dokument_url_text">https://data.riksdagen.se/dokument/HB021778/text</ref>
          <ref type="dokument_url_html">https://data.riksdagen.se/dokument/HB021778</ref>
          <ref type="dokumentstatus_url_xml">https://data.riksdagen.se/dokumentstatus/HB021778</ref>
          <ref type="pdf">https://data.riksdagen.se/fil/D98C6E76-9C01-4697-89F5-A0F2CE5E509A</ref>
          <ref type="docx">https://data.riksdagen.se/fil/A2864CEB-662F-4EC5-8CD4-C8D49375A607</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AmkEPQHyLbWFNYdCQzmzAu</idno>
            <name>Elisabeth Thand Ringqvist</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-JDmmkWUAgkKvwsTmZh4JZB" type="signed"/>
        <correspContext corresp="i-JDmmkWUAgkKvwsTmZh4JZB">
          <note type="signatory" corresp="i-AmkEPQHyLbWFNYdCQzmzAu"/>
          <note type="signatory" corresp="i-XQAzCv28W16uuk7HhQLdZZ"/>
        </correspContext>
        <correspAction type="submitted" xml:id="i-JD8wJJEQawRigoZDigtfZ4">
          <date when="2023-10-04"/>
          <time when="17:56:45"/>
        </correspAction>
        <correspAction type="reviewed" xml:id="i-LpjxSHfq9b5jS4i2nkKYft">
          <date when="2023-10-04"/>
          <time when="19:56:42"/>
        </correspAction>
        <correspAction type="referred" xml:id="i-CRWchmdhsdMPKL1ekcQo2H">
          <date when="2023-10-17"/>
        </correspAction>
        <correspAction type="assigned" xml:id="i-LSQEwXiq2rLpRKc6GcgsxQ">
          <date when="2024-04-18"/>
          <time when="16:08:34"/>
        </correspAction>
        <correspContext corresp="i-LSQEwXiq2rLpRKc6GcgsxQ">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-JKxDUV8pyVdwsFLg45sp21"/>
        <correspContext corresp="i-JKxDUV8pyVdwsFLg45sp21">
          <ref type="uppgift">2023/24:SkU13</ref>
          <ref type="ref_dok_id">HB01SkU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU13</ref>
          <ref type="ref_dok_titel">Punktskatt och tull</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:1778 av Elisabeth Thand Ringqvist och Anders W Jonsson (båda C) Småskalig alkoholproduktion</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-B8xR7ynYdSp8KwNeD3YSXE">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-DyuSDGJr2Nec4HrvwCHCHy">
              Riksdagen ställer sig bakom det som anförs i motionen om att
              se över möjligheterna till förändrad beskattning av mikrobryggerier
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-DBPcWzv2KvmRy2GnNNx3po">
            Motivering
          </head>
          <p xml:id="i-29obMRerhakAPMi9UkXRSP">
            Vi behöver ha fler matföretagare, öka den svenska matexporten
            och skapa fler jobb i de gröna näringarna. För att hela landet
            ska växa behövs regelförenklingar för livsmedels­näringen och
            fortsatta satsningar på Sverige som matland.
          </p>
          <p xml:id="i-TagtXUefK7Watah3BqcfD3">
            Särskilt den småskaliga livsmedels- och dryckesproduktionen behöver
            bättre förutsätt­ningar. Den har alltjämt en tuff konkurrenssituation
            och arbetar ofta under en tung admi­nistrativ börda.
          </p>
          <p xml:id="i-LCn8Y2egpfiU14owYfCQrT">
            Antalet svenska småbryggerier och utbudet av ölsorter har vuxit
            kraftigt det senaste decenniet. 340 svenska hantverksbryggerier
            producerade nästan 3 000 olika öl till försälj­ning på Systembolaget
            2020. Men hantverksbryggeriernas antal och bidrag till ölutbudet
            står inte i proportion till deras marknadsandelar. Svenska hantverksbryggerier
            står idag enbart för drygt 1 procent av den totala försäljningen
            på Systembolaget.
          </p>
          <p xml:id="i-6N1nBDXE93RN9stm5N51hk">
            Ölmarknaden, i världen och här hemma, karaktäriseras av stordrifts-
            och samordnings­fördelar. Stordriftsfördelarna kommer av att tillverkningskostnaden
            per liter öl faller när ett bryggeri ökar sin produktion av öl.
            Samordningsfördelarna kommer av att tillverknings­kostnaden per
            liter öl kan förväntas minska om produktsortimentet breddas. Sammantaget
            ger detta större bryggerier en kostnadsfördel, en fördel som riskerar
            att slå mot den små­skaliga mer hantverksbetonade ölproduktionen.
          </p>
          <p xml:id="i-H7dybea7BJmfDc6zNg3N1o">
            Det begränsar de småskaliga bryggeriernas inträde till den svenska
            ölmarknaden och riskerar att på sikt slå mot utbudet. Systembolagets
            påslagsmodell och momsen accentu­erar snedvridningen och gör de
            små hantverksbryggeriernas öl än dyrare i förhållande till de
            stora bryggeriernas. Nystartade små bryggerier förblir därför
            till stor del små och olönsamma.
          </p>
          <p xml:id="i-G92mdbbmxgmN5Zodsr4nbj">
            Artikel 4 i EU:s direktiv 92/83/EEC erkänner problemen med stordrifts-
            och sam­ordningsfördelar på ölmarknaden. EU har därför öppnat
            för medlemsstaterna att justera för problemen genom att tillämpa
            en lägre alkoholskatt på öl som är producerad av oberoende småbryggerier.
          </p>
          <p xml:id="i-KQ3s4RKG98WtofCJqGwKVn">
            Samtliga EU:s medlemsstater – förutom Sverige, Litauen och Italien
            – och Stor­britannien och Norge tillämpar nedsatt alkoholskatt
            i enlighet med direktivets intention. Finländska småbryggerier
            som under året producerar mindre än 10 miljoner liter öl har haft
            rätt till en skattereduktion sedan 1995. Utvärderingar från Storbritannien
            och Irland visar på att skattenedsättningen i dessa länder har
            haft en positiv effekt på de inhemska ölmarknaderna vad gäller
            både konkurrens, tillväxt och utbud.
          </p>
          <p xml:id="i-NRv6ZLexubpUvfXTedJsqr">
            Alla hantverksbryggerier är småföretag där det största bryggeriet
            har 20 anställda. En stor andel av bryggerierna är dessutom lokaliserade
            i glesbygd. En nedsatt skatt på öl i enlighet med artikel 4 leder
            således inte bara till att konkurrensvillkoren utjämnas på ölmarknaden;
            en nedsatt skatt är dessutom ett stöd till småföretagandet i allmänhet
            och småföretagandet i glesbygd i synnerhet.
          </p>
          <p xml:id="i-FvVn1WscoRm8C7X85wk6mx">
            Hantverksbryggerier i Sverige anger att en lägre alkoholskatt
            främst skulle användas för att öka bryggeriets kapacitet genom
            investeringar i utrustning och personal. Att sänka priset är lågt
            prioriterat. Om priset på öl inte faller ökar inte konsumtionen.
            Även om hela skattesänkningen fick fullt utslag i priset innebär
            det fortfarande endast en margi­nell sänkning av priset i butik.
            En sådan prissänkning kan inte förväntas leda till att den totala
            konsumtionen ökar, detta eftersom prissänkningen endast sker på
            ett litet segment av ölmarknaden. Ökningen i konsumtion av svenskt
            hantverksöl skulle ske på bekostnad av öl inom andra segment.
          </p>
          <p xml:id="i-AUxeYw8Vq6C2tWUWp1yFk4">
            För att stärka hantverksbryggeriernas förutsättningar att verka
            bör regeringen se över möjligheten att införa en differentierad
            alkoholskatt på öl liknande den brittiska modellen. Denna modell
            innebär att öl från bryggerier med en viss årsvolym betalar halva
            standard­skattesatsen med en stegvis ökning upp till en maxvolym
            där normalskattesatsen betalas.
          </p>
        </div>
        <div type="motSignatures">
          <list>
            <item xml:id="i-GUW5qjqaXS3wSBTu7jaxd">
              Elisabeth Thand Ringqvist (C)
            </item>
            <item xml:id="i-FkWhRikLHFETGPLSmygixJ">
              Anders W Jonsson (C)
            </item>
          </list>
        </div>
      </div>
    </body>
  </text>
</TEI>
