<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-AU-02564">
  <teiHeader>
    <fileDesc>
      <titleStmt>
        <title>Arbetsmiljö</title>
        <author corresp="i-63whZFxsr3MAneyb8u5Db3">av Magnus Persson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2564 av Magnus Persson m.fl. (SD)</title>
          <idno type="rdwebb">H9022564</idno>
          <rs type="number">2564</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H9022564/text</ref>
          <ref type="dokument_url_html">http://data.riksdagen.se/dokument/H9022564</ref>
          <ref type="dokumentstatus_url_xml">http://data.riksdagen.se/dokumentstatus/H9022564</ref>
          <ref type="docx">http://data.riksdagen.se/fil/37F5665B-9CE0-4E9E-A804-192B3AE922E9</ref>
          <ref type="pdf">http://data.riksdagen.se/fil/A0F9C756-6244-4391-9563-C109D96F7903</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6CDBu9cGS7gf8ZVfBc8qEk</idno>
            <name>Ann-Christine From Utterstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RDXcvBSw1Yka2wQWbuyH2f" type="signed"/>
        <correspContext corresp="i-RDXcvBSw1Yka2wQWbuyH2f">
          <note type="signatory" corresp="i-63whZFxsr3MAneyb8u5Db3"/>
          <note type="signatory" corresp="i-6CDBu9cGS7gf8ZVfBc8qEk"/>
          <note type="signatory" corresp="i-4wsP6LwQoWWj732ozhmgSc"/>
        </correspContext>
        <correspAction xml:id="i-UsNmas7wmMnacd9KYzzcPn" type="submitted">
          <date when="2021-10-01"/>
          <time when="18:54:28"/>
        </correspAction>
        <correspAction xml:id="i-PuQwBLaQeuL2fftEnBYuwi" type="reviewed">
          <date when="2021-10-04"/>
          <time when="11:32:42"/>
        </correspAction>
        <correspAction xml:id="i-5oCToccu4arA42QLZcXvr2" type="referred">
          <date when="2021-10-14"/>
        </correspAction>
        <correspAction xml:id="i-UvezZn1uHJ7rX4DD34yAyM" type="assigned">
          <date when="2022-10-05"/>
          <time when="11:47:31"/>
        </correspAction>
        <correspContext corresp="i-UvezZn1uHJ7rX4DD34yAyM">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-P7hZH1ZmTpzqvWQpjyQ1Tm" type="behandlas_i"/>
        <correspContext corresp="i-P7hZH1ZmTpzqvWQpjyQ1Tm">
          <ref type="uppgift">2021/22:AU2</ref>
          <ref type="ref_dok_id">H901AU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU2</ref>
          <ref type="ref_dok_titel">Utgiftsområde 14 Arbetsmarknad och arbetsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6JqnMTmdkWPEURSa1vZU5q" type="behandlas_i"/>
        <correspContext corresp="i-6JqnMTmdkWPEURSa1vZU5q">
          <ref type="uppgift">2021/22:AU10</ref>
          <ref type="ref_dok_id">H901AU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU10</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MFpsh7BbqAQkSekQdoUzSk" type="motHeader">
        <div xml:id="i-KP9boqHhZo3mPyJg8CURci" type="motTitle">
          Motion till riksdagen 2021/22:2564 av Magnus Persson m.fl. (SD)
          Arbetsmiljö
        </div>
      </div>
      <div xml:id="i-6Q8aSAZ77fvj6JdgxVfuAr" type="motBody">
        <div xml:id="i-UgvJkqcxbdEWXGfZRsoG9j" type="motProposal" subtype="förslag">
          <head xml:id="i-DaUryJckER3CyAtje3Bngf">
            Förslag till riksdagsbeslut
          </head>
          <list xml:id="i-3V47g9gceBJkDUDinUNe3B" style="ol">
            <item xml:id="i-UPv7j3yaFutjQTmZmcbsH9">
              Riksdagen ställer sig bakom det som anförs i motionen om utökad
              preskriptionstid för arbetsmiljöbrott och tillkännager detta för
              regeringen.
            </item>
            <item xml:id="i-7ajUhuUsjkBNy8J9aAu3NH">
              Riksdagen ställer sig bakom det som anförs i motionen om att
              ge Myndigheten för arbetsmiljökunskap i uppdrag att utreda hemarbetets
              konsekvenser ur ett arbetsmiljöperspektiv och tillkännager detta
              för regeringen.
            </item>
            <item xml:id="i-HQn1c35iCsovBDzMAmDD2C">
              Riksdagen ställer sig bakom det som anförs i motionen om att
              ge Myndigheten för arbetsmiljökunskap i uppdrag att utreda sjukvårds-
              och omsorgspersonalens psykiska ohälsa till följd av pandemin
              och tillkännager detta för regeringen.
            </item>
            <item xml:id="i-2adhmeS2DRT5TyzTrR2156">
              Riksdagen ställer sig bakom det som anförs i motionen om att
              ge Myndigheten för arbetsmiljökunskap i uppdrag att utreda de
              arbetsmiljömässiga konsekvenserna av ofrivilligt delade turer
              i de kommuner som infört detta och tillkännager detta för regeringen.
            </item>
            <item xml:id="i-9KZRkuByygXarq6ZfMVb87">
              Riksdagen ställer sig bakom det som anförs i motionen om att
              avveckla fackförbundens företrädesrätt att utse lokala skyddsombud
              och tillkännager detta för regeringen.
            </item>
            <item xml:id="i-M5FnBJjmCMF24JruKSVsPy">
              Riksdagen ställer sig bakom det som anförs i motionen om att
              utreda en ny modell för det regionala arbetsmiljöarbetet och tillkännager
              detta för regeringen.
            </item>
          </list>
        </div>
        <div xml:id="i-MDs9ea3wWJXL965BRm7mgP" type="motContent">
          <head xml:id="i-Vmz7nrSduXH3m5Ky4mkPDP" type="h1">
            Motivering
          </head>
          <p xml:id="i-UWDxVXD9KyZPwPLiJnr6vN">
            Ett fullgott arbetsmiljöarbete står på flera ben – forskning,
            implementering av forsk­ningsresultat i både det strategiska och
            det lokala arbetsmiljöarbetet, samt kraftfullt agerande mot arbetsmiljöbrott.
            Den enskilt viktigaste komponenten är dock det dagliga arbetsmiljöarbetet
            där löntagare och arbetsgivare tillsammans arbetar för en god
            arbets­miljö och där parterna arbetar fortlöpande och gemensamt
            med att både förebygga och åtgärda arbetsmiljöproblemen på arbetsplatsen.
          </p>
          <p xml:id="i-9PoDEkmmotbBgWLfHAgWbM">
            Arbetsmiljöverkets statistik visar att av fem miljoner sysselsatta
            personer i Sverige upplever en tredjedel att de har besvär på
            grund av sitt arbete. Exempel på sådana besvär är arbetsrelaterad
            stress, mobbning och kränkande särbehandling.
            <ref xml:id="i-AcSANfy6PirNBBKPpQrqFj" target="i-S8S6rFQDctRQMG2pfVAAhB">
              [1]
            </ref>
            Även hot och våld, exempelvis våld mot blåljuspersonal och vårdpersonal,
            är i dag inslag på svenska arbetsplatser. Det finns inga skäl
            att tro att något av detta har förändrats till det bättre under
            pandemin, utan vissa delar har snarare förvärrats. Vi står således
            i ett läge där tidigare arbetsmiljöproblematik byggs på med nya
            arbetsmiljöproblem. Det är därför av vikt att det från politiskt
            hålls skapas förutsättningar för ett fullgott arbetsmiljöarbete,
            men även för riktade insatser i syfte att dämpa, motverka och
            följa upp effekterna av covid-19.
          </p>
          <head xml:id="i-9kJndiLnCZbgsZrvvpsW5U" type="h2">
            Utökad preskriptionstid för arbetsmiljöbrott
          </head>
          <p xml:id="i-xCRm9pUpJtsMq32Fz738e">
            Vid utredningar av arbetsmiljöbrott involveras flera myndigheter
            – Arbetsmiljöverket, Polismyndigheten och Åklagarmyndigheten.
            Utredningstiden är ofta lång och den genomsnittliga utredningstiden
            för brottet vållande till annans död på arbetsplats är betydligt
            längre än en utredning om vållande till annans död som inte har
            samband med någon arbetsplats. Utredningsläget är komplicerat
            utifrån sakfrågans natur.
          </p>
          <p xml:id="i-GLVLTJXER2b8vaVn37w8i2">
            Entreprenader sker ofta i flera led, och tekniskt kan det vara
            komplicerade orsaks­förlopp och även komplicerade organisatoriska
            förhållanden som råder. Det är ofta flera aktörer involverade
            och det är i skarven mellan aktörerna som utredningsläget försvåras.
            Utifrån den samlade bilden av problematiken i dessa utredningar
            behöver preskriptions­tiden utökas. Preskriptionstiden för normalgraden
            av arbetsmiljöbrott är i dag två år. Vid grova brott är den fem
            år. Dessa preskriptionstider är för korta, och preskriptions­tiden
            bör utökas till det dubbla, det vill säga fyra år för normalgraden
            samt tio år för grova brott.
          </p>
          <head xml:id="i-87skXBELpjfDTjxk8mxraY" type="h2">
            Myndigheten för arbetsmiljökunskap
          </head>
          <p xml:id="i-PcuEyCroKo1uF1f3QK4VfT">
            Utvecklingen inom arbetsmiljöområdet är allvarlig och partiet
            tar sig an problematiken från flera håll. Myndigheten för arbetsmiljökunskap
            sprider forskningsbaserad kunskap om arbetsmiljö och utvärderar
            och analyserar arbetsmiljöpolitiken. Arbetsmiljöpolitiken är viktig,
            både ur ett individ- och ur ett samhällsperspektiv, då den bland
            annat kan bidra till att minska sjukskrivningstalen. Myndigheten
            har ett viktigt uppdrag att sammanställa det aktuella forskningsläget
            inom området och vi ser myndigheten som en mycket betydelsefull
            part för att kunna förbättra och utveckla arbetsmiljöarbetet.
            Det gäller inte minst under coronapandemin. Myndigheten för arbetsmiljökunskap
            har alla verktyg för att kunna utreda den problematik som har
            uppstått i spåren av pandemin. Vi befarar att personalen inom
            sjukvård och omsorg drabbas av långsiktiga personliga konsekvenser
            av att ha tjänstgjort under dessa omständigheter. Det är viktigt
            att vi drar lärdomar av pandemin eftersom den sannolikt inte är
            den sista.
          </p>
          <p xml:id="i-VBR1p3Z8wjbz4yzdJVcQmm">
            En annan effekt av pandemin är att arbetssätten delvis har förändrats.
            I enlighet med Folkhälsomyndighetens rekommendationer har många
            personer arbetat hemifrån. Digitala möten och hemarbete har fått
            flera konsekvenser som behöver utredas, särskilt eftersom arbetssättet
            sannolikt kommer att användas i stor utsträckning även efter pandemin.
            Det har rapporterats om ökat utanförskap och ökad psykisk ohälsa.
            Myndigheten bör få i uppdrag att utreda detta.
          </p>
          <head xml:id="i-3T9HNLNEHuSymqDhdUJ87L" type="h2">
            Arbetsmiljöverket
          </head>
          <p xml:id="i-E9WJ6Djoe6x9S8EmjdK4oZ">
            Det moderna arbetslivet bjuder på flera utmaningar, inte minst
            i spåren av covid-19. Det har tillkommit nya arbetsformer, arbetsmetoder
            och arbetsmiljörisker. Sverige möts av nya kemiska ämnen, ny teknologi
            och ett arbetsliv som innehåller kriminalitet i form av bland
            annat otillbörlig konkurrens. Dessa utmaningar ställer krav på
            myndigheten. Arbetsmetoder, digitalisering och automation måste
            säkras och myndighetens arbete med artificiell intelligens (AI)
            behöver utvecklas. AI ger myndigheten bättre möjlig­heter att
            identifiera och förutsäga både branscher och enskilda arbetsställen
            där det kan finnas risker för bristande arbetsmiljö. Det skulle
            öka effektiviteten i arbetet mot fusk, regelöverträdelser och
            brottslighet i arbetslivet. I takt med att antalet arbetsställen
            i landet har ökat har tillsynsområdet ökat.
          </p>
          <p xml:id="i-Kokmg3DuN3BSj6TYmBHk7f">
            Inspektionsverksamheten är Arbetsmiljöverkets tyngsta uppdrag.
            Denna verksamhet bör utökas i takt med tillsynsområdets tillväxt.
            Insatserna inom inspektions­verksamheten fokuserar på osund konkurrens,
            organisatorisk och social arbetsmiljö, frågor som rör arbetsbelastning,
            stress, kränkande särbehandling, hot, våld, utstationer­ing samt
            tips och anmälningar. Detta är av största vikt, inte minst när
            det kommer till nollvisionen rörande dödsolyckor i arbetet.
          </p>
          <p xml:id="i-RSDXxaLjQ1JE41SPsJvWBo">
            ILO (Internationella arbetsorganisationen) rekommenderar att
            det bör finnas en inspektör per 10 000 anställda i ett land. I
            Sverige skulle det innebära strax över 500 inspektörer. Arbetsmiljöverket
            har i dagsläget 274 stycken, och myndigheten har aviserat att
            detta antal kommer att minska på grund av bland annat pensionsavgångar.
            Myndigheten har således behov av resursförstärkning för att kunna
            fullfölja sitt upp­drag, vilket vi säkerställer inom ramen för
            Sverigedemokraternas budgetförslag.
          </p>
          <head xml:id="i-RowzsD9C6csjgkeyC8oPPT" type="h2">
            Ofrivilligt delade turer
          </head>
          <p xml:id="i-WpXHgZJiXShqBgYLGjE98n">
            Det är viktigt att värna om löntagarnas rätt till balans mellan
            arbete och privatliv. Inom den offentliga sektorn kan anställda
            ha en arbetsdag som pågår mellan klockan 7 och 21, med en fyra
            timmar lång obetald rast i mitten. Den anställde får då i praktiken
            två pass på en arbetsdag. Vi vill säkerställa att de anställda
            inom vård och omsorg har en dräglig livssituation, där arbete
            och familjeliv går att kombinera. Utifrån detta vill vi på sikt
            avskaffa de ofrivilligt delade turerna och ge de anställda möjlighet
            till balans mellan privatliv och arbete. Detta är viktigt, inte
            minst ur ett kompetensförsörjningsperspektiv, eftersom branschen
            under lång tid har präglats av bemanningsproblem. Att kunna kombinera
            arbetsliv och privatliv på ett tillfredsställande sätt ökar attraktiviteten
            inom dessa yrken. Kommunerna ska informeras om att ofrivilligt
            delade turer är ett arbets­miljöproblem och Myndigheten för arbetsmiljökunskap
            ska ges i uppdrag att granska konsekvenserna, utifrån ett arbetsmiljöperspektiv,
            hos de kommuner som infört detta.
          </p>
          <head xml:id="i-m3vaM7a2K4WyzWqrDHykE" type="h2">
            Fler lokala skyddsombud
          </head>
          <p xml:id="i-CwZ4oc2tcL41ncbsCPQ5yn">
            Enligt Arbetsmiljöverkets statistik har det skett 26 arbetsolyckor
            med dödlig utgång såhär långt under 2021. 2019 inträffade 36 dödliga
            händelser på arbetsplatser och 2018 omkom 50 personer. Vi är således
            fortfarande långt ifrån nollvisionen. Dessa siffror visar på behovet
            av att bygga en ny modell för arbetsmiljöarbetet, som når samtliga
            löntagare på samtliga arbetsplatser i Sverige. För att säkerställa
            genomförandet av det lokala arbetsmiljöarbetet måste antalet lokala
            skyddsombud öka. I dagens modell har fackförbunden företrädesrätt
            till att utse lokala skyddsombud. Dessvärre innebär det att ett
            stort antal löntagare utestängs från att axla rollen som skyddsombud.
          </p>
          <p xml:id="i-FmfJDUTexdNrhPZiB8WkMb">
            Under LO-kongressen 2016 togs beslut om att den fackliga organisationen
            och de fackliga företrädarna ska ha facklig-politisk samverkan
            med Socialdemokraterna. I praktiken innebär det att de som är
            politiskt aktiva i andra partier än Socialdemokra­terna, utestängs
            från att erhålla fackliga förtroendeposter, trots kunskap, engagemang
            och medarbetarnas förtroende. Det finns flera exempel på hur fackligt
            aktiva personer tvingats välja mellan sina politiska uppdrag och
            sin fackliga roll. Vi vänder oss mot den här politiseringen av
            arbetsmiljöarbetet. Arbetsmiljöarbetet är avgörande för löntagarnas
            trygghet och hälsa och detta arbete måste bedrivas så effektivt
            som möjligt. Den som är lämplig och har intresse för och kunskap
            om arbetsmiljöarbete ska kunna bli skydds­ombud. Makten att utse
            företrädare ska ligga hos arbetsplatsens anställda, utan inskränkningar.
            Detsamma ska gälla när arbetstagarrepresentanter utses till skydds­kommitté.
            Detta är särskilt relevant i en tid då den fackliga organisationsgraden
            minskar.
          </p>
          <head xml:id="i-5a2noRnTnKzLEVfjg7QX9L" type="h2">
            Ett utökat regionalt arbetsmiljöarbete
          </head>
          <p xml:id="i-KFDbNQY7obQKSV5j7q3qBB">
            De regionala skyddsombuden utses och anställs av fackförbunden.
            De har i uppdrag att aktivera det lokala arbetsmiljöarbetet. Finansieringen
            av den regionala skyddsombuds­verksamheten sker till stor del
            genom skattemedel. Trots det har det aldrig skett någon utvärdering
            av de regionala skyddsombudens arbete och effekterna därutav.
            Regeringen tilldelade denna verksamhet 112 miljoner kronor under
            år 2021.
            <ref xml:id="i-T3AmcNH9FKkCHcwqKkRvDe" target="i-KKx43kn1TJHC4agM56NGSm">
              [2]
            </ref>
            Ekonomistyrningsverket har konstaterat att verksamheten med de
            regionala skydds­ombuden saknar mål och att det finns ett behov
            av att tydliggöra alla inblandade aktörers ansvar och befogenheter.
            <ref xml:id="i-WhVrXx48JoxQhQEsNvejTA" target="i-8yyNQCxiesjD5UtS2EMm3e">
              [3]
            </ref>
            Riksrevisionen har också påtalat bristerna i styrning och uppföljning
            av verksamheten med de regionala skyddsombuden och menar att användningen
            av dessa statliga medel bör genomlysas.
            <ref xml:id="i-RjkDWFpGgf17UaPibLCZj3" target="i-BjkDAYQa8fEfPY9pJ6Hdso">
              [4]
            </ref>
          </p>
          <p xml:id="i-LMBqLohmX4R7TkUD4whBYU">
            Även riksdagens arbetsmarknadsutskott vill få detta utrett. I
            maj 2020 uppmanades regeringen, via ett tillkännagivande, att
            tillsätta en utredning med syftet att utvärdera effekten av de
            regionala skyddsombudens verksamhet.
            <ref xml:id="i-4a7nj17LpkzVeFuS2nE1bW" target="i-5zBBMApk8vED4ujsWbcsxi">
              [5]
            </ref>
            Regeringen har dock inte tillsatt någon sådan utredning. Sverigedemokraterna
            vill se att en utredning tillsätts. Vi vill också utreda en helt
            ny modell för det regionala arbetsmiljöarbetet. Grunden för modellen
            ska vara att arbetsmiljöarbetet helt frikopplas från politiken
            och istället hanteras och styrs av en myndighet. Dagens modell
            kräver att det finns minst en fackligt ansluten anställd för att
            få regionalt stöd. Ett myndighetsförlagt uppdrag skulle innebära
            tillträde och stöd till landets samtliga arbetsplatser, och därigenom
            ökad trygghet för landets alla löntagare. Utgångspunkten är att
            vi anser att alla som arbetar i landet har rätt till trygghet
            på sin arbetsplats och vi vill utreda en modell som säkerställer
            detta.
          </p>
        </div>
        <div xml:id="i-B6749CA2p82jUDeg5e8Xzd" type="signatureBlock">
          <list xml:id="i-FmqMNPqPt6EC9cpTNcRKU9">
            <item xml:id="i-GXnwBFFdaYvfxkwNVbEfWZ" who="unknown" type="signature">
              Magnus Persson (SD)
            </item>
            <item xml:id="i-72UjbNfK5BkNdcSRFLZpfV" who="i-6CDBu9cGS7gf8ZVfBc8qEk" type="signature">
              Ann-Christine From Utterstedt (SD)
            </item>
            <item xml:id="i-HNGaNd6jkvScwwVnUuxib3" who="i-4wsP6LwQoWWj732ozhmgSc" type="signature">
              Ludvig Aspling (SD)
            </item>
          </list>
        </div>
        <div xml:id="i-Fqt9vdoE1xkji1p934PJfN" type="motNotes">
          <noteGrp xml:id="i-X7vydhQTbdLnz8xVYF5UDB">
            <note xml:id="i-S8S6rFQDctRQMG2pfVAAhB">
              [1] Arbetsmiljöverket, rapporten Arbetsorsakade besvär 2018.
            </note>
            <note xml:id="i-KKx43kn1TJHC4agM56NGSm">
              [2] Budgetpropositionen för 2021, utgiftsområde 14.
            </note>
            <note xml:id="i-8yyNQCxiesjD5UtS2EMm3e">
              [3] ESV 2009:27.
            </note>
            <note xml:id="i-BjkDAYQa8fEfPY9pJ6Hdso">
              [4] RiR 2016:23.
            </note>
            <note xml:id="i-5zBBMApk8vED4ujsWbcsxi">
              [5] https://www.riksdagen.se/sv/aktuellt/2020/maj/14/regeringen-bor-utvardera-effekten-av-regionala-skyddsombud/.
            </note>
          </noteGrp>
        </div>
      </div>
    </body>
  </text>
</TEI>
