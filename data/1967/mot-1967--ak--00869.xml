<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__869/mot_1967__ak__869-001.pdf"/>
      <div type="motHeader" xml:id="i-Wx1JbLTNd4PJFhhxUihU2b">
        <div type="motTitle" xml:id="i-Ba54wNMocKg46JD34wyQww"/>
        <div type="motSubmissionInfo" xml:id="i-8oKSZ8X6iBq5dJuoPVmVix"/>
      </div>
      <div type="motBody" xml:id="i-TZdnahrm4f625gCFDYmxBt">
        <div xml:id="i-5zAe6aempcpVcAU7jeVhqX">
          <p xml:id="i-9nKcLKbNNNmFyZPXAhT4J3">
            8 Motioner i Andra kammaren, nr 869 år 1967
          </p>
          <p xml:id="i-5Z68cwAV7nQzbMgAP3Negk">
            Nr 869
          </p>
          <p xml:id="i-UDMXr2BV4KXKBT6sBBoGQ2">
            Av fru Nettelbrandt m. fl., i anledning av Kungl. Maj:ts proposi-
            tion nr 4, angående reformerad lärarutbildning.
          </p>
          <p xml:id="i-HJUVaTabQRM34H1XwkY1yH">
            (Lika lydande med motion nr 694 i Första kammaren)
          </p>
          <p xml:id="i-H9JZVjgXSgayEaH37WfGnt">
            I proposition nr 4 angående reformerad lärarutbildning anges
            att departe- mentschefen i huvudsak ansluter sig till vad särskilda
            sakkunniga (LUS) anfört om målet för den framtida lärarutbildningen.
            I fråga om medlen att nå detta mål avviker emellertid departementschefen
            på väsentliga punkter från de sakkunnigas förslag. Detta gäller
            bl. a. frågan om förkunskapskraven för klasslärarutbildningen.
            Enligt vår mening har departementschefen inte redovisat ett enda
            för den aktuella utbildningen sakligt skäl för att frångå ett
            på denna punkt en- hälligt förslag från av honom tillkallade sakkunniga.
            De skäl som departe- mentschefen anför för sitt ställningstagande
            är dunkelt framförda men torde kunna sammanfattas i följande:
            1. fackskolan måste tillförsäkras attraktiva avnämarområden; 2.
            behörighetsregler till postgymnasial utbildning bör inte göras
            för snäva, utan unga människor bör ges ökade möjligheter att välja
            studievägar som de är bäst lämpade för och mest intresserade av;
            3. genomgånget gymnasium garanterar inte de personliga egenskaper
            som erfordras för att en lärare skall kunna fullgöra skolans viktiga
            fost- rande uppgifter. Det sistnämnda finner vi vara i och för
            sig riktigt men utan värde som argument i detta sammanhang. Att
            genom krav på viss förutbildning garan- tera att ett bestämt yrke
            tillförsäkras personer med vissa personliga egen- skaper torde
            över huvud taget inte kunna uppnås. De medel som möjligen kan
            verka i angivet syfte är förstärkt studie- och yrkesvägledning,
            förbätt- rade urvalsinstrument, rådgivning under utbildningstiden,
            o.d. För övrigt är kravet på förmåga att fullgöra skolans fostrande
            uppgifter inte exklusivt för klasslärare utan gäller för alla
            lärare. I de fall personliga egenskaper för läraryrket skulle
            kunna urskiljas vid en jämförelse med motsvarande krav för vissa
            andra yrken torde för övrigt dessa egenskaper inte förstöras vid
            genomgång av gymnasium. De två första problemkomplexen är av utbildningspolitisk
            karaktär och är enligt vad som redovisas i propositionen f.n.
            under utredning av kompe- tensutredningen. I direktiven till denna
            anges som en fundamental regel, att
          </p>
          <pb facs="riksdagen-motions-pdf/data/1967/mot_1967__ak__869/mot_1967__ak__869-002.pdf"/>
          <p xml:id="i-3StR4jMHCeNnxyk3ucCTNR">
            Motioner i Andra kammaren, nr 869 år 1967 9
          </p>
          <p xml:id="i-QPStEuvSFDanziY8JkquE">
            behörighetsvillkor för en viss utbildning skall grundas på vad
            som är sakligt motiverat med hänsyn till den fortsatta verksamheten
            och att prestigesyn- punkter eller andra ovidkommande omständigheter
            självfallet inte skall påverka utformningen. Vi delar denna uppfattning.
            Vi anser vidare att dessa frågor sammanhänger med planerade reformer
            av yrkesskolan med anled- ning av yrkesutbildningsberedningens
            (YB) förslag. Utan att föregripa kom- mande ställningstagande
            till dessa förslag vill vi uttala som eftersträvans- värt, att
            ett integrerat gymnasialt skolsystem genomföres fullt ut och att
            inom detta skapas studievägar som samtliga blir attraktiva alltefter
            elever- nas intressen och möjligheter för kommande yrkesutbildning.
            Vi anser det också angeläget med mindre formella behörighetskrav
            för postgymnasial ut- bildning. Att i samband med reformer i dessa
            avseenden frågan om facksko- lans ställning som särskild skolform
            kan bli föremål för prövning finner vi vara naturligt. Hela denna
            fråga bör dock enligt vår mening prövas i sitt sammanhang och
            bör inte föregripas genom ställningstagande till den nu aktuella
            lärarutbildningsreformen. För denna gäller det att fastställa
            förutbildningskrav som är sakligt mo- tiverade med hänsyn till
            kommande yrkesutbildning och yrkesverksamhet. Vi finner inga skäl
            att frångå lärarutbildningssakkunnigas förslag på denna punkt
            utan förordar att utbildningen såväl för klasslärare som för ämnes-
            lärare skall bygga på samma förkunskapsnivå och att denna bör
            utgöras av treårigt gymnasium. Denna förutbildning gäller i dag
            för samtliga ämneslära- re och huvuddelen av klasslärare. I ett
            läge då den allmänna skolutbildningen höjs på så sätt att flertalet
            ungdomar bedriver studier under minst elva år och då samhället
            parallellt härmed eftersträvat en innehållsmässig förstärk- ning
            av skolundervisningen på alla nivåer kan det inte vara rimligt
            att de facto sänka den allmänna förutbildningsnivån för just vissa
            lärargrupper. Ett genomförande av propositionens förslag skulle
            nämligen innebära detta. Med hänvisning till vad vi anfört hemställer
            vi, att riksdagen måtte besluta att som förutbildningskrav för
            tillträde till klasslärarutbildning skall gälla kunskaper motsvarande
            genomgånget gymnasium. Stockholm den 9 februari 1967
          </p>
          <p xml:id="i-6dd8u2zFrHt8kkz3AbiCaD">
            Cecilia Nettelbrandt (fp) Sigfrid Löfgren (fp) Ingegärd Frenkel
            (fp) Sören Norrby (fp) Erik Tobé (fp) Gunnar Hyltander (fp) Manne
            Ståhl (fp) Augustinus Keijer (fp) Folke Nihlfors (fp) Olaus Nyberg
            (fp) C.-G. Enskog (fp) Ola Ullsten (fp)
          </p>
        </div>
      </div>
    </body>
  </text>
</TEI>
