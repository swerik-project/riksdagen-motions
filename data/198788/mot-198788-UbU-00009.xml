<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-UbU-00009">
  <teiHeader>
    <fileDesc>
      <titleStmt>
        <title>med anledning av prop. 1987/88:102 om utveckling  av yrkesutbildningen i gymnasieskolan</title>
        <author corresp="i-KZRYQXLaqTdR8ZicM7zYRV">av Ylva Annerstedt m. fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1987/88:102 om utveckling  av yrkesutbildningen i gymnasieskolan</title>
          <idno type="rdwebb">GB02Ub9</idno>
          <rs type="number">Ub9</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GB02Ub9/text</ref>
          <ref type="dokument_url_html">http://data.riksdagen.se/dokument/GB02Ub9</ref>
          <ref type="dokumentstatus_url_xml">http://data.riksdagen.se/dokumentstatus/GB02Ub9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KZRYQXLaqTdR8ZicM7zYRV</idno>
            <name>Ylva Annerstedt</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NZES3NTTAs3ZaBTU3RVkYE</idno>
            <name>Lars Leijonborg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hco5dtZYVczhhatjt4A2Ah</idno>
            <name>Carl-Johan Wilson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-JgEQ9rf7V1cPH88QqLs2uJ</idno>
            <name>Kerstin Keen</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-HzpTYDFxwBDFtLWBVPg9YP"/>
        <correspContext corresp="i-HzpTYDFxwBDFtLWBVPg9YP">
          <ref>Proposition 1987/88:102</ref>
        </correspContext>
        <correspAction xml:id="i-82udyru6Qq46Cj1YiguGDd" type="signed"/>
        <correspContext corresp="i-82udyru6Qq46Cj1YiguGDd">
          <note type="signatory" corresp="i-KZRYQXLaqTdR8ZicM7zYRV"/>
          <note type="signatory" corresp="i-NZES3NTTAs3ZaBTU3RVkYE"/>
          <note type="signatory" corresp="i-Hco5dtZYVczhhatjt4A2Ah"/>
          <note type="signatory" corresp="i-JgEQ9rf7V1cPH88QqLs2uJ"/>
        </correspContext>
        <correspAction type="submission" xml:id="i-8kXz2KGpYoWKbGogE88hxC">
          <date when="1988-04-05"/>
        </correspAction>
        <correspAction type="dismissal" xml:id="i-BBj6xX1gnDEkTGTYqHqn3Y">
          <date when="1988-04-06"/>
        </correspAction>
        <correspAction type="referral" xml:id="i-JgLsbbkJMFQywgzPWz4Mw4">
          <date when="1988-04-07"/>
        </correspAction>
        <correspAction type="assigned" xml:id="i-LC4PPGRExbFBRdy9dsb3yg">
          <date when="2014-11-23"/>
          <time when="16:15:49"/>
        </correspAction>
        <correspContext corresp="i-LC4PPGRExbFBRdy9dsb3yg">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_ub_9/mot_198788_ub_9-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1987/88:Ub9
          </p>
          <p>
            av Ylva Annerstedt m. fl. (fp)
          </p>
          <p>
            med anledning av prop. 1987/88:102 om utveckling av yrkesutbildningen
            i gymnasieskolan
          </p>
          <p>
            I flera år har det sått klart att den svenska yrkesutbildningen
            varit underlägsen den man kunnat finna i andra jämförbara industriländer.
            Där är det vanligt att yrkesutbildningarna omfattar mellan tre
            och fem år. Det har för varje år blivit mer uppenbart att ungdomar
            med utbildning från våra blott tvååriga utbildningar har haft
            svårt att fylla de kvalitetskrav ett alltmer sofistikerat näringsliv
            ställt. När därför förslagen från den s.k. ÖGY-utredningen kom
            1986 var intresset stort och mottagandet mycket positivt. Därefter
            har försöksverk- samhet startats och pågår. Med hänsyn till att
            reformeringen brådskade väntade man sig också att en proposition
            snabbt skulle presenteras. Från folkpartiets sida är vi mycket
            angelägna om att en förändrad yrkesutbildning med god kvalitet
            kommer till stånd. I propositionen föreslås försöksverksamhet
            som skall starta redan höstter- minen 1988, dvs. drygt två månader
            efter det att riksdagen fattat sitt beslut. Riskerna är uppenbara
            för att en ny yrkesutbildning kan misslyckas när planering och
            förberedelser forceras på ett sådant sätt att det mesta måste
            lämnas åt slumpen. Reaktionerna har inte heller låtit vänta på
            sig. Näringslivet anser det knappast möjligt att ställa utbildningsplatser
            till förfogande med så kort varsel, och skolledarna har protesterat
            mot det omöjliga planeringsläget. Eleverna har redan gjort sina
            linjeval, och skulle tvingas göra om dessa utan att egentligen
            veta vad de väljer. För de flesta av de föreslagna utbildningarna
            finns inga kursplaner. Planerna inskänker sig till att vara rubriker
            utan substantiellt innehåll. Yrkeslärarna är inte fortbildade,
            och handledare för den företagsförlagda utbildningen är varken
            utsedda eller utbildade. Inte heller finns läromedel för en ny
            utbildning. I propositionen anslås medel för utveckling av sådana.
            Det finns stor risk att en utbildning som startas på sådana premisser
            endast kommer att bli en upprepning av den gamla med några extra
            timmar i allmänna teoretiska ämnen på toppen. Under avsnittet
            10.2, Fortbildning av yrkeslärare, påpekar föredraganden särskilt
            att erfarenheter från försöken med el-mekanisk utbildning har
            visat betydelsen av tidigare insatser i fråga om fortbildning.
            Var och en som arbetar med utbildning vet att en sådan blir bättre
            om man före starten gör en omsorgsfull planering och också har
            kompetenta lärare som skall genomföra den.
          </p>
          <pb facs="riksdagen-motions-pdf/data/198788/mot_198788_ub_9/mot_198788_ub_9-002.pdf"/>
          <p>
            Som inledning till förslagen om utveckling av personalen skriver
            det föredragande statsrådet: ”En bra yrkesutbildning förutsätter
            tillgång på lärare i tillräckligt antal och med den inriktning
            och kompetens som kursplanerna ställer krav på. Kraven i fråga
            om kompetens kommer sannolikt att öka vid bifall till mina förslag
            till riktlinjer för utvecklingsarbe- tet. Dessa ställer krav på
            såväl breddat utbildningsinnehåll som ökad specialisering”. Vi
            håller helt med om detta men har då svårt att förstå varför regeringen
            inte drar de rimliga slutsatserna. Propositionens deklarationer
            borde leda till att planeringen av en ny yrkesutbildning, fortbildning
            av lärare och utbildning av handledare borde komma först och genomförandet
            därefter. Flera viktiga frågor överlämnas också till arbetsmarknadernas
            parter för att regleras i avtal, ett förhållande som ytterligare
            understryker att tiden tills försöken förväntas starta är alldeles
            för kort. En så viktig fråga som elevernas status är uppenbarligen
            inte löst, eftersom det från fackligt håll hävdas att eleven skall
            vara anställd sista året. Regeringens agerande, att presentera
            en proposition som behandlas i riksdagen efter det att förberedelsearbetet
            med den nya utbildningen startat, är ett vidare uttryck för betydande
            nonchalans mot riksdagen och skapar stor osäkerhet i utbildningsorganisationen.
            Mot denna bakgrund yrkar vi avslag på regeringens förslag om en
            försöksverksamhet som startar höstterminen 1988/89. För att vi
            skall få en yrkesutbildning med kvalitet föreslår vi istället
            följande. Utbildning efter i huvudsak den modell som presenteras
            i propositionen bör starta höstterminen 1989/90 och då i full
            skala i de utbildningar där kursplaner, fortbildning och övrig
            planering är fullgjord. Året fram till dess bör användas till
            att göra kursplaner med fullödigt innehåll för alla tre åren i
            utbildningarna, att planera och genomföra fortbildning av yrkeslärare
            och utbildning av handledare samt till att lösa de frågor som
            parterna skall avtala om. Med en sådan tidsplan hinner också utbildning
            inom det ekonomisk-merkantila området förberedas på ett omsorgsfullt
            sätt. Dessutom bör informationen till eleverna meddelas så snart
            det är möjligt, så att dessa får en klar uppfattning om vad det
            är de erbjuds. I propositionen diskuteras inte med ett ord den
            situation man försätter eleverna i genom den föreslagna försöksverksamheten.
            De har gjort sina preliminära val i februari och de slutliga görs
            den 15 april — långt innan riksdagen fattar sitt beslut. Om detta
            beslut följer propositionens förslag betyder det att de erbjuds
            utbildning i tre år utan att ha full klarhet i vad utbildningen
            innehåller. En sådan nonchalans mot huvudpersonerna i sammanhanget
            kan vi inte acceptera. Folkpartiet har i sin skolmotion föreslagit
            en tioårig skolplikt. Effekterna av en tioårig skola kommer emellertid
            ej att kunna få någon mätbar omfattning förrän en bit in på 2
            000-talet om ett sådant beslut fattas inom ett par år. Då kan
            det dock finnas anledning att överväga om t. ex. innehållet i
            och omfattningen av de allmänna ämnena i gymnasiet är rätt avvägda.
            Föredraganden har förtjänstfullt på flera ställen i propositionen
            uppmärk- sammat jämställdhetsfrågorna och de svårigheter som möter
            elever som gjort ett otraditionellt yrkesval. Han pekar också
            på det angelägna i att både
          </p>
          <p>
            Mot. 1987/88 Ub9
          </p>
          <pb facs="riksdagen-motions-pdf/data/198788/mot_198788_ub_9/mot_198788_ub_9-003.pdf"/>
          <p>
            handledare och yrkeslärare får kunskaper i att på ett bra sätt
            ta hand om elever av båda könen, speciellt om eleven gjort ett
            otraditionellt stu- dievägsval. Under avsnittet 7.1 Arbetsformer
            i yrkesutbildningen kommenteras den ensidiga könsuppdelningen
            av elever på de nuvarande tvååriga yrkeslinjer- na. Det är därför
            särskilt angeläget, anser statsrådet, att uppmärksamma undervisningens
            uppläggning och arbetsorganisation på sådana studievägar där flickorna
            är i minoritet. Vi instämmer, men menar att det är minst lika
            angeläget att förändringar görs i kursplanerna så att både pojkar
            och flickor attraheras av innehållet. Just nu arbetar sjutton
            arbetsgrupper på SÖ med att bl. a. modulindela de gällande kursplanerna.
            I detta arbete bör varje arbetsgrupp också göra en revision av
            innehållet med syftet att göra det intressant för både flickor
            och pojkar. Detta bör riksdagen som sin mening ge regeringen till
            känna.
          </p>
          <p>
            Utredning
          </p>
          <p>
            I propositionen aviseras att SÖ skall få i uppdrag att utreda
            och lägga fram förslag till en ny linjestruktur i gymnasieskolan.
            Det är angeläget att ett sådant förslag kan presenteras, eftersom
            utvecklingen tydligt visar att det linjesystem vi har idag ganska
            dåligt motsvarar behoven i arbetslivet. I annat sammanhang talar
            föredraganden om ”studiestruktur” istället för ”linje- struktur”,
            vilket vi anser bättre illustrerar behoven i en framtida yrkesutbild-
            ning. ÖGY har också i sitt betänkadne pekat på svårigheterna i
            framtiden att innehållsligt och kvantitativt koppla samman specivika
            delar av skolan med specifika yrken eller delar av arbetslivet.
            Denna utveckling talar också för att den modell vi beskriver nedan,
            dvs. att eleven studerar de moduler han/hon har intresse för och
            behov av, bättre svarar mot de krav som kan komma att ställas
            från ett framtida flexibelt arbetsliv. I propositionen aviseras
            en utredning om framtiden för vissa tvååriga ej direkt yrkesinriktade
            linjer, däribland konsumtionslinjen. Att betydelsen av kunskaper
            i kost- och näringslära, i hushållning samt i konsumentkunskap
            nu erkänns är glädjande. Den främsta orsaken till kritiken har
            sannolikt varit den nuvarande konsumtionslinjens dåliga anknytning
            till arbetsmarknaden, ingen praktik har t. ex. ingått. Försök
            har gjorts som syftar till en mer yrkesorienterad utbildning.
            I Stockholm har man t.ex. utarbetat LA-kurser som kan ge utredaren
            värdefullt underlag till fortsatta överväganden. Arbetet bör bedrivas
            med sådan tidsplan att någon form av konsumtionsutbildning kan
            erbjudas fr. o. m. läsåret 1989/90.
          </p>
          <p>
            Gymnasieskolan och uppföljningsansvaret
          </p>
          <p>
            I propositionen behandlar statsrådet frågan om hjälp till elever
            med studiesvårigheter. Det är mycket angeläget att en så stor
            flexibilitet som möjligt kan finnas för att tillfredsställa dessa
            elevers behov. Den viktigaste åtgärden är sannolikt att förmå
            dessa elever att över huvud taget fortsätta utbildningen efter
            grundskolan. Risken är stor att elever som av olika skäl är
          </p>
          <p>
            Mot. 1987/88 Ub9
          </p>
          <pb facs="riksdagen-motions-pdf/data/198788/mot_198788_ub_9/mot_198788_ub_9-004.pdf"/>
          <p>
            skoltrötta helt avstår från utbildning därför att tanken på att
            välja en treårig utbildning med stort utrymme för allmänna ämnen
            ter sig övermäktig. Ett resultat av vårt rigida gymnasiala linjesystem
            är att vi fått en ”ungdomsuppföljning” och att en rad ”ungdomscentra”
            vuxit upp. De fungerar på många håll ganska bra men har också
            ibland kommit att förknippas med problem i allmänhet och har i
            vissa fall isolerats från utbildningssystemet i övrigt. Det har
            varit olyckligt, eftersom den ojämförligt största delen av ungdomarna
            i uppföljningen framför allt är obestämda i sitt yrkes- och utbildningsval
            och behöver ett mycket flexibelt utbildningspro- gram. Riksrevisionsverket
            har uppmärksammat detta, och i budgetproposi- tionen föreslog
            statsrådet att en översyn skulle göras av ungdomsuppfölj- ningen,
            vilket tyder på att också regeringen är medveten om att det finns
            förbättringar att göra. Vi anser att denna översyn bör syfta till
            att samordna uppföljningsansva- rets resurser med gymnasieskolans
            så att dessa resurser bättre medverkar till en än mer flexibel
            gymnasieskola där de skoltrötta elevernas behov kan tillgodoses
            så långt som det är möjligt. I propositionen skrivs ingenting
            om de introduktionskurser som idag är en smidig väg till fortsatta
            studier för vissa elever. I ett flexibelt gymnasiesystem är de
            självklara och bör kunna planeras individuellt för varje elev.
            Det bör därvid vara möjligt att göra ett studieprogram som består
            av moduler från flera olika yrkesutbildningar för att den enskilda
            eleven skall ges ett bättre underlag för sitt slutliga val. Fixeringen
            vid treårsgränsen bör inte heller göras för definitiv. Möjlighet
            till etappavgångar bör byggas in i systemet. Eleven skall ha rätt
            till utbildning under sammanlagt tre år, men skall också kunna
            lämna gymnasieskolan tidigare utan att för den skull ha fått stämpeln
            på sig att ha en ofullständig ”linje” i bagaget. En av de stora
            fördelarna med ett förändrat betygssystem är ju bl.a. att eleven
            får ett kompetensbevis som anger vilka moduler han/hon genomgått
            nöjaktigt. Det blir sedan arbetsgivarens uppgift att avgöra om
            dessa räcker för en tilltänkt anställning. Eleven kan senare återvända
            till skolan och skaffa sig kompetens i fler moduler, om han/hon
            skulle vilja det. Det bör vidare göras en sådan planering att
            också de allmänna ämnena skall kunna läsas i modulform. Många
            elever är ganska trötta på de allmänna ämnena när de slutat grundskolan
            och skulle säkert vara mer motiverade för dessa studier vid en
            senare tidpunkt i utbildningen. Vi är medvetna om att det finns
            pedagogiska skäl som talar emot detta, men vi anser ändå att möjligheten
            bör finnas, om den innebär att en ung människa väljer en utbildning
            hellre än att avstå. Den ovan nämnda översynen bör vara avslutad
            och resultera i åtgärder läsåret 1989/90. Detta bör riksdagen
            som sin mening ge regeringen till känna.
          </p>
          <p>
            Gymnasieskolans dimensionering
          </p>
          <p>
            Vi ansluter oss till förslaget om att en totalram skall fastställas,
            fördelad på direktramen och lilla ramen. Den nuvarande sektorsindelningen
            har länge varit ett hinder för att fördela platserna efter behov.
            Eftersom vi avvisar de
          </p>
          <p>
            1"" Riksdagen 1987/88.3 saml. Nr Ub8-14
          </p>
          <p>
            Mot. 1987/88 Ub9
          </p>
          <pb facs="riksdagen-motions-pdf/data/198788/mot_198788_ub_9/mot_198788_ub_9-005.pdf"/>
          <p>
            5 000 försöksplatserna ansluter vi oss till det förslag till
            dimensionering som framförs i budgetpropositionen för budgetåret
            1988/89. Beträffande åren 1989/90 och 1990/91 förutsätter vi att
            regeringen återkommer i det ovan begärda förslaget.
          </p>
          <p>
            Anslagsfrågor
          </p>
          <p>
            Ett av våra huvudargument för att skjuta upp försöksverksamheten
            och i stället förorda ett successivt genomförande i full skala
            från hösten 1989 är att kvaliteten inte kan upprätthållas när
            förberedelserna är så bristfälliga. Ett viktigt led i dessa är
            fortbildning av yrkeslärare och utbildning av handledare. Vi anser
            därför att dessa insatser bör intensifieras fram till hösten 1989
            och föreslår att 7 milj. kr. anslås till handledarutbildning och
            7,1 milj. kr. till fortbildning av yrkeslärare. De i propositionen
            reserverade medlen för kursplanearbete, anser vi bör ökas med
            0,3 milj. kr. för att möjliggöra också en modulindelning av de
            allmänna ämnena. Vi ansluter oss till propositionens förslag att
            ett produk- tionsstöd för läromedelsutveckling bör finnas för
            ”smala” områden. Med hänsyn till att en förändrad yrkesutbildning
            enligt vår modell bör starta först läsåret 1989/90 yrkar vi avslag
            på punkterna 1, 2, 3, 4 och 9 i propositionens budgetöversikt.
            Kostnader för inbyggd utbildning kvarstår då för 1988/89.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen avslår
            förslaget om försöksverksamhet med start hösten 1988, 2. att riksdagen
            begär att regeringen snabbt återkommer med förslag till planering
            för ett successivt genomförande av en ny yrkesutbildning i full
            skala för läsåret 1989/90, 3. att riksdagen hos regeringen begär
            en revidering av yrkeslinjer- nas kursplaner från jämställdhetssynpunkt,
            4. att riksdagen som sin mening ger regeringen till känna vad
            i motionen anförts om konsumtionsutbildning, 5. att riksdagen
            som sin mening ger regeringen till känna vad i motionen anförts
            om modulindelning av de allmänna ämnena, 6. att riksdagen som
            sin mening ger regeringen till känna vad i motionen anförts om
            introduktionskurser, 7. att riksdagen som sin mening ger regeringen
            till känna vad i motionen anförts om etappavgångar, 8. att riksdagen
            som sin mening ger regeringen till känna vad i motionen anförts
            om samordning av gymnasieskolan och ungdoms- uppföljningen, 9.
            att riksdagen som sin mening ger regeringen till känna vad i motionen
            anförts om gymnasieskolans dimensionering, 10. att riksdagen avslår
            punkterna 1, 2, 3, 4 och 9 i propositionens budgetöversikt,
          </p>
          <p>
            Mot. 1987/88 Ub9
          </p>
          <pb facs="riksdagen-motions-pdf/data/198788/mot_198788_ub_9/mot_198788_ub_9-006.pdf"/>
          <p>
            11. att riksdagen under anslaget B 3, Stöd för utveckling av
            Mot. 1987/88 skolväsendet anslår 2,5 milj. kr. mindre än vad regeringen
            har Ub9 föreslagit, 12. att riksdagen under anslaget B 7, Forskning
            och centralt utvecklingsarbete inom skolväsendet anslår 0,3 milj.
            kr. utöver vad regeringen har föreslagit, 13. att riksdagen under
            anslaget B 19, Bidrag till driften av gymna- sieskolor anslår
            15,1 milj. kr. utöver innevarande års anslag att fördelas i enlighet
            med vad vi anfört i motionen.
          </p>
          <p>
            Stockholm den 5 april 1988 Ylva Annerstedt (fp)
          </p>
          <p>
            Lars Leijonborg (fp) Carl-Johan Wilson (fp) Kerstin Keen (fp)
          </p>
        </div>
      </div>
    </body>
  </text>
</TEI>
