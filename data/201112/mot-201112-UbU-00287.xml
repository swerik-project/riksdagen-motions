<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00287">
  <teiHeader>
    <fileDesc>
      <titleStmt>
        <title>Utbildning för ökad sysselsättning och kunskap</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbildning för ökad sysselsättning och kunskap</title>
          <idno type="rdwebb">GZ02Ub287</idno>
          <rs type="number">Ub287</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub287/text</ref>
          <ref type="dokument_url_html">http://data.riksdagen.se/dokument/GZ02Ub287</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub287</ref>
          <ref type="doc">http://data.riksdagen.se/fil/438D89DE-8525-4C0C-9D98-7CC9A79AF239</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3AcKN6NwgmQoQ4MTBFdDcw" type="signed"/>
        <correspContext corresp="i-3AcKN6NwgmQoQ4MTBFdDcw">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction xml:id="i-VyazEVHckpenuYbtXpPCXn" type="numbering">
          <date when="2011-10-05"/>
        </correspAction>
        <correspAction xml:id="i-NEdc36KShUskcYUrUuFtPD" type="submission">
          <date when="2011-10-03"/>
        </correspAction>
        <correspAction xml:id="i-HTHSY3xRUxKNGNgQDSzFBt" type="transfer">
          <date when="2011-10-03"/>
        </correspAction>
        <correspAction xml:id="i-F1Az2bGwhkRVvvZFSNZU9y" type="assigned"/>
        <correspContext corresp="i-F1Az2bGwhkRVvvZFSNZU9y">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-RsckZNptRnN6D4bxynEM2N">
            Förslag till riksdagsbeslut
          </head>
          <p xml:id="i-4Q2LDKgU1YfoL7GC2R9nGu">
            Riksdagen tillkännager för regeringen som sin mening vad som
            anförs i motionen om att det i skollagen ska införas en rätt att
            läsa in högskolebehörighet på komvux eller folkhögskola.
          </p>
        </div>
        <div type="motContent">
          <head xml:id="i-C3HFSEzLudTnwDfrXFRoNJ" type="h1">
            Rätt till gymnasieutbildning
          </head>
          <p xml:id="i-GJH8edND3hS8uuYtonLGW4">
            Många som i dag är arbetslösa saknar grundläggande utbildning
            från grund- eller gymnasieskola. Samtidigt krävs ofta minst gymnasieutbildning
            för att få ett arbete och det är även nödvändigt för att kunna
            vidareutbilda sig på yrkeshögskola eller universitet. Ungdomar
            som saknar gymnasieexamen löper stor risk att bli långvarigt arbetslösa
            eller fastna i korta anställningar med återkommande arbetslöshetsperioder.
          </p>
          <p xml:id="i-We6JWcViWX4gqBUbciYU8q">
            En gymnasieexamen eller motsvarande har med andra ord blivit
            en nödvändig förutsättning för att kunna etablera sig på arbetsmarknaden
            och i samhället. Därför söker nästan alla ungdomar vidare till
            gymnasieskolan efter grundskolan.
          </p>
          <p xml:id="i-2BtihuUNT9K4QChdooZHbK">
            Trots att en stor andel läser på gymnasieskolan är det inte alla
            som är behöriga att gå på ett nationellt program. Många söker
            därför till ett introduktionsprogram, som nu ersätter det individuella
            programmet och dess varianter. Dessutom är det inte alla på de
            nationella programmen som slutför sin utbildning. Totalt är det
            drygt 70 % som får slutbetyg från gymnasieskolan och 65 % som
            får högskolebehörighet.
          </p>
          <p xml:id="i-LLzNqGbyWS3ymTrSRRYAL8">
            Högerregeringens politik har gjort det svårare att utbilda sig.
            Genom att höja gränsen för behörighet på olika nivåer är det färre
            som blir behöriga att läsa vidare och utbildningsnivån kommer
            därför att sjunka. Alla utbildningar ger inte heller de kunskaper
            som är nödvändiga för att etablera sig i samhället och på arbetsmarknaden.
          </p>
          <p xml:id="i-TvZzbjHUZ7DGRQvkn7sLTZ">
            Många av dessa problem skulle kunna bli bättre om grund- och
            gymnasieskolan vore mer likvärdig. I en skola som kan anpassa
            undervisningen efter elevernas förutsättningar och behov kan fler
            elever få bättre kunskaper. För att skolan ska bli bättre på att
            möta varje enskild elevs behov måste vi ersätta den kommunala
            skolpengen och skolvalet med resurser efter behov och närhetsprincip.
            Det behövs också en upprensning bland de företag som driver skolor
            för att tjäna pengar. En sådan reform tar många år att genomföra.
            Hittills har vi bara tagit ett steg på vägen mot en reform genom
            att riksdagen har fattat beslut om att utreda de senaste decenniernas
            skolreformer som har skapat de problem med bristande likvärdighet
            som skolan brottas med.
          </p>
          <p xml:id="i-6qdB3eGzNKEYxP89GnrDDU">
            Men en framtida reform hjälper inte dem som redan har lämnat
            skolan, eller snart kommer att göra det, utan en fullständig utbildning.
            För att snabbt åtgärda det och ge fler människor ökad frihet och
            valmöjligheter på arbetsmarknaden vill vi införa en rätt att läsa
            in gymnasieskolan inom vuxenutbildningen. Det ska kunna ske antingen
            inom den kommunala vuxenutbildningen eller på folkhögskola.
          </p>
          <p xml:id="i-UJLcpmLZfRgUTWcT9yZFBa">
            Sedan den globala finanskrisen inleddes har fler börjat studera.
            Det gäller även vuxenutbildningen. Antalet heltidsstuderande på
            komvux har ökat med drygt 15 % de senaste åren. Det är dock fortfarande
            långt kvar till det antal platser som fanns innan högerregeringen
            skar ned vuxenutbildningen med en tredjedel. De extra anslag som
            kommunerna har fått de senaste åren har inte kompenserat för de
            förlorade studieplatserna. En rätt till gymnasieutbildning gör
            att det kommer att behövas fler studieplatser.
          </p>
          <p xml:id="i-XvTkXuTJ4ZCW9imbUedd7Z">
            I den nuvarande gymnasieskolan kommer yrkesprogrammen inte att
            ge högskolebehörighet. Som en följd av det har regeringen tidigare
            lovat att de som har läst ett yrkesprogram ska ha rätt att läsa
            in högskolebehörigheten på komvux. Det har ännu inte genomförts.
            Utbildningsdepartementet har dock låtit göra en utredning hur
            en rätt att läsa in gymnasiet på komvux skulle kunna genomföras:
            Rätt till gymnasial vuxenutbildning och gymnasial särvux (Ds 2009:20).
          </p>
          <p xml:id="i-SbJ9UUyjBG3viATzFGve4s">
            I utredningen beräknas bl.a. de ekonomiska konsekvenserna. Om
            alla som saknar behörighet skulle erbjudas plats skulle det behövas
            drygt 42 000 platser. Dock bör en avräkning göras som motsvarar
            dem som i dag läser in gymnasieskolan eftersom kommunerna redan
            får bidrag för dessa utbildningsplatser. Tidigare fick kommunerna
            ersättning för att de anordnade vuxenutbildning genom det särskilda
            statsbidraget för vuxenutbildning. Detta bidrag ingår sedan 2007
            i det generella statsbidraget till kommunerna. Det handlar därför
            om 31 500 helt nya platser som ska finansieras. Varje helårsplats
            beräknas kosta 30 000 kronor. Regeringen föreslår i budgetpropositionen
            att anslaget till komvux ökar med 278 miljoner kronor till 5 000
            fler platser på komvux. I förhållande till regeringens förslag
            anslår vi 667 miljoner kronor i ökade anslag till den kommunala
            vuxenutbildningen vilket redovisas i motion Utgiftsområde 16 (Ub476).
          </p>
          <p xml:id="i-JXXG3rcWXAhntHCWmS8wk8">
            De snabbt minskande årskullarna som är i gymnasieåldern har lett
            till att det råder ett mycket stort överskott på gymnasieplatser.
            Det kan bl.a. innebära att lärare blir övertaliga. Det är lärare
            som i stället skulle kunna undervisa på vuxenutbildningen. Den
            satsning vi genomför kan på så sätt hålla sysselsättningen uppe
            och bidrar även till att lokaler utnyttjas och inte står tomma.
          </p>
          <p xml:id="i-Kg6XbF9UrGJ1hhrw6kjVUu">
            Vi föreslår att det i skollagen införs en rätt att läsa in högskolebehörighet
            på komvux eller folkhögskola som motsvarar rätten till en grundskoleutbildning.
            Detta bör riksdagen som sin mening ge regeringen till känna.
          </p>
          <head xml:id="i-KBoQMS7bzYTK1xDdVDEXVu" type="h1">
            Bättre möjlighet att studera på folkhögskola
          </head>
          <p xml:id="i-2sSiMf2eGj7PhFGzY1FKbD">
            Folkhögskolan spelar en viktig roll för det livslånga lärandet.
            När den offentliga skolan har misslyckats kan den särskilda pedagogiken
            och studiemiljön på en folkhögskola erbjuda ett alternativ för
            människor med kort eller ofullständig utbildning. I Folkbildningsrådets
            folkhögskoledeltagarundersökning 2010 har andelen studerande på
            allmänna kurser som inte har avslutat gymnasiet ökat. Bara 25
            % har minst treårigt gymnasium. Bland deltagare med utomnordisk
            bakgrund är det dessutom många som saknar formell utbildning på
            grundskolenivå.
          </p>
          <p xml:id="i-4nfjbPXYnVjNbxuS6XFu3a">
            Syftet att locka människor att studera är inte bara att de ska
            börja läsa utan att de också ska avsluta sina studier. Även i
            det avseendet är folkhögskolan lyckosam. De som väljer att läsa
            på folkhögskola lyckas ofta slutföra sina kurser.
          </p>
          <p xml:id="i-JahAikEXGSCGgdmvxeVuQ3">
            Fler bör få möjlighet att läsa in behörighet på folkhögskola.
            Detta för att stärka demokratin, ge människor valmöjligheter och
            makt att kunna påverka sina egna liv, bidra till det livslånga
            lärandet och till människors personliga utveckling.
          </p>
          <head xml:id="i-8cKo4s1puaG8Tc7GsAsNcY" type="h1">
            Studiebidrag för unga arbetslösa
          </head>
          <p xml:id="i-62XiyuHQL9NHFHVcFcjxGD">
            Trots att sysselsättningen nu ökar starkt ligger den svenska
            ungdomsarbetslösheten klart över genomsnittet inom EU. Bakom den
            höga ungdomsarbetslösheten ligger en utbildningspolitik som inte
            lyckats att ge alla ungdomar den utbildning de har rätt till.
            För närvarande lämnar var tredje elev gymnasieskolan utan fullständiga
            betyg. Dessa personer löper en mycket stor risk att fastna i en
            rundgång mellan korta anställningar och arbetslöshet, långtidsarbetslöshet
            eller att helt slås ut ifrån arbetsmarknaden.
          </p>
          <p xml:id="i-Uw66TSEUoUHb41yRJVHrpf">
            Den svenska skolan har blivit alltmer ojämlik. En likvärdig skola
            innebär bl.a. att alla elever oavsett social bakgrund och ekonomiska
            förutsättningar ska ges samma möjligheter att uppnå målen. PISA
            (Programme for International Student Assessment) 2000 visade att
            Sverige hade en stark position när det gäller likvärdighet. En
            analys av resultaten i PISA 2009 visar att Sverige halkat ned
            från sin topposition och befinner sig numera på en genomsnittlig
            nivå beträffande likvärdighet. Dels har skillnaderna mellan hög-
            och lågpre-sterande elever ökat och dels har skillnaderna mellan
            hög- och lågpresterande skolor ökat. En rimlig hypotes är att
            denna skiktning inom skolan bidrar till att många unga får svårt
            att etablera sig på arbetsmarknaden.
          </p>
          <p xml:id="i-G2H1AwCeWDL6Gat89prHHM">
            De ungdomar som har drabbats av nedmonteringen och den minskade
            likvärdigheten och inte fått möjlighet att få en fullständig utbildning
            hör givetvis till en av de prioriterade målgrupperna i vår satsning
            på vuxenutbildningen. Dessvärre räcker det inte att öka antalet
            studieplatser för att de ska söka sig till komvux. De som saknar
            fullständig utbildning från grund- eller gymnasieskolan har inte
            sällan dåliga erfarenheter av skolan. För dem är inte utbildning
            ett attraktivt alternativ. Det behövs därför något annat som kan
            locka dem tillbaka till skolbänken.
          </p>
          <p xml:id="i-F2YPMZKcp3aoKENLTndizW">
            Ett sätt att uppmuntra till studier är att erbjuda ekonomisk
            trygghet. Vi vill införa ett särskilt studiestöd för unga arbetslösa
            som läser in grundskolan eller gymnasiet på komvux eller folkhögskola.
            De ska kunna få hela studiemedlet som studiebidrag. Bidraget ska
            vända sig till dem som deltar i jobbgarantin för ungdomar och
            har utvecklingsersättning eller aktivitetsstöd. Inräknat vårt
            förslag till höjda studiemedel kommer ersättningen att bli 2 270
            kronor i veckan. Omräknat till kalendermånad skulle det bli 9
            866 kronor per månad. Det innebär att även de som har aktivitetsstöd
            får ett incitament att söka sig till vuxenutbildningen.
          </p>
          <p xml:id="i-F8PXG8tN7wy4tmGN3pXgj1">
            Även arbetslösa som är fyllda 25 år kommer att erbjudas gymnasiestudier
            inom vuxenutbildningen med en förmånlig finansiering, aktivitetsstöd
            eller studiemedel med högre bidragsdel.
          </p>
          <p xml:id="i-Caue7Py9oqDqfFr7gcNSDq">
            De som själva söker sig till komvux och får det vanliga studiemedlet
            kommer också att få bättre ekonomi eftersom vi dessutom föreslår
            höjda studiebidrag. Både det ordinarie och det högre bidraget
            ska höjas. Den som läser in behörighet på komvux och sedan fortsätter
            att studera på eftergymnasial nivå kommer även i fortsättningen
            att kunna få sina lån avskrivna.
          </p>
          <p xml:id="i-97ShiBc2ncTT8VuSe7xBkx">
            För en beskrivning av hur våra förslag inom studiemedelsområdet
            påverkar anslagen i budgeten hänvisas till motion Utgiftsområde
            15 Studiestöd (Ub475).
          </p>
          <head xml:id="i-4nrcTLVpGWzmQ6qUwDw2i6" type="h1">
            Arbetsmarknaden behöver yrkesutbildning
          </head>
          <p xml:id="i-MknRXRDUz19uz6nmvJkDWL">
            En orsak till att sysselsättningen inte ökar så snabbt är att
            det saknas människor med rätt utbildning och kompetens i flera
            yrken och branscher. Den utbildningsform som snabbt kan möta detta
            behov är yrkeshögskolan. Ett syfte med denna utbildningsform är
            att utbildningarna ska vara förankrade i den lokala och regionala
            arbetsmarknaden. De utbildningar som beviljas bidrag är därför
            inriktade mot yrken där det finns en efterfrågan på utbildad arbetskraft
            och i många fall rör det sig om rena bristyrken. Det finns därför
            goda skäl att utöka antalet platser rejält. Hösten 2010 beviljades
            235 ansökningar med 6 400 studieplatser. Det var 26 % av ansökningarna.
            Yrkeshögskolemyndigheten menar att dubbelt så många hade kunnat
            få sina ansökningar godkända om det bara hade funnits resurser.
            Vi ökar anslagen med totalt 565 miljoner kronor per år inklusive
            studiemedel så att myndigheten kan ge bidrag till ytterligare
            6 000 platser. Detta redovisas i motion Utgiftsområde 15 (Ub475)
            och motion Utgiftsområde 16 (Ub476).
          </p>
          <head xml:id="i-BV1rGsX5tG7BHhTPvvF5d7" type="h1">
            Fler högskoleplatser för framtida sysselsättning
          </head>
          <p xml:id="i-HgjEvAjs6X6jbRLZs9dkfy">
            Universitet och högskolor har stor betydelse för sysselsättningen
            på något längre sikt eftersom de flesta utbildningar är tre år
            eller längre. Det gör att planeringshorisonten bör ligga några
            år in i framtiden. Regeringen utökade högskolan tillfälligt 2010
            och 2011 med 10 000 platser. Antalet sökande ökade som en följd
            av lågkonjunkturen och att det var ovanligt stora årskullar som
            gick ut gymnasieskolan. År 2012 försvinner dessa platser trots
            att söktrycket fortfarande är rekordhögt. Nu i höst ökar antalet
            antagna vid universitet och högskolor till över 270 000 personer,
            vilket är det största antalet någonsin. Även intresset för att
            skriva högskoleprovet ökar. Det finns heller ingenting som tyder
            på att högskolan kommer att minska sin attraktionskraft. Arbetslösheten
            är fortfarande hög, och därför kommer många att söka en högskoleutbildning
            eftersom det ger en starkare ställning på arbetsmarknaden.
          </p>
          <p xml:id="i-9yz9o8JaokpyrHnkM8dYzH">
            Fler akademiker behövs och behovet kommer snart att öka. Det
            råder redan brist på förskollärare och de nya kraven på behörighet
            och legitimation i grund- och gymnasieskola kan komma att leda
            till brist på lärare även i dessa skolformer. Ett annat område
            där det finns en brist på arbetskraft är vården där det t.ex.
            saknas specialistsjuksköterskor. Stora pensionsavgångar inom en
            nära framtid ställer också krav på fler högskoleutbildade i många
            olika branscher och yrkesområden. Satsningar på högskolan måste
            därför vara långsiktiga och av den anledningen behöver regeringens
            satsning på 10 000 extra högskoleplatser förlängas i tre år och
            det innebär drygt 1 miljard i ökade anslag till universitet och
            högskolor samt till studiemedel, vilket redovisas i ovan nämnda
            budgetmotioner.
          </p>
        </div>
        <div type="motSignatures">
          <list>
            <item xml:id="i-2YfZLQca5je7iGDXF3nUhp" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-6r5LYHJYXmCYXFGUT7uRQE" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-G8uDY8gX2Yy1KVrhDDjeYD" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-VUzuefnoZSQ8zvc4gP48JD" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-LLxEWoXny9JQTBBReoreLo" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-ASpXiTTFPg8xY1cec4G1Kz" who="i-CNBy5dFgNNyEozHVpAj93c">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
