<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--02210">
  <teiHeader>
    <fileDesc>
      <titleStmt>
        <title>med anledning av proposition 1980/81:199 om försvarets materielverks organisation m. m.</title>
        <author>av Göthe Knutson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1980/81:199 om försvarets materielverks organisation m. m.</title>
          <idno type="rdwebb">G4022210</idno>
          <rs type="number">2210</rs>
          <ref type="dokument_url_text">http://data.riksdagen.se/dokument/G4022210/text</ref>
          <ref type="dokument_url_html">http://data.riksdagen.se/dokument/G4022210</ref>
          <ref type="dokumentstatus_url_xml">http://data.riksdagen.se/dokumentstatus/G4022210</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V193Sbzem4fs1MBp32cuww</idno>
            <name>GÖTHE KNUTSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RuX7TCefX5kkzEbeBU81E6" type="signed"/>
        <correspContext corresp="i-RuX7TCefX5kkzEbeBU81E6">
          <note type="signatory" corresp="i-V193Sbzem4fs1MBp32cuww"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__2210/mot_198081__2210-001.pdf"/>
      <div type="motHeader" xml:id="i-Mo4X1n8SBPrAE73AxnJTp4">
        <div type="motTitle" xml:id="i-XLPEmDXVMQLNCf2DmumSNV"/>
        <div type="motSubmissionInfo" xml:id="i-NjusRZ32MqTZmLCLsQwTU7"/>
      </div>
      <div type="motBody" xml:id="i-L6eidTeuH8sexwn3fQVcMR">
        <div xml:id="i-LBYfqHV5fHw5d122pfjtdC">
          <p xml:id="i-GxHsCWAA6qA6BqXzaGYBW2">
            Motion
          </p>
          <p xml:id="i-PWEyby5xLwVF91rVH3U2ot">
            1980/81:2210
          </p>
          <p xml:id="i-28dUdXpy4uZJzRPwCdDE1q">
            av Göthe Knutson med anledning av proposition 1980/81:199 om
            försvarets materiel- verks organisation m. m.
          </p>
          <p xml:id="i-QHE4j9TwodNkk5uQqcYg1t">
            Propositionen lägger en god grund för försvarets materielverks
            (FMV:s) framtida organisation och verksamhet. Förslaget bör genomföras.
            Denna motion begränsas till propositionens konsekvenser för FMV:s
            rationalise- rings- och dataverksamhet. Riksdagen tog våren 1979
            ett principbeslut om den statliga dataverksam- hetens huvudmannaskap
            och ansvarsstruktur. Enligt detta skall ansvaret för datasystemens
            konstruktion och drift följa de ordinarie, för övrig myndig- hetsverksamhet
            gällande ansvarsgränserna. Det är en viktig slutsats, då erfarenheten
            visar att svåra problem uppkommer när dessa ansvarsgränser skiljer
            sig åt, medan de myndigheter som får sköta sina egna dataangelä-
            genheter saknas i listan över misslyckanden. Försvarets och justitiedepartementets
            områden följer inte dessa riktlinjer. Försvaret skall självklart
            inte av något slags dogmatiska skäl följa den civila sektorns
            orgarisationsprinciper. Det är heller inte tal om att staten huvudstupa
            skall disponera stora resurser enbart för att av samma dogmatiska
            skäl enhetliggöra den statliga dataorganisationen. Det gäller
            naturligtvis allra minst i dagens budgetläge. Ändock föreligger
            ett princip- beslut som föreskriver varje enskild myndighet som
            bas för dataverksamhe- ten, och vi har avvisat alternativet med
            fristående, stora centraliserade datacentraler. Existensen av
            sådana riktlinjer är något nytt. Statens nuvarande data- verksamhet
            har blivit uppbyggd utan principer. Någon styrande huvudregel
            har inte funnits. Därför måste varje proposition om en enskild
            myndighets organisation också innehålla en avstämning mot 1979
            års beslut.
          </p>
          <p xml:id="i-Wz1eGJY7QPGdXmWuZnAym3">
            FMV:s stora verksamhet
          </p>
          <p xml:id="i-4ERhgR4mzha5U4WidxnN5d">
            FMV driver nästan halva försvarets dataverksamhet. Det är uppenbarli-
            gen en tillräckligt stor bas för en dataverksamhet enligt huvudregeln.
            Verket konstruerar, underhåller och producerar på egna datacentraler
            den databe- handling verket behöver. Det är t. o. m. så stort
            att var och en av de sex nya huvudavdelningarna bildar en tillräckligt
            stor bas för detta. Verkets partiella utlokalisering talar för
            samma sak. Varje avdelning bör få en egen datachef, och samordningen
            inom verket för poolniug av systempersonal och datorernas spillkapacitet,
            för budgetfrågor m.m. anförtros en kommitté bestående av dessa
            sex chefer under ordförandeskap
          </p>
          <pb facs="riksdagen-motions-pdf/data/198081/mot_198081__2210/mot_198081__2210-002.pdf"/>
          <p xml:id="i-2nQUrQdYtYExUHJath8ndb">
            Mot. 1980/81:2210 6
          </p>
          <p xml:id="i-Cc869QVnbWvNKWnXZKDQRf">
            av den av datafrågor mest intresserade avdelningschefen. Gruppen
            bör få decentraliserad rätt att på billigaste sätt använda egna
            eller serviceorganisa- tioners datorer. Mer invecklat än så bör
            FMV:s dataverksamhet inte vara organiserad. Föregående stycke
            beskriver hur dataverksamheten borde byggas upp — om det kunde
            ske fritt. Detta är en utopi i dagens läge, men utvecklingen bör
            gå i den skisserade riktningen. Bilden kanske stämmer år 1990.
            Problemet är att den för FMV bästa lösningen kanske inte är den
            för totalförsvaret bästa. Det är åtminstone den tankegång som
            hittills styrt planeringen och som skapat försvarets datacentral
            (FDC) och i viss mån försvarets rationaliseringsinstitut (FRI).
            FDC, liksom på den civila sidan DAFA, symboliserar det alternativ
            som avvisades år 1979. DAFA håller därför helt konsekvent på att
            krympas i storlek, medan motsvarande förändring för FDC ännu inte
            tagit sin början. Här har i stället riksdagen förra året beslutat
            öka verksamheten med en systemunderhållsen- het bestående av personal
            som väsentligen kommer från FMV. Om detta beslut är inte heller
            mycket att säga då FDC:s drift av gamla snåriga system, som man
            själv inte hade kompetens att underhålla, hade nått farligt nära
            ett kaos.
          </p>
          <p xml:id="i-HopshoCXV8k3i44o461WzR">
            Varför FDC?
          </p>
          <p xml:id="i-9B4maN6tdt8SnTXXf8VPU9">
            Om vi skall ha kvar FDC, måste alltså denna myndighet ha tillgång
            till systemerare. Och om FMV har byggt upp datasystem för andras
            räkning — mest ÖB:s — är det riktigt att en del av den personal
            som byggt upp systemen ”levereras med” för att sköta underhållet.
            Men varför skall vi ha kvar FDC? En utredning som ger svar på
            den frågan är ännu inte tillsatt, och FDC tillkom, liksom DAFA,
            som en lösning för stunden — inte som ett uttryck för en medveten
            långsiktig planering. Den tekniska utvecklingen går i riktning
            mot de stora datacentralerna. Ett bra exempel är TOR-systemet
            med 56 datorer, vars systemunderhåll rimligen måste ligga hos
            FMV:s huvudavdel- ning i Karlstad, så länge det existerar. Kärnpunkten
            är alltså den att varken FMV eller ÖB kan bygga upp 1990-talets
            datasystem under tillämpning av 1979 års datapolitik så länge
            FDC och delvis även FRI behåller nuvarande ansvarsområden och
            verksam- het. Påståendet kan göras utan att därmed kritisera FDC
            och FRI. Det är två principer för ansvarsfördelningen som kolliderar
            med varandra. Båda kan inte tillämpas samtidigt.
          </p>
          <p xml:id="i-BgaWqJigQByLfYdMZxeWYG">
            Utnyttja data rätt!
          </p>
          <p xml:id="i-9NaviQ7zk7Jk2SjdUb8LMu">
            FMV protesterade kraftigt när FDC tillkom. Och det förefaller
            som om ÖB på senare år skärpt sin kritik av både FDC och FRI.
            Riksdagen begär att
          </p>
          <pb facs="riksdagen-motions-pdf/data/198081/mot_198081__2210/mot_198081__2210-003.pdf"/>
          <p xml:id="i-H166DqGRohuEy1THsczxrH">
            Mot. 1980/81:2210 7
          </p>
          <p xml:id="i-Xu4MM7fUHJKWNHa3uEaoZY">
            både FMV och ÖB skall spara personal och utnyttja anslagen bättre.
            Datatekniken är den mest effektivitetshöjande faktorn inom den
            adminis- trativa rationaliseringen. Riksdagen har alla skäl att
            rekommendera att denna faktor, dvs. datatekniken, utnyttjas på
            bästa sätt. FRI måste uppfattas som ett försvarsdepartements utredningsorgan
            och som ett komplement och understöd till departementets kommittéer.
            I denna funktion är FRI överdimensionerat, och verket har därför
            tagit upp sidoordnad verksamhet som upphandling, övergripande
            systemplanering och skäligen teoretisk metodforskning. Man kan
            ifrågasätta om dessa sidoverksamheter bör stå utanför de nedskärningar
            som i övrigt drabbar försvaret. FMV har som upphandlare större
            erfarenhet och resurser än FRI och statskontoret tillsammans.
            FRI:s systemplanering saknar normativ och praktisk betydelse.
            Det är FMYV och ÖB:s motsvarande aktiviteter som bildar underlag
            för statsbudgeten. FRI:s utredningar om systemstruktur är visserligen
            intressanta och begripliga, men detta motiverar knappast kostnaden.
            Metodverksamhetens resurser bör omdisponeras för konkret kortsiktig
            besparingsverksamhet. De tre sidoverksamheternas personal bör
            fördelas på FMV, ÖB/försvarsstaben och FDC, där de i samtliga
            fall vore välbehövliga förstärkningar.
          </p>
          <p xml:id="i-GgAzcmtZVZbpHDQjJoHRUG">
            RRV:s revisionsrapport
          </p>
          <p xml:id="i-HJfugMxe5zze7tsjffpCMJ">
            Det finns anledning att i detta sammanhang uppmärksamma RRV:s
            revisionsrapport om FMV:s dataverksamhet. RRV-rapporten är kritisk.
            Jag har dock uppfattat den datapolitiska opinionen så att försvarets
            dataverk- samhet får ett bättre betyg än den civila statliga sektorns.
            Försvaret uppvisar exempelvis inga sådana totala felräkningar
            som de som förekommer inom skatte- och fastighetsregisterområdena.
            Där har det förekommit felräkningar i miljarder, medan försvarets
            missar på sin höjd rört sig om några dussin miljoner. Man kan
            därför inför RRV:s ordval ställa frågan: Vilka omdömen skall användas
            när revisorerna träffar på de verkliga skandalerna på den civila
            statliga sidan? RRV visar i sin rapport på förseningar och kostnadsöverskridanden
            och kan också ange siffervärden för dessa. Det är i själva verket
            ett bevis på att försvarets databehandling administreras ganska
            bra. Det är verkligen inte självklart att en myndighet håller
            så god reda på sina systeminvesteringar. Den aviserade utvärderingen
            av skattedatasystemet torde exempelvis komma att visa att motsvarande
            efterhandsrekonstruktion inte kunnat göras utan den tids- och
            kostnadsdokumentation som FMV överlämnat till RRV.
          </p>
          <pb facs="riksdagen-motions-pdf/data/198081/mot_198081__2210/mot_198081__2210-004.pdf"/>
          <p xml:id="i-WSUghhbhBFkjV1m3tdEeAa">
            Mot. 1980/81:2210 8
          </p>
          <p xml:id="i-Hk3uGa3xuqeSzWK5DyssCV">
            Stora besparingsmöjligheter
          </p>
          <p xml:id="i-J7cAuNRQFrnt6t1yrqKmvy">
            RRV:s rapport innehåller emellertid även goda konstruktiva förslag,
            som samtliga försvarsmyndigheter har all anledning att begrunda.
            Jag har i en motion 1979/80 efterlyst fler uppföljningar av denna
            typ — mest för att vi alla skall dra lärdom, mindre för att framställa
            kritik mot de ansvariga. RRV:s rapport visar att mina förslag
            varit riktiga; det går att göra goda datarevisioner, till stor
            nytta för berört verk och för staten. Detta torde vara en av de
            viktigaste besparingsmässiga och datapolitiska insatser som just
            nu kan åstadkommas.
          </p>
          <p xml:id="i-FYJ4TrhPah5fSafY4Z6zfB">
            Hemställan
          </p>
          <p xml:id="i-HgQ4gxUsVSGp3eFedYEcRp">
            Med hänvisning till det anförda hemställs att riksdagen 1. som
            sin mening ger regeringen till känna vad i motionen anförs om
            FMV:s dataverksamhet, 2. anhåller att regeringen återkommer med
            preciserade riktlinjer angående 1979 års datapolitiska besluts
            tillämpning inom försvarssektorn.
          </p>
          <p xml:id="i-57R4thf54iJ5Z2GQqgYJf3">
            Stockholm den 1 juni 1981
          </p>
          <p xml:id="i-8KjLxydJiwiRQ2xrB34xtb">
            GÖTHE KNUTSON (m)
          </p>
          <p xml:id="i-NfAcxngbUzK94Z6R3cT136">
            GOTAB Stockholm 1981
          </p>
        </div>
      </div>
    </body>
  </text>
</TEI>
