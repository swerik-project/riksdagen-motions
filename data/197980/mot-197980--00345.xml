<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00345">
  <teiHeader>
    <fileDesc>
      <titleStmt>
        <title>om åtgärder mot inflationen</title>
        <author>av Lars Werner m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder mot inflationen</title>
          <idno type="rdwebb">G302345</idno>
          <rs type="number">345</rs>
          <ref type="dokument_url_text">http://data.riksdagen.se/dokument/G302345/text</ref>
          <ref type="dokument_url_html">http://data.riksdagen.se/dokument/G302345</ref>
          <ref type="dokumentstatus_url_xml">http://data.riksdagen.se/dokumentstatus/G302345</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EVpotEKqaW9CiU6NxacCQV</idno>
            <name>TOMMY FRANZÉN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QT5KDCvwwX2kmvNxASzjW1" type="signed"/>
        <correspContext corresp="i-QT5KDCvwwX2kmvNxASzjW1">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-EVpotEKqaW9CiU6NxacCQV"/>
          <note type="signatory" corresp="i-RPvXiWoVbPvNZBh8bxVvbB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__345/mot_197980__345-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1979/80:345
          </p>
          <p>
            av Lars Werner m. fl. om åtgärder mot inflationen
          </p>
          <p>
            Sammanfattning. I motionen visas att föreställningen att lönekostnaderna
            skulle vara inflationens huvudsakliga drivkraft är en myt. Den
            villfarelsen sprids medvetet i kapitalägarnas intresse. Den nya
            regeringen ger i finansplanen ensidigt uttryck för denna mot de
            lönarbetande riktade vanföreställning. Inflationens orsaker står
            att finna i den moderna kapitalismens allmänna utvecklingsdrag
            och kris. Dessa drag tvingar fram en stark kapitalackumu- lation.
            Kapitalet, främst monopolen och storföretagen, försöker klara
            sitt ackumulationsbehov genom att tillvälla sig en i förhållande
            till den egna insatsen orättmätigt stor del av den samhälleliga
            produktionen. De har där statens stöd. Inflationen riktar sig
            i första hand mot de lönarbetande. Då kapitalet inte förmår åstadkomma
            direkta lönesänkningar angriper man de arbetandes reallöner genom
            prisstegringar. Detta har i år ett anmärknings- värt entydigt
            stöd av regeringen. Anti-inflationspolitikens huvuduppgift är
            att kringskära kapitalägarnas ekonomiska övertag och prisuppskörtningar.
            I motionen anges i ett tiopunktsprogram de krav som står i förgrunden:
          </p>
          <p>
            Prisstopp på alla dagligvaror Hyresstopp Bort med momsen på mat
            Ingrepp mot monopolistisk prissättning — skärpt monopollagstiftning
            Begränsning av den kommersiella reklamen Slut på gåvopolitiken
            till företagen Skärpt restriktivitet mot kapitalexporten — dämpa
            utrikeslånandet Lågräntepolitik ; Åtgärder mot mark- och fastighetsspekulation
            Skärpt realisationsvinstbeskattning
          </p>
          <p>
            OR]NAVNRBRLNE
          </p>
          <p>
            - SS
          </p>
          <p>
            1. Prisutvecklingen
          </p>
          <p>
            Under hela efterkrigstiden har inflationen varit vår ständiga
            följeslagare. Under de senaste 30 åren har prisnivån stigit för
            varje år. Denna oavbrutna inflation blir allt svårare och har
            på 1970-talet nått en nivå som måste uppfattas som ett av de allvarligaste
            samhällsproblemen. Således steg konsumentpriserna i Sverige under
            1970-talet med inemot 10 96 årligen, vilket kan jämföras med drygt
            4 20 under 1950- och 1960-talen.
          </p>
          <pb facs="riksdagen-motions-pdf/data/197980/mot_197980__345/mot_197980__345-002.pdf"/>
          <p>
            Mot. 1979/80: 345 få
          </p>
          <p>
            Dessa inflationsproblem är inget unikt för Sverige. Motsvarande
            utveck- ling kan ses för hela OECD-området. Vi har att göra med
            en internationell företeelse. Det som gör situationen från politisk
            synpunkt än mera komplicerad är det faktum att inflationen nu
            knappast dämpas under tider av lågkonjunktur. Den egenskap som,
            utöver den snabba inflationen, karakteriserar 1970-talet är låg
            ekonomisk tillväxt, stagnation. Kombinationen inflation-stagnation
            (stagflation) stämmer dåligt både med ekonomernas föreställningsvärld
            och med politikernas ekonomisk-politiska medel.
          </p>
          <p>
            2. Regeringens politik
          </p>
          <p>
            De senaste regeringarnas syn på inflationen har präglats av samma
            tvekluvenhet som de ledande nationalekonomernas. Å ena sidan hjälper
            de stigande priserna till att hålla uppe vinsterna, vilket ses
            med tillfredsställelse med tanke på kapitalackumulationen — investeringarna.
            Å andra sidan finns risken att inflationen försämrar den internationella
            konkurrenskraften med sjunkande export och försämrad bytesbalans
            som följd. Politiskt har detta resulterat i att regeringarna varken
            kunnat eller önskat några krafttag mot inflationens verkliga orsaker.
            I stället har de gett löntagarna skulden. Det höga kostnadsläget
            skylls på för höga löner, och dessa får förklara både den enligt
            regeringen för låga vinstnivån och den dåliga internationella
            konkurrensförmågan.
          </p>
          <p>
            3. De arbetande är produktionens förutsättning
          </p>
          <p>
            Det är de arbetande som svarar för produktionen. De som uppbär
            lön för sin förmåga att arbeta omvandlar produktionsmedel till
            nya varor. Stålet framställs, härdas och smids inte på fondbörsen
            eller i styrelserummen utan i fabrikslokaler och smedjor av det
            arbetande folket. Spekulationer och smarta affärer skapar inte
            en enda vara och inte ett enda värde och därför ej heller någon
            vinst. Arbetet är grunden för varuproduktionen och alla bytesvärden
            i samhället och därmed också för vinsten. Då ju arbetet är själva
            produktionen är det orimligt att se det som en kostnad för produktionen.
            Givetvis måste en del av det som produceras förbrukas av dem som
            arbetar. Sett från den samhälleliga produktionens synpunkt skulle
            de arbetandes löner kunna utgöra en kostnad endast om de förbrukade
            större värden än sitt värdetillskott. Det är endast från kapitalägarnas
            synpunkt som lönen betraktas som en kostnad. För kapitalisten
            finns en konflikt mellan den egna vinsten och det man måste betala
            för dem som utför själva produktionen. Ett av de viktigaste medlen
            för att öka vinsten är att pressa tillbaka lönerna. Allt det de
            arbetande producerar används inte för deras egen försörjning och
            reproduktion. Kapitalägarnas konsumtion, nyinvesteringar, förvaltning,
          </p>
          <pb facs="riksdagen-motions-pdf/data/197980/mot_197980__345/mot_197980__345-003.pdf"/>
          <p>
            Mot. 1979/80:345 8
          </p>
          <p>
            delar av distributionen, nyfonderingar, statsmaskineriet — allt
            detta har den materiella produktionen som sin förutsättning. Människorna
            lever inte vare sig av reklamslogans eller av att fylla i blanketter.
            De lever av produktio- nen.
          </p>
          <p>
            4. Kapitalisterna behövs inte
          </p>
          <p>
            Många människor arbetar inom områden som inte direkt bidrar till
            produktionen men som ändå är nödvändiga för produktionen eller
            för de direkta producenterna. Deras försörjning är en nödvändig
            kostnad för produktionen. Kapitalister behövs inte för produktion
            av nyttigheter. De utgör en barlast på produktionen liksom de
            skikt i samhället som upprätthåller funktioner utanför produktionen
            för att bevara dennas kapitalistiska karaktär. Hela den kapitalistiska
            profiten med dess olika former och användningar vilar på produktionen
            som en kostnad, och detta oavsett om kapitalisterna använder delar
            av sin profit på ett för andra nyttigt sätt eller ej. Medan ersättningen
            åt arbetskraften är nödvändig för att produktionen skall kunna
            återupprepas, är en nyinvestering, dvs. kapitalackumulation eller
            produk- tionstillväxt, inte nödvändig på samma sätt. Produktionen
            kan upprepa sig i samma skala. Detta är emellertid inte möjligt
            vid kapitalistisk produktion. Denna måste expandera. Kapitalister
            använder delar av sina vinster till kapitalackumulation därför
            att de tvingas därtill. Annars skulle de slås ut ur marknaden
            av andra kapitalister.
          </p>
          <p>
            5. Inflationens orsaker
          </p>
          <p>
            För att rätt kunna bekämpa inflationen måste man söka dess verkliga
            orsaker. Det som gör detta svårt är att det kan finnas flera olika
            orsaker som samverkar med varandra och att dessa orsaker spelar
            olika stor roll vid olika tillfällen. Det kan exempelvis vara
            så att det råder en allmän varuknapphet beroende på att konjunkturerna
            snabbt förbättrats utan att produktionskapaciteten hunnit utvecklas
            lika snabbt. Efterfrågan på många områden tenderar att överstiga
            tillgången. De som har varor att sälja utnyttjar tillfället att
            höja priserna, och en allmän inflation bryter ut. En sådan förklaring
            till inflationen är emellertid otillräcklig. Priserna stiger även
            när sådan varuknapphet inte är aktuell. För att förstå orsakerna
            härtill måste man se närmare på hur kapitalismen fungerar i dag.
            Kapitalisterna har i en strävan att bibehålla eller utvidga sina
            kapital tvingats till en ständig expansion. I konkurrensen med
            andra måste man försöka lägga beslag på en så stor del av värdet
            av den samhälleliga produktionen som möjligt. I denna strävan
            uppfattas, som tidigare konsta- terades, lönerna som en ren kostnad.
            Man ser en möjlighet att öka profiterna på lönarbetarnas bekostnad.
          </p>
          <pb facs="riksdagen-motions-pdf/data/197980/mot_197980__345/mot_197980__345-004.pdf"/>
          <p>
            Mot. 1979/80:345 9
          </p>
          <p>
            Det går emellertid inte utan vidare att klara detta. Den organiserade
            arbetarklassen bjuder motstånd. Förlängning av arbetsdagen eller
            direkt lönenedpressning är svåra att driva igenom. Intensifiering
            av arbetstakten sker dagligen, men även här motverkas kapitalisternas
            önskan om högre profiter av den aktiva lönekampen. Med framväxten
            av monopolen, som på ett mera uppenbart sätt skaffat kontroll
            över prissättningen, har kapitalisterna funnit en annan metod
            att öka profiterna. De höjer priserna. På så sätt minskar de det
            reella värdet av de löner som betalas ut och tillägnar sig en
            större del av produktionen. Denna prishöjarpolitik kan genomföras
            därför att priskonkurrensen i hög grad satts ur spel. Ett eller
            några få storföretag dominerar de flesta varumarknader såväl i
            Sverige som i de flesta andra utvecklade kapitalistiska stater.
            Storföretagen är prisledare och kontrollerar marknaderna så att
            de relativt självständigt kan sätta sin priser. Sinsemellan konkurrerar
            man inte med hjälp av priser utan med marknadsföring och reklam.
            En marknad av det här slaget fungerar på ett sätt som är av fundamental
            betydelse för utvecklingen av inflationen. Det är flera olika
            grunddrag som samverkar. För det första är samtliga företag ovilliga
            till en prissänkning. En sådan kan väcka konkurrenternas misstankar
            att man vill starta ett priskrig, vilket kan bli förödande för
            hela branschen. För det andra har man utvecklat en teknik för
            att vid behov höja priserna. Ofta går en prisledare i spetsen
            varvid de andra följer efter. För det tredje försöker man med
            i stort sett alla till buds stående medel (utom priskonkurrens)
            framhäva sitt eget varumärkes förträfflighet. På den här typen
            av marknad finner vi bränslet till en rejäl inflationsbrasa. En
            allt större del av företagens kostnader utgörs av improduktiv
            verksamhet såsom reklam o. d. Att konsumenterna tvingas betala
            ser man till genom att höja priserna. Den enda begränsningen för
            prishöjningarna är konsumenternas köp- kraft. Den begränsningen
            försöker man övervinna genom att satsa ännu mera reklampengar.
            Man måste marknadsföra sin produkt inte bara i konkurrens med
            andra likartade produkter utan också med alla andra varor av olika
            slag. Ju onödigare en vara är för konsumenten, desto större besvär
            och för det mesta också mer pengar kostar det att övertyga honom
            eller henne att han/hon behöver den framför nyttigare ting. Monopol
            eller monopolliknande marknadsformer är dominerande i den kapitalistiska
            industrivärlden. Det är via en förståelse av hur monopolen fungerar
            i en ekonomi som man kan få grepp om skeendet och styra i en annan
            riktning. Den ekonomiska politiken är inte betjänt av nationalekon-
            omernas drömvärld av fullständig konkurrens som inte ens var verklig
            då den skapades på 1800-talet. Det är inte längre så att en minskad
            försäljning orsakar prisfall. Nej, i stället höjer man priserna
            för att få utrymme för reklamsatsningar och ökade försäljningsansträngningar.
            På så vis pressas löntagarnas reella köpkraft
          </p>
          <pb facs="riksdagen-motions-pdf/data/197980/mot_197980__345/mot_197980__345-005.pdf"/>
          <p>
            Mot. 1979/80:345 10
          </p>
          <p>
            tillbaka samtidigt som en allt större del av produktionen blir
            en improduktiv tjänsteproduktion. Stagnationen i de produktiva
            delarna av ekonomin går hand i hand med stigande priser. Stagflationen
            är tecknet på den monopolkapitalistiska ekonomins kris. Till de
            ovan beskrivna fundamentala orsakerna till inflationen kommer
            den effekt som förväntan om inflation drar med sig. Löntagarna
            måste försvara sin köpkraft genom krav på löneökningar, men vad
            värre är: spekulation i inflation börjar uppträda. Kapitalisterna
            ser möjligheter att skapa vinster direkt i distributionssfären.
            Det gäller att hitta de varor som kommer att stiga mest i pris,
            köpa billigt och sälja dyrt. Konstlade marknader uppträder för
            konst, antikviteter, diamanter etc. Kapitalet dras bort från produktionssfären
            och satsas i spekultionen. Inflationen späds på samtidigt som
            stagnationstendenserna förstärks genom att dets. k. riskvilliga
            kapitalet inte investeras i produktionen.
          </p>
          <p>
            6. Statens roll för inflationen
          </p>
          <p>
            Koncentrationen av kapital, det ökade trycket på de arbetande
            och utslagningen, de allt djupare strukturella problemen i ekonomin
            ställer på olika sätt allt större krav på statsapparaten. Denna
            får bekosta en växande infrastruktur. Den får mobilisera ständigt
            ökande resurser till vård och rehabilitering av utslagna, till
            beredskapsarbeten och omskolning av arbetslösa. Den får satsa
            alltmer för att dämpa den regionala och branschmässiga obalansen.
            Dess administration och våldsmaskineri sväller. Dessutom används
            den som en medhjälpare åt kapitalet att ragga upp riskvilligt
            kapital och omfördela de samhälleliga tillgångarna till kapitalets
            fördel. Den växande statsappraten är ett resultat av skärpningen
            av kapitalismens motsättningar. Dess växt dikteras av behovet
            att dämpa eller skyla över dessa motsättningar, men bidrar samtidigt
            till deras skärpning. Statsapparaten vilar på produktionen och
            kommer i motsättning till kapitalets anspråk på vidgad kapitalackumulation.
            Denna motsättning yttrar sig i en reaktionär propaganda mot ”den
            växande offentliga sektorn”. Man vänder sig därvid i första hand
            mot andra delar än de som direkt gynnar kapitalackumulation. Kommunernas
            verk- samhet i form av äldreomsorg, barnomsorg, kulturaktiviteter
            m. m. anses öka alltför snabbt i omfattning. I kampen mellan storföretagen
            om löntagarnas begränsade köpkraft uppfattas kommunalskatten som
            en black om foten. Bakom denna propa- ganda ställer regeringen
            upp. Discokulturens onyttigheter måste av omsorg om kapitalackumulationen
            gå före barnomsorgen! Det sätt på vilket statsapparaten finansieras
            bidrar direkt till inflationen. Mervärdeskatten har en direkt
            prishöjande effekt och drabbar dessutom låginkomsttagare och barnfamiljer
            extra hårt.
          </p>
          <pb facs="riksdagen-motions-pdf/data/197980/mot_197980__345/mot_197980__345-006.pdf"/>
          <p>
            Mot. 1979/80:345 1"
          </p>
          <p>
            För att locka riskvilligt kapital höjs räntorna, vilket ytterligare
            förstärker prishöjningarna i synnerhet på hyresmarknaden, vilket
            även det främst drabbar låginkomsttagare och barnfamiljer. Regeringens
            politik ger dels upphov till en direkt förstärkning av inflationen,
            dels till en omfördelning av inflationens bördor till nackdel
            för de ekonomiskt svaga i samhället. Den borgerliga regeringen
            säger visserligen att inflationen skall bekämpas, men menar uppenbarligen
            inte detta. Problemet för regeringen är inte inflationen som sådan,
            utan de effekter den kan få på utrikeshandeln. Regeringen har
            alls inget emot att företagens vinster ökas, det sägs uttryckligen
            i finansplanen. Man ser dock som sitt ansvar att inflationen inte
            äventyrar en annan del av vinsterna, nämligen de från exporten.
            Det gör man på två sätt, dels genom direkta subventioner till
            exportföre- tagen, dels genom att backa upp arbetsgivarnas propaganda
            mot löneök- ningar. Det senare kallar man inflationsbekämpning
            med motiveringen att prishöjningarna orsakas av för höga löner.
          </p>
          <p>
            7. Program mot inflationen
          </p>
          <p>
            Om kampen mot inflationen skall ha någon verklig och långsiktig
            verkan måste den föras utifrån rakt motsatta utgångspunkter. Tendenser
            till inflation kommer i och för sig att finnas under hela monopolkapitalismens
            bestånd. Kapitalet kommer att slåss för en så stor andel av produktionen
            som möjligt så länge kapitalismen består, och det kommer därvid
            alltid att se prisuppskörtning och inflation som en av sina metoder,
            riktad i första hand mot de lönarbetande, men jämväl också mot
            andra kapital. De lönarbetande måste alltid till sitt försvar
            därför bedriva en aktiv och offensiv lönekamp. Det går att öka
            lönerna på profiternas bekostnad. De lönarbetande som ökar produktionen
            och förutsättningarna för ett materiellt välstånd skall icke behöva
            få det sämre ställt. Tvärtom. Den aktiva lönekampen måste bedrivas
            av de lönarbetande och deras fackliga organi- sationer. Vad som
            kan göras i riksdagen är att resa krav vilkas förverkligande skulle
            kringskära kapitalägarnas ekonomiska övertag och handlingsfrihet
            att för sin spekulation öka sina tillgångar och förmögenheter
            på de arbetandes bekostnad. Det är antiinflationspolitikens —
            i verklig mening — huvudupp- gift. Följande krav måste stå i förgrunden
            i kampen mot inflationen och dess verkningar: 1. Prisstopp på
            alla dagligvaror. Dagligvarorna är de varor som tar allt större
            andel av konsumtionen ju lägre konsumentens inkomst är. Dagligva-
            rorna, särskilt livsmedlen, har varit hårt drabbade av prisuppskörtning.
            I en särskild motion ställs kravet att prisregleringslagen skall
            tillämpas så att priserna på alla dagligvaror stoppas. 2. Hyresstopp.
            Hyreshöjningarna har varit mycket kraftiga under år
          </p>
          <pb facs="riksdagen-motions-pdf/data/197980/mot_197980__345/mot_197980__345-007.pdf"/>
          <p>
            Mot. 1979/80:345 12
          </p>
          <p>
            1979. Trots hyresbidrag tar boendekostnaden en orimligt stor
            del av de arbetandes inkomster. Den fortsatta övergången till
            ”bruksvärdering” kommer att stimulera fram nya hyresökningar.
            Fastighetsägarna, markspe- kulanterna, bankkapitalet, byggnadsämnes-
            och byggkapitalet ökar sina profiter på höghyrespolitiken. I en
            särskild motion ställer vi därför kravet om hyresstopp. 3. Bortmed
            momsen på mat. De indirekta skatterna, som numera utgör en övervägande
            del av statens inkomster, är regressiva, dvs. deras relativa tyngd
            är störst för lägre inkomsttagare. Särskilt gäller detta mervärdeskatten
            på livsmedel. Främst måste momsen på mat bort, i första hand genom
            ett direkt slopande av skatten, i andra hand genom att motsvarande
            summa används för subventioner i syfte att hålla nere priserna
            framför allt på baslivsme- del. 4. Ingrepp mot monopolistisk prissättning.
            Monopolismen är, som visats, en förutsättning för inflationen.
            Det är en illusion att de kapitalistiska monopolen skall kunna
            ersättas med kapitalistisk konkurrens, eftersom monopolen är konkurrensens
            resultat. Den nuvarande monopollagstiftning- en måste överarbetas
            så att ökade möjligheter ges för dekretering av företagens prissättning.
            Särskilda åtgärder måste också vidtas mot de multinationella företagen.
            5. Begränsning av den kommersiella reklamen. Reklamkostnaderna
            verkar direkt prishöjande. Det handlar här om mångmiljardbelopp.
            Det finns många exempel på såväl onödig som fördyrande reklam
            och märkes- status. T. o. m. inom läkemedelsförsäljningen, som
            i detaljledet är förstat- ligad, förekommer en uppskörtning. Läkemedel
            med samma substanser säljs till mycket varierande priser under
            olika namn och utseende, tack vare bl. a. reklam-PR. Reklambeskattningen
            var ett steg i rätt riktning, men otillräck- ligt. Hur reklamen
            skall minskas bör konkretiseras av en särskild utred- ning. 6.
            Slut på gåvopolitiken till företagen. Gåvorna till företagen påstås
            vara motiverade av sysselsättningspolitiska eller andra skäl.
            Det enda säkra resultatet av dessa transaktioner är emellertid
            subventioner som förbilligar kapitalet och således ökar kapitalisternas
            tillgångar. Gåvorna till företagen är således ett omedelbart och
            öppet uttryck för den inkomstöverförande politiken till kapitalets
            fromma. Genom att de ökar såväl företagens spekulationsmöjligheter
            som skatterna för de arbetande verkar gåvorna också inflationsdrivande.
            7. Skärpt restriktivitet mot kapitalexport — dämpa utrikeslånandet.
            I en särskild motion ställs förslag om skärpt restriktivitet mot
            kapitalexport. Under hela 1970-talet satsade svenska kapitalister
            årligen miljardbelopp i investeringar utomlands, allt enligt en
            officiell statistik som sannolikt grovt underskattar de investerade
            beloppens verkliga storlek. Samtidigt uppvisas stora problem såväl
            för den svenska valutan som för valutareserven, och skuldsättningen
            växer. Den utrikes upplåningen väntas nu sätta nya rekord.
          </p>
          <pb facs="riksdagen-motions-pdf/data/197980/mot_197980__345/mot_197980__345-008.pdf"/>
          <p>
            Mot. 1979/80:345 13
          </p>
          <p>
            Detta kan och måste dämpas, då det är en direkt inflationsdrivande
            verksamhet. Kapitalexporten visar att det finns tillgångar som
            kan mobili- seras för landets behov. 8. Lågräntepolitik. Lågräntepolitiken,
            som en gång samlade en bred enighet inom alla partier som förespråkade
            arbetar- och småföretagarintres- sen, har övergivits. Högräntepolitiken,
            som nu bedrivs, drabbar hyresbeta- lare och småföretagare. Den
            stimulerar inflationstendenserna. Den bör därför överges till
            förmån för en konsekvent lågräntepolitik. 9. Åtgärder mot mark-
            och fastighetsspekulationen. Trots det s.k. markvillkoret, ändringar
            i expropriationslagstiftningen och införandet av kommunal förköpsrätt
            florerar fortfarande tomtjobberiet. Markspekulation är inflationsdrivande
            — liksom andra monopolpriser. Spekulationen i fastigheter blir
            samtidigt allt grövre. Den drabbar hyresbetalare såväl ekonomiskt
            som i form av vanvård av många fastigheter, som inköpts i spekulationssyfte.
            Mark- och fastighetsspekulationen kan stoppas genom att all mark
            för bostadsbebyggelse, industriella anläggningar m. m. överförs
            i kommunernas eller statens ägo och genom att alla hyresfastigheter
            försam- hälleligas. 10. Skärpt realisationsvinstbeskattning. De
            inkomster som görs genom spekulation i konst, antikviteter, frimärken
            etc. måste beskattas. De arbetsfria inkomster man skaffar på det
            här sättet får inte särbehandlas, i synnerhet som den här verksamheten
            är direkt destruktiv för samhällsekono- min.
          </p>
          <p>
            Hemställan
          </p>
          <p>
            Med hänvisning till ovanstående föreslås att riksdagen som sin
            mening ger regeringen till känna vad i motionen anförts om nödvändiga
            åtgärder — vid sidan om kravet på skärpt monopollagstiftning —
            i kampen mot inflationen.
          </p>
          <p>
            Stockholm den 17 januari 1980
          </p>
          <p>
            LARS WERNER (vpk) EIVOR MARKLUND (vpk) C-H. HERMANSSON (vpk)
            NILS BERNDTSON (vpk) JÖRN SVENSSON (vpk) KARIN NORDLANDER (vpk)
            TOMMY FRANZÉN (vpk) EVA HJELMSTRÖM (vpk)
          </p>
        </div>
      </div>
    </body>
  </text>
</TEI>
