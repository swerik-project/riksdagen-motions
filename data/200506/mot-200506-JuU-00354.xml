<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-JuU-00354">
  <teiHeader>
    <fileDesc>
      <titleStmt>
        <title>Barn som bevittnar misshandel</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barn som bevittnar misshandel</title>
          <idno type="rdwebb">GT02Ju354</idno>
          <rs type="number">Ju354</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GT02Ju354/text</ref>
          <ref type="dokument_url_html">http://data.riksdagen.se/dokument/GT02Ju354</ref>
          <ref type="dokumentstatus_url_xml">http://data.riksdagen.se/dokumentstatus/GT02Ju354</ref>
          <ref type="doc">http://data.riksdagen.se/fil/4D043D50-58AF-4746-BA2F-7A7EAB1B1ECC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9Ehdhd67TX57HjqnzuVBm3" type="signed"/>
        <correspContext corresp="i-9Ehdhd67TX57HjqnzuVBm3">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-Mq5SVCnGLrhcxyfH86VA2Z" type="referral">
          <date when="2005-10-13"/>
        </correspAction>
        <correspAction xml:id="i-MA9hHZi9QfBfdNP5HVLDE2" type="dismissal">
          <date when="2005-10-13"/>
        </correspAction>
        <correspAction xml:id="i-NQCuKC2g5afcFkr86z5xb8" type="submission">
          <date when="2005-10-05"/>
        </correspAction>
        <correspAction xml:id="i-Lacog7SMRfvD523WaHpy6n" type="assigned"/>
        <correspContext corresp="i-Lacog7SMRfvD523WaHpy6n">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ju_354/mot_200506_Ju_354-0001.pdf"/>
      <div xml:id="i-GqKV4BhBycNABGYD9U5gLw" type="motHeader">
        <div xml:id="i-XzrGATucSUvDP26CNfaQ8h" type="motTitle"/>
        <div xml:id="i-RweCy4CPcXVA5k5YekXima" type="motSubmissionInfo"/>
      </div>
      <div xml:id="i-YCXALMTdyomUkb1rT3k88" type="motBody">
        <div xml:id="i-Ee7cP9mJuuKZoN8Nc7Pey7">
          <p xml:id="i-T9HJqAj5ZbvVscufgKzxW7">
            2005/06 mnr: Ju354 pnr: kd820
          </p>
          <p xml:id="i-8DE4n51nVdvCEp3Uo79DKp">
            Motion till riksdagen 2005/06:Ju354
          </p>
          <p xml:id="i-9FHXZr5tjM8cJANDWCyGEa">
            av Ingemar Vänerlöv (kd)
          </p>
          <p xml:id="i-Lz1pCPeMsbrFaBG2sLp2Ds">
            Barn som bevittnar misshandel
          </p>
          <p xml:id="i-8Sy64snb6THnDnumAAWU8R">
            Förslag till riksdagsbeslut
          </p>
          <p xml:id="i-LwtDmvH79p2V6DTVwQgunw">
            1. Riksdagen tillkännager för regeringen som sin mening vad i
            motionen anförs om vikten av att polisen tar större hänsyn till
            barn i familjer där mannen utövat våld. 2. Riksdagen tillkännager
            för regeringen som sin mening vad i motionen anförs om att en
            vuxen som använder våld i barns närhet skall dömas för barnmisshandel
            då det är konstaterat att barn lider stor skada av att bevittna
            våld.
          </p>
          <p xml:id="i-Wc5KEz5zbvJv4m8Mq8FM6P">
            Bakgrund
          </p>
          <p xml:id="i-AdGfrKCGoqNQBb7Ye1FrQo">
            Att se sin mamma bli misshandlad är en allvarlig form av psykisk
            misshandel som sätter spår. Det finns inga exakta siffror som
            visar hur många barn i Sverige som bevittnar våld inom familjen
            men Rädda Barnen uppskattar att mellan 100 000 och 190 000 barn
            i Sverige bevittnar våld i familjen. Många barn som lever i familjer
            där kvinnan misshandlas uppmärksammas över huvud taget inte. I
            Rädda Barnens senaste undersökning, som presenterades i rapporten
            ”Anmälningarna som försvann” (2003), kom endast 20 av 72 barn
            till socialtjänstens kännedom. I många fall underlät polisen att
            anmäla barnens närvaro på brottsplatsen, i andra fall tappade
            socialtjänsten helt enkelt bort anmälningarna. Att bristerna i
            myndighetssamverkan kring barn i utsatta situationer är så allvarliga
            är oroande. Polisen måste i varje enskilt fall notera i polisanmälningarna
            att det finns barn i en familj där mannen utövat våld. Om polisen
            inte uppmärksammar barnen får heller inte socialtjänsten kännedom
            om dem och barnen står utan stöd och hjälp.
          </p>
          <p xml:id="i-6FF4vBQQe41147poYFHo2h">
            Barnens reaktioner
          </p>
          <p xml:id="i-WhyyFFMNKKuabgTswidX8h">
            Barn som utsätts för misshandel eller blir vittne till hur en
            familjemedlem blir misshandlad reagerar oftast mycket starkt.
            De blir rädda, arga, ledsna och
          </p>
          <pb facs="riksdagen-motions-pdf/data/200506/mot_200506_Ju_354/mot_200506_Ju_354-0002.pdf"/>
          <p xml:id="i-WT4C2a1ffQJzynVeMZfozL">
            2005/06:Ju354
          </p>
          <p xml:id="i-SrU78SZVUpLPrjZnhYGjFX">
            kränkta. Många fruktar för sitt eget eller anhörigas liv och
            känner skam och skuld över att inte kunna stoppa våldet. Men det
            är inte säkert att omgivningen uppmärksammar att barnet far illa.
            Smärtan och tankarna kan finnas inuti barnet utan att det syns
            utanpå. De barn som inte klarar av att hålla reaktionerna inom
            sig kan reagera med mycket starka symtom som blir tydliga för
            omgivningen. Ibland håller barnet tillbaka sina reaktioner då
            våldet pågår. Reaktionen kan dyka upp senare, när barnet känner
            sig trygg eller när någon ny situation i livet aktualiserar de
            gamla minnena. Drabbade barn kan till exempel bli oroliga, aggressiva,
            deprimerade eller få psykosomatiska symtom. Koncentrationssvårigheter
            och kamratsvårigheter är vanliga. På längre sikt riskerar misshandel
            inom familjen alltid att påverka barnets värderingar och synen
            på andra människor. De utsatta barnen berättar oftast inte för
            andra om våldet utan lär sig att detta är något som skall hållas
            inom familjen. De lär sig också att våld är något som en vuxen,
            eller den som är starkare, får använda för att uppnå sina syften.
            En följd av barnets upplevelser kan bli att det ser hela världen
            som oförutsägbar och fientlig, det får svårt att lita på andra
            människor. De flesta barn som växer upp i en våldsam hemmiljö
            varken slåss eller begår övergrepp som vuxna. Men tillsammans
            med andra faktorer kan det bidra till att man som vuxen blir våldsam
            eller inte respekterar andras gränser. Det gäller speciellt om
            barnen aldrig fått hjälp till skydd eller aldrig fått tillfälle
            att berätta. Men för många barn är en utomståendes ingripande
            enda chansen att få stopp på våldet. Ett tidigt ingripande innebär
            att familjen får hjälp att bryta det destruktiva mönstret innan
            någon kommer till allvarlig skada.
          </p>
          <p xml:id="i-Vd7Kas81ySg2KQNFQVaFAU">
            Stöd och behandling
          </p>
          <p xml:id="i-DrZNp1P8PXwtVgbB5KqByn">
            Gemensamt för alla barn är att fortsatt våld är en allvarlig
            riskfaktor. Det viktigaste är att få stopp på våldet och ge barnen
            en trygg vardagsmiljö. Då är chansen stor att barnen mår bättre.
            De flesta barn som bevittnat våld i sina familjer är behjälpta
            av stödsamtal med syfte att bekräfta deras upplevelse, ge information
            och stöd. Sådana stödsamtal bör också kunna kombineras med en
            första bedömning av symtom. Stödsamtal erbjuds idag på t.ex. kvinnojourer
            eller av socialtjänstens personal. Ibland finns försvårande omständigheter
            som gör att det är mer lämpligt att barnpsykiatrin erbjuder det
            första krisstödet, exempel är barn med svåra symtom, barn med
            funktionshinder eller mycket små barn. Uppdelningen av vilket
            ansvar kommun respektive landsting har för barn som drabbats av
            våld varierar också i lokala samarbetsavtal. Det är viktigt att
            vara uppmärksamma på de barn som fortsätter att visa symtom trots
            att våldet upphört. De återupplever sina otäckaste upplevelser
            gång på gång och är ständigt på högspänn. De kan behöva professionell
            hjälp, kanske under lång tid.
          </p>
          <pb facs="riksdagen-motions-pdf/data/200506/mot_200506_Ju_354/mot_200506_Ju_354-0003.pdf"/>
          <p xml:id="i-VtFQgF37GaaqaXdfPEM68s">
            Vårdnad och umgänge
          </p>
          <p xml:id="i-TafFBaoTTnk5mHSq3saTg9">
            När en familj splittras till följd av att en förälder varit våldsam
            leder det ofta till mycket långdragna och uppslitande konflikter
            om vårdnad och umgänge. Många barn slits mellan en längtan att
            träffa sin pappa och rädslan för att han skall fortsätta att vara
            våldsam eller hotfull. Umgängestillfällen innebär en risk för
            ny misshandel av mamman. Bor kvinnan på skyddad adress finns en
            risk att barnen avslöjar var hon bor. Ett skydd kan vara att överlämnandet
            av barnen sker via kontaktperson eller att en kontaktperson är
            med under hela umgänget. En del föräldrar får ingen umgängesrätt
            alls med sina barn. Att en förälder misshandlar den andre kan
            idag vara ett skäl till enskild vårdnad, men det händer också
            att det döms till gemensam vårdnad trots våld. I dag kan en man
            som är dömd för misshandel av en kvinna få gemensam vårdnad om
            parets barn. Det stöd som barnet kan behöva som en konsekvens
            av att tvingas bevittna våldet har pappan möjlighet att neka barnet.
            Även då mannen och kvinnan har en vårdnadsstrid kan pappan neka
            barnet att få hjälp. Detta är en orimlig situation som strider
            mot artikel 3 i Barnkonventionen som slår fast att ”barnets bästa
            skall sättas i främsta rummet”. Barn som bevittnat hur pappa slår
            mamma måste ha rätt till stöd och behandling, oavsett föräldrarnas
            situation och oavsett en eventuell vårdnadstvist. Barnets bästa
            måste vara avgörande. Den vuxen som använder våld i barns närhet
            borde dömas för barnmisshandel då det är konstaterat att barn
            lider stor skada av att bevittna våld. Detta vill jag att regeringen
            utreder.
          </p>
          <p xml:id="i-LXydAaKe2nEB6LjKhd4hZT" type="date">
            Stockholm den 28 september 2005
          </p>
          <p xml:id="i-5j9qrVvTxHMJELbaQ8r7e4" type="signatureBlock">
            Ingemar Vänerlöv (kd)
          </p>
          <p xml:id="i-6FD66nSEQrtaBCDdZJmn8F">
            2005/06:Ju354
          </p>
        </div>
      </div>
    </body>
  </text>
</TEI>
