<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-02727">
  <teiHeader>
    <fileDesc>
      <titleStmt>
        <title>Utgiftsområde 4 Rättsväsendet</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2727 av Andreas Carlson m.fl. (KD)</title>
          <idno type="rdwebb">H7022727</idno>
          <rs type="number">2727</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7022727/text</ref>
          <ref type="dokument_url_html">http://data.riksdagen.se/dokument/H7022727</ref>
          <ref type="dokumentstatus_url_xml">http://data.riksdagen.se/dokumentstatus/H7022727</ref>
          <ref type="docx">http://data.riksdagen.se/fil/C07972AD-AABD-4FD2-B90C-11B8B47FD202</ref>
          <ref type="pdf">http://data.riksdagen.se/fil/74888F21-6D9D-421A-9430-A2D891C80484</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-6umT1k53jwZ9Rr9pvYUNWh</idno>
            <name>Lars Adaktusson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SgLSQ3phK7HUZecEbLumwe</idno>
            <name>Ingemar Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BcRx7B1njFneETPNyEhEAw" type="signed"/>
        <correspContext corresp="i-BcRx7B1njFneETPNyEhEAw">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-6umT1k53jwZ9Rr9pvYUNWh"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-SgLSQ3phK7HUZecEbLumwe"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-VFbMGKLbaHmTAV4hWfzALG" type="submitted">
          <date when="2019-10-03"/>
          <time when="12:15:53"/>
        </correspAction>
        <correspAction xml:id="i-AGBg8yh46rgQBTSYuN9j1H" type="reviewed">
          <date when="2019-10-03"/>
          <time when="16:13:15"/>
        </correspAction>
        <correspAction xml:id="i-795gm8Ckixrf1zPZD8wic3" type="referred">
          <date when="2019-10-11"/>
        </correspAction>
        <correspAction xml:id="i-XAMx5biPJp8GDTsxtoBZrc" type="assigned">
          <date when="2020-07-08"/>
          <time when="10:51:52"/>
        </correspAction>
        <correspContext corresp="i-XAMx5biPJp8GDTsxtoBZrc">
          <ref type="assignedTo">Justitieutskottet</ref>
        </correspContext>
        <correspAction xml:id="i-JQPgnYH9Mx2s2MRfHhzzBR" type="behandlas_i"/>
        <correspContext corresp="i-JQPgnYH9Mx2s2MRfHhzzBR">
          <ref type="uppgift">2019/20:JuU1</ref>
          <ref type="ref_dok_id">H701JuU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2727 av Andreas Carlson m.fl. (KD)
          Utgiftsområde 4 Rättsväsendet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-QK8KbADGCqzD9KP2oyg273">
            Förslag till riksdagsbeslut
          </head>
          <list style="ol">
            <item xml:id="i-VdcMp9QBxam2RP7Etkuhk">
              Riksdagen anvisar anslagen för 2020 inom utgiftsområde 4 Rättsväsendet
              enligt förslaget i tabell 1 i motionen.
            </item>
            <item xml:id="i-PDix6yfK6hQsTVWMagEdJn">
              Riksdagen ställer sig bakom det som anförs i motionen om Åklagarmyndigheten
              och tillkännager detta för regeringen.
            </item>
            <item xml:id="i-FwdfDUSx8tE3Wrg21zM69S">
              Riksdagen ställer sig bakom det som anförs i motionen om Sveriges
              Domstolar och tillkännager detta för regeringen.
            </item>
            <item xml:id="i-XdbmZYZJr7ux2Ujv8Wz3Rp">
              Riksdagen ställer sig bakom det som anförs i motionen om Kriminalvården
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-FVoxctJUJhMwu2jWuH8YPf" type="h1">
            Motivering
          </head>
          <p xml:id="i-DxEPJQJkPn72TKVEP6SFYq">
            Anslagsförslag 2020 för utgiftsområde 4 Rättsväsendet
          </p>
          <p xml:id="i-FDUwA7RoZ8R4eL9oUAD9Wv">
            Tusental kronor
          </p>
          <table>
            <row xml:id="i-EnKMdBFiDkszHWGKSBJVKk" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (KD)
              </cell>
            </row>
            <row xml:id="i-LxnYMW2oAoHVZFKEFsf1aC">
              <cell>
                1:1
              </cell>
              <cell>
                Polismyndigheten
              </cell>
              <cell>
                28 546 852
              </cell>
              <cell>
                +250 000
              </cell>
            </row>
            <row xml:id="i-S3GtE6swAAzo5Ver3GeJpo">
              <cell>
                1:2
              </cell>
              <cell>
                Säkerhetspolisen
              </cell>
              <cell>
                1 641 279
              </cell>
            </row>
            <row xml:id="i-Cgmqt54DTC7HN4EJjm8zJ">
              <cell>
                1:3
              </cell>
              <cell>
                Åklagarmyndigheten
              </cell>
              <cell>
                1 698 586
              </cell>
            </row>
            <row xml:id="i-SxZ2UJRDC7PoqYoSryRQVq">
              <cell>
                1:4
              </cell>
              <cell>
                Ekobrottsmyndigheten
              </cell>
              <cell>
                736 115
              </cell>
            </row>
            <row xml:id="i-Ftqd2ic7AmnJJwxvTAZNcu">
              <cell>
                1:5
              </cell>
              <cell>
                Sveriges Domstolar
              </cell>
              <cell>
                6 241 698
              </cell>
              <cell>
                +440 000
              </cell>
            </row>
            <row xml:id="i-65QrA7V9sDcDnVLc2Y7fgu">
              <cell>
                1:6
              </cell>
              <cell>
                Kriminalvården
              </cell>
              <cell>
                9 448 433
              </cell>
              <cell>
                +120 000
              </cell>
            </row>
            <row xml:id="i-6s7eS9w6PTDePBLHRQrrBe">
              <cell>
                1:7
              </cell>
              <cell>
                Brottsförebyggande rådet
              </cell>
              <cell>
                166 347
              </cell>
            </row>
            <row xml:id="i-HJUE1jg37h5o7yySt7WaZa">
              <cell>
                1:8
              </cell>
              <cell>
                Rättsmedicinalverket
              </cell>
              <cell>
                455 273
              </cell>
            </row>
            <row xml:id="i-HqLcYgtkYkRZ4qn1evpFuC">
              <cell>
                1:9
              </cell>
              <cell>
                Gentekniknämnden
              </cell>
              <cell>
                5 709
              </cell>
            </row>
            <row xml:id="i-WC7FxUpU8qKERdKTFWSiX7">
              <cell>
                1:10
              </cell>
              <cell>
                Brottsoffermyndigheten
              </cell>
              <cell>
                48 374
              </cell>
            </row>
            <row xml:id="i-SwnSok5ho2VR9AFPieht1D">
              <cell>
                1:11
              </cell>
              <cell>
                Ersättning för skador på grund av brott
              </cell>
              <cell>
                121 953
              </cell>
            </row>
            <row xml:id="i-AuNYM5HC66dhw38AY8U2cq">
              <cell>
                1:12
              </cell>
              <cell>
                Rättsliga biträden m.m.
              </cell>
              <cell>
                2 356 357
              </cell>
            </row>
            <row xml:id="i-JqVHumctCypkjLN9poibmr">
              <cell>
                1:13
              </cell>
              <cell>
                Kostnader för vissa skaderegleringar m.m.
              </cell>
              <cell>
                39 987
              </cell>
            </row>
            <row xml:id="i-4rkaRyrJa9DybUYatWfYFX">
              <cell>
                1:14
              </cell>
              <cell>
                Avgifter till vissa internationella sammanslutningar
              </cell>
              <cell>
                24 174
              </cell>
            </row>
            <row xml:id="i-AQda9j8Ss7Dnf5ZFUT88fc">
              <cell>
                1:15
              </cell>
              <cell>
                Bidrag till lokalt brottsförebyggande arbete
              </cell>
              <cell>
                57 157
              </cell>
            </row>
            <row xml:id="i-HQNmKjGGhum38PEFgNQR6N">
              <cell>
                1:16
              </cell>
              <cell>
                Säkerhets- och integritetsskyddsnämnden
              </cell>
              <cell>
                21 224
              </cell>
            </row>
            <row xml:id="i-4NBNrynFPkXbiGBHpnaZdB">
              <cell>
                1:17
              </cell>
              <cell>
                Domarnämnden
              </cell>
              <cell>
                8 574
              </cell>
            </row>
            <row xml:id="i-XBRUVducnu5Pou9kcsod8c">
              <cell>
                1:18
              </cell>
              <cell>
                Från EU-budgeten finansierade insatser avseende EU:s inre säkerhet
              </cell>
              <cell>
                113 000
              </cell>
            </row>
            <row xml:id="i-YLUn6Z9Q47jUn5Eb4D4b9J">
              <cell>
                Nya anslag
              </cell>
            </row>
            <row xml:id="i-Jeo4dUyF39M51FosF5Mr9n">
              <cell>
                Kommunala insatser mot våldsbejakande terror
              </cell>
              <cell>
                +30 000
              </cell>
            </row>
            <row xml:id="i-AvsSFZbdrfJWRLspqyJPgs">
              <cell>
                Beredskapspolis
              </cell>
              <cell>
                +40 000
              </cell>
            </row>
            <row xml:id="i-AjijQPJdKzKtYzbX8Vb2Wg">
              <cell>
                Forced marriage unit
              </cell>
              <cell>
                +10 000
              </cell>
            </row>
            <row xml:id="i-BQuLHP9jXrWN7YsJv3r2f9">
              <cell>
                Summa
              </cell>
              <cell>
                51 731 092
              </cell>
              <cell>
                +890 000
              </cell>
            </row>
            <row xml:id="i-4XuwYCP7PGZpjmvFEtqWtM"/>
            <row xml:id="i-LGLdfeBJF8RV13J2sc6dnV">
              <cell>
                Utgiftsområde 4 Rättsväsendet
              </cell>
            </row>
            <row xml:id="i-2AVLssqXChAiBdbmmraQvw">
              <cell>
                1:1
              </cell>
              <cell>
                Polismyndigheten
              </cell>
              <cell>
                +250
              </cell>
              <cell>
                +250
              </cell>
              <cell>
                +1 210
              </cell>
            </row>
            <row xml:id="i-nPjMXS7M7bqrwvXeAiGrv">
              <cell>
                1:3
              </cell>
              <cell>
                Åklagarmyndigheten
              </cell>
              <cell>
                +77
              </cell>
              <cell>
                +118
              </cell>
            </row>
            <row xml:id="i-RCbcBJSm5Mi91ouDeXuD9">
              <cell>
                1:5
              </cell>
              <cell>
                Sveriges Domstolar
              </cell>
              <cell>
                +440
              </cell>
              <cell>
                +450
              </cell>
              <cell>
                +560
              </cell>
            </row>
            <row xml:id="i-4dYwh4L3Hu64Jmwzx8XHLp">
              <cell>
                1:6
              </cell>
              <cell>
                Kriminalvården
              </cell>
              <cell>
                +120
              </cell>
              <cell>
                +120
              </cell>
              <cell>
                +120
              </cell>
            </row>
            <row xml:id="i-KdBmwm47jxnQA4a4zH5Aeh">
              <cell>
                Nya anslag
              </cell>
            </row>
            <row xml:id="i-UQNd6QxapLX5JRZUJZJ5B5">
              <cell>
                Kommunala insatser mot våldsbejakande terror
              </cell>
              <cell>
                +30
              </cell>
              <cell>
                +30
              </cell>
              <cell>
                +30
              </cell>
            </row>
            <row xml:id="i-DXD7wHRgYAytr49TvbX5h1">
              <cell>
                Beredskapspolis
              </cell>
              <cell>
                +40
              </cell>
              <cell>
                +40
              </cell>
              <cell>
                +40
              </cell>
            </row>
            <row xml:id="i-RBC3zTJgX9s9HjDqvXYJZU">
              <cell>
                Forced marriage unit
              </cell>
              <cell>
                +10
              </cell>
              <cell>
                +10
              </cell>
              <cell>
                +10
              </cell>
            </row>
            <row xml:id="i-vHNVq3DZhjFqcpGC4Xa7p">
              <cell>
                Summa
              </cell>
              <cell>
                +890
              </cell>
              <cell>
                +977
              </cell>
              <cell>
                +2 088
              </cell>
            </row>
            <row xml:id="i-EqYUbWyH1NiimYfcRKKM5j"/>
          </table>
          <head xml:id="i-67FnxHKkn2RmGvqgjRr2jA" type="h2">
            En fungerande rättsstat – oumbärlig för ett gott samhälle
          </head>
          <p xml:id="i-UAimuWwUgZHM22tUngYpmn">
            En fungerande rättsordning är oumbärlig för ett gott samhälle.
            Rättsväsendet måste utvecklas så att det kan möta morgondagens
            behov och påfrestningar och garantera medborgarna rättstrygghet
            i ett internationaliserat samhälle. I ett gott samhälle överförs
            de demokratiska värdena och värderingarna från generation till
            generation. Utan dessa kommer relationerna mellan människor inte
            att fungera i vardagslivet. Tilliten och förtroendet måste utgå
            från att respekten för varje människas unika värde är införlivad
            hos varje medmänniska. Rättsstatens uppgift är att ge en ram för
            dessa värden. Den skall syfta till att skapa en samlevnad med
            trygghet och respekt mellan människor och bidrar därmed också
            till att upprätthålla samhällets grundvärden.
          </p>
          <p xml:id="i-EfNn1fgJGmT8QRzTmHowC">
            Den kristdemokratiska rättspolitiken bygger på insikten om människans
            ofullkomlighet. Brottslighet har alltid förekommit och kommer
            alltid att förekomma. Staten ska sträva efter att begränsa brottsligheten
            så långt det är möjligt. Det är avgörande för att upprätthålla
            människors förtroende för polisen och det övriga rättsväsendet.
          </p>
          <p xml:id="i-HSVYF2ZdD5eerFWZgnfUan">
            Polisen ska vara effektiv och ges de verktyg som behövs för att
            på ett slagkraftigt och rättssäkert sätt komma åt vardagsbrottsligheten.
            Detta är viktigt för att allmänhetens förtroende för polisen och
            det övriga rättsväsendet ska upprätthållas.
          </p>
          <p xml:id="i-La6LPpDxcQbuskXvkN7s3v">
            Svensk polis har stora problem. Situationen är mycket ansträngd.
            I ljuset av gängskjutningar som uppstår i de utsatta områdena
            runt om i landet dräneras polisens resurser. Den utvecklingen
            förstärks ytterligare av att brotten är svårutredda eftersom få
            är villiga att prata med polisen. Resursbristen förvärras också
            av att brotten inte är enskilda händelser utan en del av en brottskedja
            som involverar exempelvis narkotika­handel, övergrepp i rättssak
            och andra brott. Om en person grips, tar andra dennes plats i
            det kriminella nätverket. Slås ett kriminellt nätverk ut, etablerar
            sig ett annat. Polisen behöver kraftiga resurstillskott för att
            med uthållighet kunna stävja utvecklingen. Idag blir konsekvensen
            i stället att andra brottslingar går fria. Våldtäktsanmälningar,
            sexualbrott mot barn, bostadsinbrott med mera läggs på hög när
            polisens resurser koncentreras mot gängen. Den utvecklingen måste
            brytas, främst med hjälp av fler poliser. Människor som blir utsatta
            för brott måste kunna lita på att rättsväsendet agerar. Ett rättsväsende
            som står upp för de mest utsatta är en förutsättning för ett gott
            samhälle som håller samman.
          </p>
          <p xml:id="i-KLKEPuXCV7gcZLuix5fiKJ">
            Kristdemokraterna menar att all brottslighet, även den så kallade
            vardagsbrotts­ligheten, måste bekämpas. Idag avskrivs många polisanmälningar,
            framför allt gällande bostadsinbrott och skadegörelse, närmast
            omgående. Där är uppklarningsfrekvensen också oroväckande låg;
            endast tre procent av brotten klaras upp. Det finns därför en
            betydande risk att många i dag uppfattar att polisanmälningar
            vid exempelvis bostadsinbrott görs för försäkringsbolagets räkning
            för att få ut ersättning, sedan avskrivs ärendet om det inte finns
            klara bevis vilket det sällan gör. Detta är mycket olyckligt eftersom
            det leder till att allmänheten förlorar sitt förtroende för polis
            och rättsväsende. Alla brott, inklusive bostadsinbrott, överfall,
            våld och hot, bilstölder, klotter och skadegörelse, ska snabbt
            utredas. Även den grova gränsöverskridande brottsligheten, den
            ekonomiska brottsligheten, mc-gäng med grov kriminell belastning,
            den alltmer växande ungdomsbrottsligheten såsom gängbrottsligheten,
            brott med rasistiska inslag samt våld mot kvinnor och barn ska
            bekämpas kraftfullt. Nödvändiga åtgärder ska vidtas för att bekämpa
            barnpornografi- och narkotikabrott samt människohandel.
          </p>
          <p xml:id="i-UYmcUVPAGrz1etMZs3HnxD">
            Brottsligheten måste mötas med både kortsiktiga och långsiktiga
            åtgärder. Snabba insatser krävs exempelvis genom lokalpolisverksamhet,
            samarbete mellan polis och socialtjänst samt då det gäller unga
            människor mellan skola, föräldrar, väl fungerande ungdomsrotlar
            och narkotikarotlar.
          </p>
          <p xml:id="i-4xYFky5S77S9kc71brycSW">
            Det långsiktiga arbetet, som handlar om förebyggande insatser,
            är också av största vikt. Vi hävdar att de vuxnas insatser betyder
            mycket för att få barn och unga att avstå från att börja begå
            brott. Föräldrar och andra vuxna som har ansvar för barnuppfostran
            måste därför stöttas i sin uppgift. Det är de vuxna i familjen
            och i skolan som ska ge ungdomarna deras identitet och sociala
            trygghet, inte gängmedlemmar som i många förorter till storstäderna.
            Vi måste också kunna stötta de vuxna så att de kan vara närvarande
            och delaktiga i de ungas liv. Fasthet och konsekvens är viktiga
            signaler i detta preventiva arbete. Att de vuxna i familjen får
            mer tid för barnen har en rad positiva följdverkningar för barnet.
            Det är i sig brottsförebyggande. Familjestabilitet bör därför
            eftersträvas som ett grundläggande mål för samhället och även
            som en brottsföre­byggande resurs.
          </p>
          <p xml:id="i-5VVSEDhmZGkvTwkKtB9XPf">
            Kristdemokraterna presenterar en bred satsning på svenskt rättsväsende.
            När Polismyndigheten tillskjuts kraftiga resurstillskott måste
            även övriga rättsväsendet stärkas för att inte skapa flaskhalsar
            och ineffektivitet i den så kallade rättskedjan.
          </p>
          <p xml:id="i-8tx3Ax7Dk4DwxERgTuseJo">
            För 2019 års budget anvisar Kristdemokraterna till utgiftsområde
            4 Rättsväsendet 250 miljoner kronor extra för Polismyndigheten,
            matchar regeringens satsning på Åklagarmyndigheten, 440 miljoner
            kronor extra för Sveriges Domstolar, 120 miljoner kronor extra
            till Kriminalvården, 30 miljoner kronor till nationella insatsteam
            mot våldsbejakande extremism, 40 miljoner kronor till beredskapspolisen
            och 10 miljoner kronor till forced marriage units. Rättsväsendet
            förstärks med sammanlagt 840 miljoner 2019 och 3 955 miljoner
            för hela budgetperioden. Vi genomför dessutom en brottsföre­byggande
            satsning på sammanlagt en miljard kronor som specificeras i UO
            9 8:1, UO 9 1:8, UO 9 4:7, UO 9 4:6 och UO 17.
          </p>
          <head xml:id="i-FwuPUeE98gPqK6ApPuuHkq" type="h2">
            Polisen
          </head>
          <p xml:id="i-XZs43jeNFB6wK6ETaVZFvS">
            Svensk polis har en mycket ansträngd situation. Nu krävs stora
            satsningar under lång tid för att tillföra polisen rätt resurser.
            Vi lägger därför sammanlagt 250 miljoner kronor mer än regeringen
            på polisen till 2020 och 1 710 miljoner mer 2020–2022. Regeringen
            har följt KD/M-budgetens anslagstrappa så som vi förberedde den
            förra året. Det innebär att polisen kommer få avsevärda tillskott
            2020 och 2021. Men 2022 är det stopp. Regeringen underfinansierar
            då polisen med över 1,5 miljarder. Myndigheten har begärt 1,6
            miljarder i tillskott för att nå 10 000 fler polisanställda och
            för att klara av gränskontrollerna. De får 120 miljoner. Det innebär
            att polisen troligen kommer få börja planera för nedskärningar
            redan 2021. Det är en extremt allvarlig situation som regeringen
            och deras stödpartier sätter polisen i.
          </p>
          <p xml:id="i-8iZCjmwFt59YWHqFJjCJQa">
            Kristdemokraterna satsar 1 710 miljoner mer än regeringen. Vi
            gör det eftersom vi vill se att 10 000 fler poliser anställs till
            2024. Det behövs fler poliser, men det räcker inte som enda lösning
            på problemen. Den stora utmaningen är att få de som i dag arbetar
            som poliser att stanna kvar i yrket. Många poliser känner stor
            frustration och otillräcklighet i en allt tuffare arbetsmiljö.
            Det krävs åtgärder som förbättrar arbets­situationen för svensk
            polis och höjer attraktiviteten för yrket så att inte fler poliser
            väljer att sluta. Utan kraftiga tillskott på lönerna kommer vi
            inte nå målet om 10 000 fler poliser.
          </p>
          <p xml:id="i-U42otANTG8za26rs3AQ2rS">
            Polislönerna behöver höjas. I KD/M-budgeten avsattes riktade
            pengar till detta, pengar som nu tas bort av regeringen. Vi anser
            dock att satsningar på polisens löne­utveckling ska fortsätta.
            Med en fullt utbyggd lönesatsning från KD/M-budgeten skulle en
            svensk polis få en löneförhöjning på 3 000 kronor i månaden. Dock
            är lönebildning en fråga för arbetsmarknadens parter, varför vi
            överlåter själva utformningen av en lönesatsning till dem. Dessutom
            behövs en satsning för att locka tillbaka pensionerade poliser
            som arbetat som utredare, då de många utredningarna om mord och
            skjutningar sväljer alltför mycket resurser.
          </p>
          <p xml:id="i-4HMdeJapqaiCEPERmQr6BK">
            De strukturella problemen inom Polismyndigheten behöver åtgärdas.
            För att åstadkomma detta krävs ett förstärkt ledarskap inom hela
            myndigheten. Lokalpolis­områdescheferna har i dag inte fullt mandat
            att fatta beslut som rör den egna verksamheten. Lokala polischefer
            ska ges ett starkare mandat över verksamheten. De ska förfoga
            över sin egen budget och fatta anställningsbeslut och därmed bättre
            kunna möta de behov som finns lokalt. Vi avsätter, inom anslaget,
            50 miljoner för kompetensutveckling i hela organisationen för
            ett stärkt polisiärt ledarskap.
          </p>
          <p xml:id="i-3gjns2H1Svt15mnWm8b4yM">
            Vi föreslår också att ett nytt organ inom polisen inrättas, Polisens
            forskningsinstitut. Av anslagsökningen avsätts 20 miljoner kronor
            till den verksamheten. Polisnära forskning är avgörande för att
            mäta effekten av olika polisiära taktiker och tillväga­gångssätt
            och att utveckla arbetsmetoder. Det finns i dag bara en handfull
            polisforskare i Sverige. För att utveckla svensk polis krävs mer
            forskning på hur polisens arbete kan förbättras. Samtliga satsningar
            på polisen görs inom befintlig ram.
          </p>
          <p xml:id="i-VWPxr7bDEDfbUoQazrLCEb">
            Kristdemokraterna ser behovet av fler civilanställda som snabbt
            kan frigöra polisiära resurser. Polisens arbetsuppgifter kan därmed
            renodlas och arbetssituationen förbättras. Civilanställda kan
            exempelvis avlasta i utredningsarbetet, med administration och
            vid gränskontrollerna. En satsning på fler civilanställda är en
            satsning på fler synliga poliser.
          </p>
          <p xml:id="i-FXJvT3PSfnMEMS4ncwzgta">
            Sverige har en gränskontroll som är allt annat än fungerande.
            Det visade sig inte minst när en inspektion av hur Sverige klarade
            av att upprätthålla sina åtaganden inom Schengen visade på ett
            katastrofalt resultat. Sverige fick 95 anmärkningar. Polisen kommer
            att behöva betydande resurser för att utbilda personal, utveckla
            it-verksam­heten, utöka gränskontrollerna och utveckla arbetet
            med Frontex. Det gäller både att kontrollera inflödet av brottslingar
            och att avvisa personer som inte har rätt att uppehålla sig i
            Sverige. Att förstärka gränskontrollerna är en statlig kärnuppgift.
            Polisen behöver få de resurser som krävs för att komma till rätta
            med problemet. Detta bör ges regeringen tillkänna.
          </p>
          <p xml:id="i-VjELyyDFQRpAYtFPQe9UPS">
            Kristdemokraterna avsätter också 10 miljoner årligen på en så
            kallad forced marriage unit en enhet mot tvångsäktenskap som beskrivs
            närmare i motionen Polisen.
          </p>
          <p xml:id="i-RmKWyaXrV2BSSto9epe3i4">
            Kristdemokraterna föreslår att beredskapspolisen återinförs och
            avsätter 40 miljoner kronor per år till det. Beredskapspoliser
            är civilpliktiga poliser som kan kallas in vid allvarliga eller
            omfattande störningar i samhället ur ordnings- eller säkerhetssynpunkt.
            På så sätt kan polisiära resurser som i dag används för exempelvis
            bevakning frigöras och polisens förmåga höjas. Vår satsning innebär
            cirka 2 000 beredskapspoliser på sikt.
          </p>
          <head xml:id="i-N8q5zBGeev7svDma4xhQP5" type="h2">
            Åklagarmyndigheten
          </head>
          <p xml:id="i-XP4EiQy5KHPVProUvvJFut">
            Åklagarmyndigheten tvingades 2018 göra nedskärningar på grund
            av att regeringens aviserade anslagsnivåer var för låga för att
            upprätthålla nödvändig rekrytering. Detta ledde till att antalet
            åklagare och revisorer på myndigheten minskade. Likaså fick besparingar
            göras på it-området vilket försvårat nödvändiga investeringar.
            KD/M-budgeten som följde regeringens nedskärningspolitik innebar
            att Åklagarmyndigheten fick de medel som de äskat och åter kunde
            bygga upp sin verksamhet. Det var en nödvändig satsning. Om Polismyndigheten
            växer, behöver Åklagarmyndigheten växa med den.
          </p>
          <p xml:id="i-2yz4wXLR5sTtHv47uJiU9B">
            Regeringens föreslagna budget är dessvärre otillräcklig för Åklagarmyndigheten.
            Jämfört med myndighetens äskande underfinansieras myndigheten
            redan 2021 och anslår i reella tal mindre pengar 2021 än 2020.
            Regeringen ber alltså Åklagar­myndigheten att förbereda sig för
            nedskärningar redan om ett år, när de själva begär medel för att
            anställa fler åklagare för att klara av den ökande ärendemängden.
          </p>
          <p xml:id="i-HcTMQ4haFka2eR24uKbXkA">
            Liksom övriga delen av rättsväsendet har Åklagarmyndigheten att
            hantera allt mer komplexa brottsutredningar, en växande befolkning,
            grövre brott, mer omfångsrika förundersökningar och internationell
            samverkan. Myndigheten behöver också en långsiktig planeringshorisont.
            Regeringens budget innebär dock nedskärningar redan 2021, då det
            inflationsjusterade anslaget börjar sjunka. Att regeringen inte
            ser hela rättsväsendets långsiktiga behov är allvarligt. För att
            säkerställa detta och stärka Åklagarmyndigheten satsar Kristdemokraterna
            77 miljoner 2021 och 118 miljoner 2022.
          </p>
          <head xml:id="i-9CmPrZjviNnZgJ3mCRkPXp" type="h2">
            Sveriges Domstolar
          </head>
          <p xml:id="i-S6SVHDXT6EWLBba7rjU8UM">
            Kristdemokraterna vill se en förstärkning av hela rättsväsendet.
            Därför såg vi särskilt till att anslaget till Åklagarmyndigheten
            och Sveriges Domstolar höjdes i KD/M-budgeten som riksdagen antog
            i december 2018. Kostnadsutvecklingen inom domstolarna är emellertid
            större än de tidigare väntat på grund av en ökad måltillströmning.
            Myndigheten bedömer att antalet brottmål kommer öka med 35 procent
            mellan 2015 och 2022, det totala antalet mål med 25 procent. Trots
            detta anslår regeringen inte ens hälften av det nödvändiga anslaget.
            Med regeringens politik kommer domstolarna inte klara av ärendemängden
            de har att hantera i framtiden och det finns uppenbar risk för
            neddragningar.
          </p>
          <p xml:id="i-5S8FwQoBeZGRM5XaA2pmRq">
            Det är förstås en allvarlig utveckling. När fler insatser görs
            för att komma åt kriminella kommer fler av dem hamna i domstol.
            Den allt hårdare kriminaliteten ställer också högre krav på säkerhet
            för domstolarna, som kommer behöva förbereda sig på att skydda
            sig från angrepp från kriminella gäng som drabbar alla delar av
            rättsväsendet.
          </p>
          <p xml:id="i-Q9JyE7rcHSxGdmGUkkGwut">
            Kristdemokraterna vill också se domstolar på fler platser i Sverige
            än idag. Sverige har centraliserat vårt domstolsväsende avsevärt
            de senaste två decennierna. I slutet av 1990-talet fanns 96 tingsrätter,
            idag finns bara 48. Sverige behöver en satsning på domstolsväsendet.
            Kristdemokraterna har därför aviserat att vi vill bygga ut Sveriges
            Domstolar så att domstolar etableras eller återetableras på fler
            platser. För att både klara att öka domstolarnas kapacitet och
            etablera domstolar på fler platser utökar vi därför anslaget med
            mer än Domstolsverket begärt och satsar 440 miljoner 2020, 450
            miljoner 2021 och 560 miljoner 2022 utöver regeringen, för att
            bygga upp domstolsväsendet och etablera domstolar på fler platser.
          </p>
          <head xml:id="i-MXVntjf4H7Z5cMJiEW7u2H" type="h2">
            Förstärkt kriminalvård
          </head>
          <p xml:id="i-829kNW4Lr2nFnrkFEQDQE2">
            Kriminalvården är idag hårt ansträngd. Kriminalvården gör själva
            bedömningen att det kommer krävas minst 6 300 anstaltsplatser
            och 3 200 häktesplatser till 2029. Dessutom räknar man med att
            behöva ta hänsyn till att minst 500 platser försvinner samma period
            på grund av renoveringsbehov. Kristdemokraterna delar den bedömningen.
            Vår målbild är att bekämpa den grova och organiserade brottsligheten.
            För att göra det krävs det att en del ledande personer försvinner
            från den kriminella miljön, det krävs att förtroendet för rättsstaten
            återupprättas genom att brottsoffer får upprättelse och det krävs
            att en del personer med stora problem nås av vårdinsatser inom
            ramen för Kriminalvårdens verksamhet.
          </p>
          <p xml:id="i-AKGmkq69fcqHrEjjYRFduf">
            När fängelserna fylls av klienter på ett alltför omfattande sätt
            blir miljön där sämre, både för de intagna och för Kriminalvårdens
            personal. Våldet ökar inte, för att citera en enhetschef, linjärt
            utan exponentiellt i takt med att beläggningen ökar. 2018 ligger
            beläggningen på svenska anstalter mellan 97 och 100 procent. Häktena
            har på flera platser haft en beläggning på över 100 procent. Det
            är ohållbart. En bra miljö i Kriminalvården är en förutsättning
            för rehabilitering av de intagna.
          </p>
          <p xml:id="i-KjKpHzdsCymAwgW6AvdRH4">
            KD/M-budgeten ökade anslagen till Kriminalvården och innehöll
            ett uppdrag till myndigheten att skapa en särskild enhet för unga
            gängmedlemmar. En sådan enhet skulle behöva utveckla det återfallsförebyggande
            arbetet och avhopparverksamheten. Innehållet i verkställigheten
            behöver också bli mer meningsfullt och innehålla tydliga utbildningsplaner.
            För att lyckas bättre med unga gängmedlemmar bör individanpassade
            program användas i högre utsträckning för att bryta det kriminella
            beteendet. De erfarenheter som Kriminalvården har och bygger upp
            på den föreslagna enheten kan ligga till grund för metodstöd inom
            andra aktörers arbete med unga kriminella i gängmiljö. Därför
            satsar vi 50 miljoner kronor på detta på UO 4 1:6 Kriminalvården.
          </p>
          <p xml:id="i-C8FfPZWsqdwu2MhdY7KC6p">
            En annan myndighet som arbetar med unga kriminella är Statens
            institutionsstyrelse, Sis. Det är en eftersatt och illa fungerande
            myndighet, som behöver bli bättre. Därför behövs en satsning på
            kompetens- och metodutveckling för arbete med unga gäng­kriminella.
            Vi avsätter därför 50 miljoner kronor 2020–2022 på UO 9 4:6 Statens
            institutionsstyrelse. Kristdemokraterna föreslår sammanlagt en
            förstärkning av Kriminalvårdens anslag 1:6 utgiftsområde 4 med
            120 miljoner, 120 miljoner för 2021 och 120 miljoner för 2022.
            Kristdemokraterna avsätter 30 miljoner kronor som nytt anslag
            för att stärka de nationella expertteamen mot våldsbejakande extremism
            2019.
          </p>
          <head xml:id="i-JncnsqXrR1q7GM7xJv42Me" type="h1">
            Brottsutsattas behov i fokus
          </head>
          <p xml:id="i-7d2Nixb8NsWaQubRs49a3M">
            Alla människor har rätt att känna sig trygga i vardagen. En minskad
            brottslighet är det bästa sättet att öka tryggheten. De som ändå
            drabbas av brott ska få stöd och hjälp till upprättelse. Att rättsväsendet
            lyckas med sina huvuduppgifter, det vill säga att utreda brott,
            gripa misstänkta och döma de skyldiga, är en del av denna upprättelse.
            Personer som utsatts för brott måste få information om hur rättsprocessen
            går till, om vilka möjligheter till stöd i processen som finns
            och om vad som sker i det enskilda ärendet.
          </p>
          <p xml:id="i-SVwjb7jAUGftXFHZqanE5k">
            Rättsprocessen upplevs av många brottsdrabbade som påfrestande.
            För att orka gå igenom rättsprocessen måste brottsdrabbade få
            ett professionellt och medkännande bemötande av rättsväsendets
            myndigheter. Det kräver medvetenhet om brottsdrabbades behov och
            reaktioner.
          </p>
          <p xml:id="i-THuJCSszahMgHAwuAw9kWa">
            Kristdemokraterna vill öka statens finansiering av vittnesstödet.
            I alla landets tingsrätter finns det volontärer som, helt utan
            ersättning, ställer upp som stöd för målsägande och vittnen. De
            finns där för att informera och ge stöd åt den som känner sig
            rädd och orolig. Stödverksamheten finansieras idag i huvudsak
            av Brottsofferfonden och genom donationer från företag, men saknar
            helt finansiering från statens sida. Stödet till brottsoffer och
            vittnen i rättegångar är idag underfinansierat. Det vore rimligt
            att staten gick in och finansierade en del. Brottsoffermyndigheten
            och Domstolsverket bör få i uppdrag att se över hur ett sådant
            ekonomiskt stöd ska vara utformat för att förbättra vittnesstödsverksamheten.
          </p>
          <p xml:id="i-PUJhz9Et3AnxVXdC4zqRc4">
            Ett långsiktigt statligt ekonomiskt stöd ska utgå till de lokala
            ideella brottsoffer­stödjande verksamheterna. Till stor del har
            det statliga stödet till den ideella sektorns arbete med brottsoffer
            utgjorts av projektbaserade pengar som utbetalats under en begränsad
            tidsperiod, vilket försvårar den långsiktiga planeringen för de
            ideella verksamheterna. Staten har flera olika finansieringskanaler
            för det lokala brottsoffer­stödjande arbetet. Dels fördelas bidrag
            till centralorganisationerna Roks och SKR via Socialstyrelsen,
            dels kan lokala kvinnojourer tillsammans med kommunen söka bidrag
            hos länsstyrelsen. För att skapa kontinuitet och långsiktighet
            i verksamheterna är det angeläget att stödet blir förutsägbart.
            Därför föreslås att statens bidrag till föreningar som verkar
            inom brottsoffersektorn ska fördelas direkt till de lokala verksamheterna
            av Brottsoffermyndigheten.
          </p>
          <p xml:id="i-X4SMaWt5f88tGeaDvPhpUr">
            Kristdemokraternas politik och förslag för rättsväsendets olika
            delar presenteras vidare i kommittémotioner om polisen, Kriminalvården,
            brottsoffer, terrorism samt tydliga reaktioner mot brott.
          </p>
        </div>
        <div type="motSignatures">
          <list>
            <item xml:id="i-MWntrUaaoADujHFuLVCoxR" who="i-V4PGuKUAKzYUXWKqj2bLeL">
              Andreas Carlson (KD)
            </item>
            <item xml:id="i-BCnuWw3RGhRXSvoR4xFdLr" who="i-6umT1k53jwZ9Rr9pvYUNWh">
              Lars Adaktusson (KD)
            </item>
            <item xml:id="i-8PuMSSvAv6A4vxd1M9xe57" who="i-PBSxPmi2qJkmc16jpZDA6Y">
              Robert Halef (KD)
            </item>
            <item xml:id="i-4ojdggcN8kbuAtqEs1FLvi" who="i-SgLSQ3phK7HUZecEbLumwe">
              Ingemar Kihlström (KD)
            </item>
            <item xml:id="i-JsAQqszKuUMKgdTjuPdM2B" who="i-Ybw8JnrmHGCsqpipBke8a7">
              Mikael Oscarsson (KD)
            </item>
            <item xml:id="i-BqQZxnG8dGe5ue8ughQUbk" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
