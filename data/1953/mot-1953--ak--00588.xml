<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__588/mot_1953__ak__588-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 588.
          </p>
          <p>
            Nr 588.
          </p>
          <p>
            Av fru Ewerlöf, i anledning av Kungl. Maj:ts proposition, nr
            178, med förslag till lag angående ändring i lagen den 3 januari
            1947 (nr 1) om allmän sjukförsäkring, m.m.
          </p>
          <p>
            I Kungl. Maj:ts proposition nr 178 med förslag om vissa ändringar
            i lagen om allmän sjukförsäkring m.m. föreslår departementschefen
            bl.a. att de hemarbetande gifta kvinnorna i fortsättningen såsom
            självständigt försäk- rade sjukkassemedlemmar skall omfattas av
            lagen. Detta innebär att de obligatoriskt kommer att tillförsäkras
            en grundsjukpenning om 3 kronor. Med hänsyn till att denna försäkringsersättning,
            i synnerhet då barn finnes, i många fall är alltför låg har vidare
            föreslagits, att vid sjukhusvistelse ett visst barntillägg skall
            utgå till kvinnor med barn under 10 år. Förslaget innebär i förhållande
            till gällande bestämmelser, där de icke förvärvsarbetande gifta
            kvinnorna endast är familjeförsäkrade, en förbält- ring så till
            vida att det innebär ett erkännande av likställigheten mellan
            i hemmet arbetande kvinnor och övriga yrkesarbetande. Frågan om
            de hem- arbetande kvinnornas försäkringsskydd kan emellertid icke
            anses vara slut- siltigt löst genom detta förslag. Såsom huvudmotiv
            för att de gifta icke för- värvsarbetande kvinnorna icke skulle
            kunna beredas ett lika effektivt skydd vid sjukdom som de förvärvsarbetande
            har framhållits, att det i fråga om dessa kvinnor är svårt att
            vid lindriga sjukdomar konstatera huruvida ar- betsoförmåga föreligger.
            Härigenom skulle man riskera missbruk av för- säkringen. Mot detta
            måste emellertid vägas, att familjernas hjälpbehov vid en husmoders
            insjuknande ofta är större, i synnerhet då minderåriga barn finnes,
            än då familjeförsörjaren insjuknar. Utgår man från att försäkrings-
            skyddets omfattning till stor del måste sättas i direkt relation
            till den erfor- derliga hjälpen, synes det mig nödvändigt att
            på något sätt ytterligare söka förbättra sjukförsäkringen för
            de hemarbetande kvinnorna. Möjlighet skulle således kunna beredas
            kvinnorna att teckna en frivillig försäkring i likhet med vad
            som föreslagits beträffande de studerande. För att motverka ett
            obehörigt utnyttjande av en sådan frivillig försäkring skulle
            förslagsvis en längre karenstid än den nu gällande om 3 dagar
            kunna införas. Härigenom skulle kontrollmöjligheterna betydligt
            underlättas på samma gång som bättre hjälp skulle kunna lämnas
            familjerna vid husmödrarnas sjukdom. Slutligen bör övervägas huruvida
            barntillägg skall utgå till kvinna endast för det fall hon är
            intagen å sjukvårdsanstalt. Denna utformning av barn- tilläggen
            måste stimulera till sjukhusvård. Det torde icke vara lämpligt
            att
          </p>
          <pb facs="riksdagen-motions-pdf/data/1953/mot_1953__ak__588/mot_1953__ak__588-002.pdf"/>
          <p>
            ec
          </p>
          <p>
            Motioner i Andra kammaren, nr 488.
          </p>
          <p>
            det ur den enskildes synpunkt blir ekonomiskt fördelaktigare
            att vårdas på sjukvårdsanstalt än att vårdas i hemmet. änkorna
            har i fråga om sjukpenningförsäkringen tillgodosetts på så sätt
            att de står kvar som försäkrade tre månader efter mannens död.
            Då den föreslagna grundsjukpenningen avser att jämte tilläggssjukpenning
            utgöra skälig kompensation för av sjukdom föranledda inkomstbortfall
            och denna princip såvitt avser grundsjukpenningen kan frångås
            beträffande de hem- arbetande hustrurna, kan det ifrågasättas
            om icke så borde kunna ske även i fråga om änkor och hem- och
            frånskilda med minderåriga barn. Det synes mig ytterst tveksamt
            huruvida, med hänsyn till det ekonomiska läget, man redan nu kan
            taga definitiv ställning till den föreslagna sjukför- säkringsreformen.
            De härovan anförda synpunkterna på möjligheterna att förbättra
            försäkringen för de hemarbetande kvinnorna och vissa änkor och
            frånskilda torde därför kunna upptagas till prövning i avvaktan
            på refor- mens genomförande. Skulle emellertid lagen genomföras
            den 1 januari 1955 synes dock riksdagen redan nu böra beakta de
            hemarbetande kvinnornas speciella önskningar. På grund av vad
            ovan anförts får jag hemställa,
          </p>
          <p>
            att riksdagen — under förutsättning att proposition nr 178 av
            riksdagen i princip godtages — måtte besluta att
          </p>
          <p>
            försäkringsförmånerna för gifta icke förvärvsarbetande kvinnor
            samt för änkor och hem- och frånskilda med min- deråriga barn
            förbättras i enlighet med de riktlinjer som uppdrages i motionen.
          </p>
          <p>
            Stockholm den 25 april 1933. Elsa Ewerlöf.
          </p>
        </div>
      </div>
    </body>
  </text>
</TEI>
