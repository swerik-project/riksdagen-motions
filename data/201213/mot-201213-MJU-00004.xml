<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00004">
  <teiHeader>
    <fileDesc>
      <titleStmt>
        <title>med anledning av prop. 2012/13:55 Ny lag om kontroll av ekologisk produktion</title>
        <author corresp="i-PMx51X9QbaLUMtQNq6sVfz">av Matilda Ernkrans m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:55 Ny lag om kontroll av ekologisk produktion</title>
          <idno type="rdwebb">H002MJ4</idno>
          <rs type="number">MJ4</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ4/text</ref>
          <ref type="dokument_url_html">http://data.riksdagen.se/dokument/H002MJ4</ref>
          <ref type="dokumentstatus_url_xml">http://data.riksdagen.se/dokumentstatus/H002MJ4</ref>
          <ref type="doc">http://data.riksdagen.se/fil/3F3EC06C-83EC-4A73-8731-95E7427C8E45</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NHxJzkDKoaBrxfLh9qrfnH</idno>
            <name>Pyry Niemi</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GKFwXi5QctA2TJDtsbF47E</idno>
            <name>Kristina Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4K1MqJphyDCQ4pgLmAVjr9" type="basedOn"/>
        <correspContext corresp="i-4K1MqJphyDCQ4pgLmAVjr9">
          <ref>Proposition 2012/13:55</ref>
        </correspContext>
        <correspAction xml:id="i-9wHwic1pqBbBBRTXkdL2xK" type="signed"/>
        <correspContext corresp="i-9wHwic1pqBbBBRTXkdL2xK">
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-TifWqzmRuorK3zFDqAUZk8"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-NHxJzkDKoaBrxfLh9qrfnH"/>
          <note type="signatory" corresp="i-GKFwXi5QctA2TJDtsbF47E"/>
          <note type="signatory" corresp="i-PMx51X9QbaLUMtQNq6sVfz"/>
        </correspContext>
        <correspAction xml:id="i-UVVGv6hR1PBw2rQ78pmntV" type="referral">
          <date when="2013-02-12"/>
        </correspAction>
        <correspAction xml:id="i-FcHiNMHZ4wkf1PRv6vkMcW" type="referral">
          <date when="2013-02-12"/>
        </correspAction>
        <correspAction xml:id="i-WBRxNvGwdA1Ff2sQzE1kLW" type="dismissal">
          <date when="2013-02-01"/>
        </correspAction>
        <correspAction xml:id="i-LEV3Q3dJ6FWvHR4dwukT96" type="dismissal">
          <date when="2013-02-01"/>
        </correspAction>
        <correspAction xml:id="i-MJBhBqCg2hfXkVqFJ3YEbL" type="submission">
          <date when="2013-01-30"/>
        </correspAction>
        <correspAction xml:id="i-N9zoosNcczaN7SgCsYWP72" type="transfer">
          <date when="2013-01-30"/>
        </correspAction>
        <correspAction xml:id="i-FLJ3ZdRYoKV61gCXNd5XWn" type="assigned"/>
        <correspContext corresp="i-FLJ3ZdRYoKV61gCXNd5XWn">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Q4DwifDKVL2BSuUdsv8ywc" type="motHeader"/>
      <div xml:id="i-K1V7TLfAYj4HXdZRBbpqU5" type="motBody">
        <div xml:id="i-2JJvsRmdJ75rrDHhuNe1n2" type="motProposal" subtype="förslag">
          <head xml:id="i-5cDVmWio6AvfT5ZDWUvNvJ">
            Förslag till riksdagsbeslut
          </head>
          <list xml:id="i-4Y3oRFLYQF8Eg7JTW6awQU" style="ol">
            <item xml:id="i-YMybiV8B1HiTDS6quPgFir">
              Riksdagen avslår förslaget till ny lag om kontroll av ekologisk
              produktion och förslaget till lag om ändring i offentlighets-
              och sekretesslagen.
            </item>
            <item xml:id="i-ChCAPyEG8w599pLGoRWpgX">
              Riksdagen tillkännager för regeringen som sin mening vad som
              anförs i motionen om att regeringen ska omarbeta förslaget till
              ny lag om kontroll av ekologisk produktion enligt vad som anförs
              i motionen och återkomma till riksdagen med ett nytt lagförslag.
            </item>
            <item xml:id="i-DRYYuatx4QaPDgFN3qrxpk">
              Riksdagen tillkännager för regeringen som sin mening vad som
              anförs i motionen om att regeringen ska analysera hur andra medlemsländer
              hanterar kontrollfrågan så att tillämpningen blir så likartad
              som möjligt.
            </item>
            <item xml:id="i-AUXanUMUQJBFeC8Ri4ZRME">
              Riksdagen tillkännager för regeringen som sin mening vad som
              anförs i motionen om att regeringen ska utveckla åtgärder som
              tar bort hinder för ökad ekologisk produktion.
            </item>
          </list>
        </div>
        <div xml:id="i-WDnuMaa3ummjckLVdkKBdh" type="motContent">
          <head xml:id="i-Y3Px5bCEAekxVredpaa9vH" type="h1">
            Motivering
          </head>
          <p xml:id="i-TxswhJ4ZpXHowvzCx2whr7">
            Sverige har en lång tradition och erfarenhet av ekologisk odling.
            Ekologiska produkter kan minska jordbrukets miljöpåverkan men
            också vara en specialisering som kan göra svenskt jordbruk mer
            konkurrenskraftigt. Den ekologiska odlingen har potential att
            bli större och är en viktig del av en framtidssatsning för svensk
            livsmedelsproduktion.
          </p>
          <p xml:id="i-LjG5ia5jbQFAwVhAEnV4ZE">
            Vi socialdemokrater har tre viktiga mål med vår jordbrukspolitik:
            fler jobb på landsbygden, högre kvalitet på maten och en bättre
            miljö. Vi tror att en ökad ekologisk odling i Sverige kan hjälpa
            oss att nå alla dessa mål.
          </p>
          <p xml:id="i-XHkhrsUvdkbRJA3uwqTpgV">
            Den ekologiska odlingen minskar jordbrukets miljöpåverkan. Det
            handlar t.ex. om minskad användning av kemikalier, vilket är bra
            både för vår egen hälsa och för den biologiska mångfalden, och
            om minskad klimatpåverkan eftersom man i den ekologiska odlingen
            inte använder handelsgödsel. Ökad ekologisk odling minskar alltså,
            i alla fall kortsiktigt, trycket på omställning i andra sektorer
            i samhället.
          </p>
          <p xml:id="i-PS8iSDFS142kfsoRcVH2sV">
            Vi menar inte att de ekologiska odlingsmetoderna helt kan ta
            över, men vi tror att de kan utgöra en större andel av produktionen
            än de gör i dag. Vi vill sätta ett mål att den ekologiskt certifierade
            odlingen ska utgöra 30 procent av den odlade arean 2020.
          </p>
          <p xml:id="i-WcrdWWVew4ogDDPe1Y9XAE">
            Ekologiska produkter kan vara den typ av specialisering som kan
            göra svenskt jordbruk mer konkurrenskraftigt. En stabil och ökande
            efterfrågan från offentlig sektor gör också att den ekologiska
            odlingen kan utvecklas och att priserna går ned. Vi menar att
            ekologisk odling är ett möjligt mervärde och en möjlig konkurrensfördel
            för svensk livsmedelsproduktion som den borgerliga regeringen
            tappat bort.
          </p>
          <head xml:id="i-SWjmKeSxh2mMTwgiUPddZz" type="h2">
            Lagförslaget i propositionen och förslag på omarbetningar
          </head>
          <p xml:id="i-5L4t5BpwyoN66WLpRuNKoy">
            Rådets förordning (EG) nr 834/2007 samt kommissionens förordning
            889/2008 som rör ekologisk produktion gäller redan i Sverige och
            är direkt bindande för medlemsstaterna. Vi menar liksom regeringen
            att det finns ett behov av kompletterande nationella bestämmelser,
            men vi önskar en annan inriktning än den nya lag som regeringen
            föreslagit.
          </p>
          <p xml:id="i-XeLiAhyf4QAni3F5iHEsxC">
            Vi menar att riksdagen ska tillkännage för regeringen som sin
            mening vad som anförs i motionen om att regeringen ska omarbeta
            förslaget till ny lag om kontroll av ekologisk produktion. Regeringen
            bör återkomma till riksdagen med ett nytt lagförslag.
          </p>
          <p xml:id="i-R56EiK5b6ufWF4SRwLZFCn">
            Vi anser att regeringen i sitt lagförslag i för stor utsträckning
            utgår från myndighetsutövning och försöker samordna regelverket
            till livsmedelslagstiftningen. Vi menar att detta kan motverka
            vårt mål att stimulera ekologisk produktion i Sverige. Lagförslaget
            kan försvåra för ekoproduktionen och tillföra onödigt krångel.
          </p>
          <p xml:id="i-34YYakeYotkcsatqHT3MdS">
            Vi är kritiska till att regeringen i sina motiveringar till förslaget
            talar om förenklingar för myndigheterna men inte någonstans tar
            hänsyn till det ökade krångel och den ökade administration i ekoföretagandet
            som förslaget innebär. Vi är oroliga för att detta kan öka kostnaderna
            för försäljning och produktion av ekologiska varor i Sverige och
            därför ytterst drabbar arbetstillfällen i den svenska livsmedelsproduktionen.
          </p>
          <p xml:id="i-71KX1vKYK27jcxPHxrGnww">
            Hela tanken med samordning av livsmedelslagstiftningen är inte
            helt relevant menar vi eftersom ekologisk produktion är ett frivilligt
            uppdrag som en producent tar på sig för att sälja en sådan produkt.
            Det är i grunden ett civilrättsligt avtal mellan en part som vill
            sälja en produkt och en annan som tar på sig att kontrollera att
            produkten är ekologisk.
          </p>
          <p xml:id="i-DgkrN4GPeENzAx3m97tYMu">
            Vi menar att det system som vi har i dag och som sköts till stor
            del utan myndighetsinblandning är positivt både för konsumenter
            och för producenter. Livsmedelslagstiftningen handlar om tvingande
            lagstiftning kring hygien och livsmedelssäkerhet. Kontrollen blir
            inte en myndighetskontroll på samma sätt som livsmedelslagstiftningen.
            Produkter som inte klarar kontrollen är fortfarande goda och säkra
            livsmedel.
          </p>
          <p xml:id="i-4Lb3Mx5WPnYUwCfZjZWMn6">
            Regeringen lägger stor vikt vid att samordna livsmedelslagstiftningen
            med den nya lagen om kontroll av ekologisk produktion. Den hänvisar
            till artikel 27 i EU-förordningen om ekologiska produkter (834/2007)
            samt till det faktum att det underlättar för de myndigheter som
            ska tillämpa den nya lagen.
          </p>
          <p xml:id="i-E8QBte1UD1unSEThr7dJnF">
            Det senare gäller endast i frågan om kommunerna samt kontrollmyndighetens
            kontroll av kontrollorganen. Kontrollorganen har endast hand om
            certifieringskontroll och har inga uppgifter enligt livsmedelslagstiftningen.
            Vi menar att nödvändigheten av samordning mellan lagrummen vidare
            behöver analyseras.
          </p>
          <p xml:id="i-DYK5ZKLSLmBBDfn1k2bLDN">
            Vi menar att ekologisk märkning inte ska betraktas som ett allmänt
            intresse, utan det ska vara en marknadsstyrd märkning byggd på
            gemensamma definitioner.
          </p>
          <p xml:id="i-DnX4KyV3J1RXQBKq3RwQrD">
            Syftet med EU-lagstiftningen är att reglera denna marknad och
            att se till att den gemensamma marknaden i EU fungerar såtillvida
            att det vi kallar ekologiskt ska vara samma sak i hela EU och
            att begreppet inte ska missbrukas.
          </p>
          <p xml:id="i-UTQcWE7homE35wVRKLqME1">
            De EU-förordningar som ligger bakom lagförslaget är mer öppna
            och flexibla än det förslag som regeringen nu lagt fram. De ger
            t.ex. medlemsländerna större möjligheter att delegera bort uppgifter
            från myndighetsnivån till de verksamma. Märkningen av ekologiska
            varor är, menar vi, en redlighetsfråga och inte en fråga om livsmedelssäkerhet.
          </p>
          <p xml:id="i-CAj4MFoQuv67YU7xHMryMX">
            Vi noterar den massiva kritik mot regeringens förslag som finns
            i remissvaren från de verksamma: lantbrukets organisationer, certifieringsorganen
            (kontrollorganen), Krav, KSLA och Svensk Dagligvaruhandel.
          </p>
          <p xml:id="i-3WgshhK388Rgwt5ASqV33M">
            Vi ställer oss också bakom förslaget från LRF att analysera hur
            andra medlemsländer hanterar kontrollfrågan så att tillämpningen
            blir så likartad som möjligt. Det menar vi är viktigt för konkurrenskraften
            och exportmöjligheten för det svenska ekologiska lantbruket.
          </p>
          <p xml:id="i-TbQWoRMhr6sEq6spTHTYpP">
            Utgångspunkten bör vara, menar vi, att i så stor utsträckning
            som möjligt delegera till parterna (kontrollorgan och producent,
            importör etc.). Dessa bör, menar vi, liksom i dag sköta certifiering
            och kontroll av det som den som valt att certifiera sina produkter
            som ekologiska lovat att följa. Kontrollorganen bör få möjlighet,
            inom EU-förordningarnas gränser, att ta ett större ansvar för
            processen.
          </p>
          <p xml:id="i-8FzWfatY8d8LiH3u5CQdxs">
            Kontrollmyndigheterna (Livsmedelsverket och Jordbruksverket)
            ska överlämna uppgiften att utöva kontroll till kontrollorganen.
            Vi tror inte heller att processen kring ackreditering av och delegering
            av uppgiften till kontrollorganet behöver göras mer komplicerad
            än i dag. De tre beslut som enligt lagförslaget krävs: ackreditering,
            godkännande och delegering bör samordnas så att kontrollorganet
            i en process kan få dessa tre beslut. Vi uppfattar att detta även
            är regeringens åsikt, men det är inte tydliggjort i propositionen
            hur en sådan samordning kan se ut. Detta menar vi att regeringen
            vidare behöver formalisera.
          </p>
          <p xml:id="i-BfKKnD39TPJPYMuFxJUEhM">
            Vi är tveksamma till att kontrollorganen betraktas som myndigheter
            vad gäller krav på offentlighet, överklagande etc. Vi är rädda
            för att ökade förvaltningsrättsliga krav på kontrollorganen kan
            leda till ökade administrativa kostnader, vilket blir ett hinder
            för den utökning av ekologisk produktion som vi eftersträvar.
            Därför bör kraven på att anpassa sig till förvaltningslagen och
            offentlighetsprincipen minimeras. Men självklart finns det ett
            samband med graden av delegering från kontrollmyndigheten till
            kontrollorganen och omfattningen av de förvaltningsrättsliga kraven.
          </p>
          <p xml:id="i-3SAJxx54m2gSG2PqiNMgAB">
            Att certifiera en produkt som ekologisk är en fråga om ett avtal
            mellan kontrollorganet och producenten (etc.). En producent som
            är missnöjd kan givetvis påtala detta för kontrollmyndigheten.
            Kontrollorganen agerar också på en marknad där producenterna inte,
            som i ett normalt myndighetsförhållande, är utlämnade till ett
            alternativ. Dessutom finns redan en överprövning genom kontrollorganens
            besvärskommitté. Det blir också ologiskt och inte konkurrensneutralt
            eftersom utländska certifieringsorgan inte kan omfattas av detta.
          </p>
          <p xml:id="i-U9FRbZxbF5VsfJJSpGwno">
            Vi är oroliga för att kraven på offentlighet och kraven på möjlighet
            att överklaga riskerar att leda till att svenska kontrollorgan
            flyttar sina huvudkontor till ett annat EU-land. Det vore olyckligt
            och skulle hämma utvecklingen av ekologisk produktion i Sverige.
            Det största organet har redan i dag utländska ägare, och det vore
            en ganska enkel åtgärd att låta det svenska dotterbolaget uppgå
            i moderbolaget.
          </p>
          <p xml:id="i-B9BrXV3gMnhazAt3hzsKuK">
            Vad gäller att överklaga menar vi att Swedacs förslag om att
            tvister mellan producenter och kontrollorgan ska kunna hänskjutas
            till kontrollmyndigheten för avgörande vidare behöver övervägas.
            Ett beslut i myndigheten skulle enligt förslaget kunna överklagas
            till förvaltningsdomstol. Regeringen skriver i propositionen att
            den inte vill förorda en sådan ordning med nuvarande underlag.
            Men vi anser att regeringen bör skaffa ett bättre underlag för
            att pröva detta förslag.
          </p>
          <p xml:id="i-JNgXWR6pps1vpZPQ3kaRbv">
            Insyn i verksamheten är viktig, men vi menar att den kontroll
            som kontrollmyndigheten gör av kontrollorganen innebär att handlingar
            på kontrollmyndigheten kring hur kontrollorganen sköter sin uppgift
            är offentliga. Vi vill att regeringen fortsätter att analysera
            behovet av kravet att öppna för offentlighetsprövningar av handlingar
            hos kontrollorganen. Mycket av detta faller trots allt under företagssekretess.
            Den producent som prövas av kontrollorganen ska givetvis ha tillgång
            till allt som rör det egna företaget och sedan kunna välja att
            offentliggöra detta.
          </p>
          <p xml:id="i-GcsvNx79ExPd2JP85Ys8mF">
            Eftersom EU-förordningarna ställer krav på att alla beslut och
            handlingar vid myndighetsåtgärder ska skickas till Livsmedelsverket
            eller Jordbruksverket så garanteras allmänheten all insyn den
            vägen. Vi menar att det ytterligare behöver analyseras om den
            dubbla diarieföring som regeringen kräver behövs. Myndigheterna
            har också möjlighet att efterfråga information från kontrollorganen.
            Ett alternativ som vidare borde analyseras är att uppdra till
            myndigheterna att efterfråga information från kontrollorganen
            som allmänheten begär att få. Vi vill också ytterligare diskutera
            om inte samma krav som ställs i 7 § i regeringens lagförslag redan
            finns i EU-förordningen samt i kraven i den ISO-certifiering som
            kontrollorganen måste gå igenom.
          </p>
          <p xml:id="i-RBFn5pmqqu4QkhTbSQQGRG">
            Vi menar att lagförslagets regler om avgifter är för långtgående.
            Avgiften ska beslutas av kontrollorganet och är en del av det
            civilrättsliga avtalet mellan en producent och kontrollorganet.
            Eftersom det råder en konkurrenssituation finns det liten risk
            för oskäliga avgifter. Rådets förordning talar också om att avgiften
            ska vara rimlig. Detta menar vi är viktigt att utgå från, och
            den svenska lagen bör markera vikten av detta och förtydliga i
            syfte att undvika att en oligopolsituation utnyttjas till att
            ta ut högre avgifter.
          </p>
          <p xml:id="i-UNr5maA1SJPUhh5Hxq1pwP">
            Liksom inom flera andra områden kan det ifrågasättas om kommunerna
            ska vara ansvariga för kontroll av produkter som släpps nationellt
            i nationella kedjor. Vi menar att lagstiftningen måste vara öppen
            för ett nytt system där kommuner och en statlig myndighet kan
            samverka i större utsträckning än i dag, detta för att undvika
            att kommuner väljer att inte agera när det gäller produkter som
            säljs som ekologiska utan att vara certifierade i nationella kedjor
            eftersom de hoppas att någon annan kommun med större resurser
            ska agera.
          </p>
          <p xml:id="i-h1pUFiuDTcVji45xRPC78">
            I 13 § sista stycket talas om att kontrollmyndigheten ska förstöra
            en vara på ägarens bekostnad om ägaren inte ändrar benämningen
            eller sammansättningen på varan. Detta är ett synsätt som härrör
            från livsmedelslagstiftningen. Vi menar att vi behöver noggrannare
            analysera om detta är en skälig åtgärd och att vi generellt behöver
            se över synen i lagstiftningen på förstörande av tjänliga livsmedel.
          </p>
          <p xml:id="i-CfprgbuT7H2iPbbM3vm4R8">
            Vi ifrågasätter i grunden en reglering av möjligheten att ta
            hjälp av polismyndigheten för att genomföra kontroller samt möjligheten
            att ta ut sanktionsavgift för den som inte anmält sin verksamhet.
            Den producent eller förädlare som inte anmält sig kan inte heller
            få någon certifiering; den som inte ställer upp på kontroll mister
            sin certifiering. I båda fallen är åtgärderna som görs möjliga
            i lagen oproportionerliga och funktionslösa. Det är fullt tillräckligt
            att dessa producenter inte längre kan sälja produkter som ekologiska.
            Om de trots allt gör detta finns det andra delar av EU-regelverket
            eller svenska marknadsföringsregler som träder in.
          </p>
          <head xml:id="i-8jxb9SkpoziK2wUJLrF8DD" type="h2">
            Åtgärder för att ta bort hinder för ökad ekologisk produktion
          </head>
          <p xml:id="i-WFYB2GtuZQVDmrNahbi35b">
            Den svenska efterfrågan av ekologiska produkter har ökat men
            har inte kunnat följas upp av svensk produktion. Det är olyckligt
            för den svenska konkurrenskraften, arbetstillfällena på landsbygden
            och miljön.
          </p>
          <p xml:id="i-2GjQePayPd7iR1uAYUj857">
            Vi tror att den ekologiska odlingen behöver fortsatt hjälp och
            stöd för att växa. Vi menar att regeringen bör ta fram en plan
            med åtgärder som tar bort hinder för att den ekologiska produktionen
            ska kunna öka i Sverige. Det behövs också en satsning på forskning
            och utbildning inom området för att produktutveckla och stärka
            konkurrenskraften. En annan åtgärd är att se över och bredda användningen
            av EU:s landsbygdsprogram för att främja produktion och konsumtion
            av och handel med ekologiska produkter. Det är särskilt viktigt
            nu när en ny period av landsbygdsprogrammet inleds.
          </p>
          <p xml:id="i-Q638E4uXfvkU7Vj4xAL7dE">
            Vi tror att den avgift som producenten måste betala för sin certifiering
            är ett hinder för ökad ekologisk odling i Sverige. Den hindrar
            i dag många småföretagare från att certifiera produkter som är
            ekologiska, tillsammans med den osäkerhet det innebär att ge sitt
            företag en ny inriktning.
          </p>
          <p xml:id="i-ASKjGPtkDU5sFsYA9WsJjH">
            Det finns också en annan aspekt på avgiften för certifieringen.
            Varför ska de som säljer och de som köper ekologiska produkter
            betala för något som egentligen är en kollektiv nyttighet? Ekologisk
            odling minskar t.ex. mängden bekämpningsmedel i vatten och mängden
            använd handelsgödsel, vilket gör att Sverige lättare kan nå riksdagens
            miljömål samt de åtagande som vi gjort i flera internationella
            överenskommelser om miljö. Det är inte enbart något som specifikt
            gynnar den person som köper ekologisk mat.
          </p>
          <p xml:id="i-JQfssqXizcAkJTpBeCj952">
            Det är således dags att börja diskutera förslag på hur producenter
            och förädlare av ekologiska livsmedel ska kunna slippa extrakostnaden
            från certifieringen. En möjlighet är att finansiera kostnaden
            inom systemet, dvs. utan stöd från det allmänna, på samma sätt
            som sker för förnybar energi. En modell där samtliga som köper
            livsmedel betalar för gröna certifikat som betalar certifieringen
            menar vi skulle kunna utredas. Ett sådant system med ekocertifikat
            skulle leda till mycket små ökade kostnader för konventionella
            livsmedel men stimulera till mer ekologisk odling. Den familj
            som köper procentuellt samma andel ekologiska produkter som säljs
            nationellt bör totalt sett bli ekonomiskt opåverkad av systemet.
            Ett sådant förslag måste givetvis noggrant utredas och konsekvensanalyseras.
            I dag finns via det s.k. nationella kuvertet och gårdsstödet ett
            stöd för certifieringskostnaden. Men det stödet har begränsningar
            dels i fråga om omfattning, dels i fråga om vilka som kan få det.
            Endast en lantbrukare ansluten till gårdsstödssystemet med större
            mark än fyra hektar kan få stödet, vilket gör att t.ex. mindre
            grönsaksodlare inte är kvalificerade. Förädlingsföretag och djuruppfödare
            utan egen mark kan inte heller få stödet.
          </p>
        </div>
        <div xml:id="i-X4ezVGPsReNiN2aboVJAEo" type="motSignatures">
          <list xml:id="i-CN8K2P4jHXXXk6gwcnQf17">
            <item xml:id="i-STXQDugC3YyvSxX21qUMaP">
              Matilda Ernkrans (S)
            </item>
            <item xml:id="i-8Q3LkKtYSqedkvWWtVKukW">
              Johan Löfstrand (S)
            </item>
            <item xml:id="i-1363RRTqAqT4ia5aSMw2g8">
              Helén Pettersson i Umeå (S)
            </item>
            <item xml:id="i-5Nb3LeMEHwJfqbhKxu1Vjy">
              Jan-Olof Larsson (S)
            </item>
            <item xml:id="i-G49X6RQRVFANNab4tSKUq4">
              Pyry Niemi (S)
            </item>
            <item xml:id="i-B432w9mBbmKJgGtCWACjTk">
              Sara Karlsson (S)
            </item>
            <item xml:id="i-Uu7MGVatqvfk3Z6CZLM32t">
              Kristina Nilsson (S)
            </item>
          </list>
        </div>
      </div>
    </body>
  </text>
</TEI>
