<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1946--ak--00387">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__387/mot_1946__ak__387-001.pdf"/>
      <fw xml:id="i-KHk6VUeq5vtHH1oxoQF1uM">
        Motioner i Andra kammaren, nr 387. 1
      </fw>
      <div xml:id="i-B4NZh83RztRbmGdCvr5KJz" type="motHeader">
        <div xml:id="i-839JXZJ5ptjSyRuRTVchdx" type="motTitle"/>
        <div xml:id="i-QCCNUnHcPbeHvZ2mzqJMnD" type="motSubmissionInfo"/>
      </div>
      <div xml:id="i-YAqSKKCAiL23Ak889S27ZS" type="motBody">
        <div xml:id="i-KFhxUhLGk578wueakZsYCN">
          <p xml:id="i-M1EGhSWiKTPJLbXu94TEKc">
            Nr 387.
          </p>
          <p xml:id="i-XxqNPQ7uKLBtSvu6cJv7Pb">
            Av herr Nilson i Spånstad m. fl., om vidtagande av vissa åtgärder
            för en förbättrad upplysning genom rundradio om lands- bygden
            och dess förhållanden.
          </p>
          <p xml:id="i-RDQXashpX85MvK1RD3kQs4">
            I nr 3 av Jordbrukarnas föreningsblad i år har agronom Sigurd
            Örjangårdå i en artikel behandlat problemet »Radion och landsbygdens
            folk». — I denna artikel berättar herr Örjangård bland annat,
            att han föreslagit ledningen för Radiotjänst att sända ut intervjuer
            med personer i olika landsändar och vid olika tidpunkter rörande
            skördeutsikterna inom jordbruket. Radiotjänst på- pekade då hösten
            1944, att »senast våren 1943 hölls en större diskussion i detta
            ämne mellan lantbrukskonsulenter och agronomer.» Då vi här återge
            denna passus i herr Örjangårds artikel, är det inte för att vare
            sig kritisera Radiotjänst eller söka sprida något löjets skimmer
            över dess verksamhet, som i stort sett är mycket förtjänstfull.
            Vi ha återgett den för att belysa den brist på sakkunskap rörande
            landsbygdens och jordbrukets förhållanden, som förefinnes hos
            den svenska rundradions ledning och dess tjänstemän. Då bristen
            på sakkunskap är så markant, är det självfallet, att landsbygdens
            folk inte kan draga den nytta av radions verksamhet, som den borde
            ha rätt att göra. Kunskapen om jordbruket och landsbygden hos
            städernas och tätorternas befolkning kan inte heller främjas därigenom.
            Det råder en mycket utbredd uppfattning på landsbygden därom,
            att denna missgynnas vid uppgörandet av programmen för rundradions
            utsändningar. Så vitt vi kunna bedöma saken, torde det även finnas
            en mycket god grund besjälas förmodligen av god vilja att söka
            tillmötesgå de från landsbygdshåll framförda önskemålen. Den har
            i en för någon tid sedan gjord programför- klaring deklarerat
            sin beredvillighet att tillgodose dessa önskemål. Det heter i
            denna programförklaring: »absolut enighet råder framför allt beträffande
            önskvärdheten av att ge landsbygdens aktuella frågor en allsidig
            belysning i radioprogrammet, att intressera stadsborna för modernäringen
            och dess utövare och att för landsbygdens ungdom understryka landsbygdens
            omistliga värden.» Under det scnast förflutna året har man också
            kunnat iakttaga en något starkare aktivitet från Radiotjänsts
            sida att förverkliga detta programmatiska uttalande, men dessa
            strävanden ha ieke kunnat erhålla tillräcklig effekt, därför att
            intet synes ha gjorts för att häva den brist på sakkunskap, som
            vi här ovan påpekat. I det programuttalande Radiotjänst gjort
            kunna vi obetingat instämma. De
          </p>
          <p xml:id="i-EToDBS5ch6jnfJJL7LPa91">
            Bihong till riksdagens protolkoll 1946. 4 saml. Nr 387—392. 1
          </p>
          <pb facs="riksdagen-motions-pdf/data/1946/mot_1946__ak__387/mot_1946__ak__387-002.pdf"/>
          <fw xml:id="i-2b6YRM6MfFpFyXpSDaMQJT">
            2 Motioner i Andra kammaren, nr 387.
          </fw>
          <p xml:id="i-Ukv74KC8kZsHQvByE4seP7">
            riktlinjer som uppdragits i detsamma äro just de som man bör
            följa för att reformera radions verksamhet i det avseende, varom
            här är fråga. De för landsbygden aktuella problemen böra belysas
            i radioprogrammet, så att åhörarna få en fyllig och allsidig belysning
            av dessa. De böra alltså läggas upp så, att stadsbefolkningen
            får en riktig uppfattning av landsbygdens närings- och kul- turliv.
            Även kabaréprogrammen böra, i den mån de syssla med landsbygdens
            förhållanden, avpassas så, att detta önskemål i någon mån kan
            uppfyllas. Vi önska ingalunda, att förbud skall utfärdas mot att
            skämta med landsbygdsbe- folkningen i radio, det kan tvärtom vara
            nyttigt ibland, men vi ställa det oefter- givliga kravet, att
            skämtet måste präglas av god smak. Vi kunna inte anse, att exempelvis
            en sådan visa som »Resultat av plöjningstävlan», som flera gånger
            framförts i radion, fyller detta krav. Känner man något av den
            speciella studentmentalitet, som åtminstone förr varit rådande
            i Uppsala, är det ingen- ting förvånande, att en akademiker från
            denna stad är upphovsman till detta andliga missfoster, men det
            väcker onekligen en smula förvåning, att Radiotjänst anser det
            vara av sådan kvalitet, att det tagits upp på radioprogrammet.
            Över- huvud taget tillåtes den urgamla och nästan alltid oäkta
            bondkomiken att alltför mycket sticka fram bockfoten i radions
            kabaréprogram. Här ha vi en punkt, där befogad kritik kan riktas
            mot den annars välskötta radioverksamhe- ten. Av kabaréerna måste
            lyssnarna bland stadspubliken få den uppfattningen, att landsbygden
            i sin kulturutveckling inte hunnit längre än till början av förra
            seklet. När vi ansluta oss till den uppfattningen, att de aktuella
            landsbygdsproblemen böra belysas i radio, mena vi inte därmed,
            att det skulle sändas särskilda program, anpassade just för landsbygdens
            befolkning. Landsbygdsproblemen höra behandlas som ett led i radions
            utsändningsprogram i dess helhet. Radio- programmen skola spegla
            samhällslivet i alla dess olika fasetteringar. De aktu- ella frågorna
            skola inte presenteras för folk inom resp. yrkesgrupper utan för
            alla lyssnare. Endast på så sätt blir det möjligt att öka kännedomen
            om levnadsförhållandena inom en grupp hos alla de övriga grupperna.
            När ett reportage alltså kommer från t. ex. ett mejeri på landsbygden,
            skall fram- förandet inpassas i ett allmänt aktuellt sammanhang
            och göras så intressant, att ingen i onödan behöver stänga av
            apparaten. Men intressant kan det inte bli, om inte radioreportern
            på förhand noga tänkt igenom hur det skall läggas upp och om han
            inte skaffat sig en smula kunskap om mejeribranschen och de förhållanden
            under vilka den arbetar. Inom Jordbrukarungdomens förbund har
            nyligen gjorts en enquéte angående önskemålen i fråga om radioprogrammen,
            och ur herr Örjangårds ovannämnda artikel göra vi följande stickprov.
            »Mera reportage från landsbygden. Jordbruksföredrag mera lämpade
            för de små jordbruken. Låt hemkonsulenterna tala för den landsdel,
            som de känna till. — Landsbygdens ungdom bör få höras i radioprogrammen.
            — Väderleks-
          </p>
          <pb facs="riksdagen-motions-pdf/data/1946/mot_1946__ak__387/mot_1946__ak__387-003.pdf"/>
          <fw xml:id="i-69WLb8sKmQcgSrkusAqS8N">
            Motioner i Andra kammaren, nr 387. 3
          </fw>
          <p xml:id="i-FatZGdXLAEpvHh5vZi8nQ2">
            rapporten borde under tiden 1/4—30/9 sändas kl. 7 i stället för
            kl. 8.05. Ny- heterna kl. 19 borde framflyttas till kl. 20. —
            Jordbruksföredragen fler och andra tider och dagar. Fler föredrag
            för lanthusmödrarna. — Föredrags- serier i jordbruksfrågor, jordbrukets
            förenings- och organisationsfrågor, hem och heminredning, anvisningar
            om goda filmer. — Reportage från lantbruk regelbundet under hela
            året belysande aktuella arbeten och problem. — Diskus- sioner
            om landsbygdens problem, gärna mellan jordbrukare och icke jordbru-
            kare. — Någon gång en andaktsstund efter kl. 20. — Gör radiopubliken
            be- kant med lantungdomens intressen. Varför inte återkommande
            entimmespro- gram, som länsvis behandla landsbygdens problem?
            Intervjuer med lanthus- mödrar och populära föredrag belysande
            olika bygders utveckling och ung- domens arbete för ökad trivsel
            på landsbygden. — Flera jordbruksföredrag och
          </p>
          <p xml:id="i-VXTSWMsbGb58DMzTPjXY8p">
            mikrofonbesök på landsbygden. — Referat från större jordbrukstävlingar.
            — Reportage från husdjursstallar och växtodlingsfält. Uppläsning
            av bonderoma- ner efter kl. 20. — Råd rörande lanthemmens ändamålsenliga
            byggande och
          </p>
          <p xml:id="i-4PyPNnjTcPi8shLGksHJ9b">
            inredning. Reportage från lanthem och andelsinrättningar, t.
            ex. andelstvätt- stugor, mejerier m. m. Frågesport från landsbygdens
            ungdomsaftnar. Repor- tage från skörd, slakt, julbak, bondbröllop.
            Program sådana som ”Vi öppnar ett fönster” vari lantungdom får
            framträda. Serieprogram om en lantlig fa- milj Björk. Reportage
            från jordbruksförsök och mönstergårdar. Minst en gång i månaden
            aktuella jakt- och fiskevårdsföredrag. Radiobilen skall besöka
            lant- ungdomens föreningar. En landsbygdsbetonad serie i stil
            med ”Vi i våran klubb”. Mera jordbruksbetonade teaterpjäser. Helst
            en gång i veckan lantligt betonade program. — Reportage från landsbygdens
            skolor, lantmanna- och lanthushållsskolor samt folkhögskolor.
            Skådespel i vilka landsbygden fram- ställes i en rätt dager.»
            Ur denna rika provkarta bör Radiotjänst kunna hämta åtskilliga
            goda upp- slag. Om de här framförda önskemålen bli tillgodosedda,
            skulle också båda de övriga punkterna i Radiotjänst ovan återgivna
            programförklaring komma till sin rätt. Då skulle intresset väckas
            hos stadsbefolkningen för modernäringen och dess utövare, och
            då skulle också i radioprogrammen för landsbygdens ungdom understrykas
            landsbygdens omistliga värden. Radion har blivit en kulturpåverkande
            faktor av yppersta rang. Dess röst når ut till praktiskt taget
            varje hem i vårt land. Dess förmåga att påverka mentalitet, tänkesätt
            och levnadsvanor är oerhörd. Det är därför av yttersta vikt, att
            dess program ordnas så, att alla olika områden av samhällslivet
            bli lika väl tillgodosedda. Landsbygden kan inte få fortsätta
            att för all framtid få spela Askungens roll. Snart måste den få
            vidröras av det trollspö, som kan omvandla den till den fagra
            prinsessan. Ty landsbygdens historiska och kultu- rella värden
            för att inte tala om de materiella kunna gott mäta sig med städernas.
            Felet är bara, att dessa värden inte gjorts levande för hela det
            svenska folket. Både press, litteratur, teater, film och även
            radio dirigeras från städerna,
          </p>
          <pb facs="riksdagen-motions-pdf/data/1946/mot_1946__ak__387/mot_1946__ak__387-004.pdf"/>
          <fw xml:id="i-9vKPFVfEfJ6DjudwPeaELQ">
            4 Motioner i Andra kammaren, nr 387.
          </fw>
          <p xml:id="i-GMjRtEqhRoYzL68bGq311h">
            enkannerligen Stockholm. De personer, som äro verksamma på dessa
            områden av kulturlivet, äga dålig kontakt med och bristfällig
            kännedom om de former, vari landsbygdsbefolkningens liv är stöpt,
            och om innehållet i dessa. De kunna icke föreställa sig, att landsbygdens
            kulturliv till både form och innehåll kan uppvisa värden, som
            i många fall icke behöva stå städerna efter. Den bristande kunskapen
            om landsbygden alstrar hos städernas tongivande skikt en uppfattning
            om landsbygden, som låter den framstå som något efterblivet och
            smått löjligt. Och genom den påverkan på de breda massorna som
            pressen och filmen m. fl. utöva smittar denna uppfattning av sig
            hos dessa. Vi anse det därför nödvändigt, att stadsbefolkningen
            snarast bibringas en bättre och riktigare kännedom om landsbygden
            och dess folk. I detta avseende kan radion uträtta oerhört mycket,
            om den i sin verksamhet ville beakta och förverkliga de önskemål,
            som här framlagts. Och vi anse det också nödvändigt, att landsbygdsbefolkningen
            erhåller ännu bättre valuta för licensavgiften än vad den hittills
            kunnat få. För att dessa reformplaner skola kunna genomföras måste
            erforderlig sak- kunskap ställas till Radiotjänsts förfogande
            vid planläggningen av programmen och vid deras utarbetande. Sveriges
            lantbruksförbund har föreslagit en perma- nent kommitté av fackligt
            kunniga och kulturellt betonade personer från jord- brukets miljö
            som rådgivare åt Radiotjänst. En sådan utväg kan givetvis äga
            vissa fördelar, men vi anse den dock ingalunda vara idealisk.
            En sådan kommitté kan dra upp vissa principiella riktlinjer för
            radioprogrammens utformning, men däremot endast undantagsvis med
            Radiotjänsts ledning eller tjänste- män diskutera konkreta programfrågor.
            Det kommer nämligen alldeles säkert att visa sig svårt att samla
            kommittéledamöterna till sammanträde så ofta, att de kunna hålla
            fortlöpande kontakt med programarbetet. Och det är just detta
            senare, som är kärnpunkten i de här skisserade reformplanerna.
            En bättre metod vore enligt vår mening om i Radiotjänst anställdes
            en tjänsteman med relativt hög tjänsteställning för att fylla
            de uppgifter, som skulle åligga den av lantbruksförbundet föreslagna
            kommittén. Denna tjänsteman skulle äga god kännedom om jordbruket
            och landsbygden samt om de föreningsrörelser av skilda slag, som
            nu bilda ett så framträdande inslag i landsbygdens ansikte. Han
            borde också äga god kontakt med ledningarna för riksorganisationerna
            inom landsbygdsbefolkningens ekonomiska och kulturella föreningsrörelser.
            På så sätt skulle han kunna bli en god förbindelseman mellan Radiotjänst
            och dessa organisationer samt använda sin sakkunskap vid planläggningen
            och ut- formningen av radioprogrammen. Om arbetsbördan skulle
            bli för stor för en man, vilket är mycket tänkbart, borde han
            erhålla en eller flera medhjälpare med ungefär likartade kvalifikationer
            men i tjänsteställning underställda ho- nom. Som en ytterligare
            förstärkning av den sakkunskap, Radiotjänst bör erhålla, kan man
            tänka sig en utökning av antalet landsbygdsrepresentanter i radions
            programråd, där landsbygden är mycket underrepresenterad.
          </p>
          <pb facs="riksdagen-motions-pdf/data/1946/mot_1946__ak__387/mot_1946__ak__387-005.pdf"/>
          <fw xml:id="i-M17ftLPL7Xu5gqabaYddj7">
            Motioner i Andra kammaren, nr 387. öd
          </fw>
          <p xml:id="i-KAUVDcmwfgtU4NSNyzU9qi">
            Med anledning av vad som ovan anförts få vi hemställa,
          </p>
          <p xml:id="i-7E4VHumDrHWX9LBFsKRCtd">
            att riksdagen i skrivelse till Kungl. Maj:t måtte begära, att
            Kungl. Maj:t hos styrelsen för aktiebolaget Radiotjänst gör hemställan
            om att hos Radiotjänst erforderlig personal anstäl- les med de
            kvalifikationer och den tjänsteställning, som i motio- nen antytts,
            för att sköta de uppgifter, som i densamma angivits.
          </p>
          <p xml:id="i-38gePMJchLxZtus19BV4MB" type="date">
            Stockholm den 23 januari 1946.
          </p>
          <div xml:id="i-HCjizA5A32h41pgziJQinx" type="signatureBlock">
            <p xml:id="i-2afNvbRBD4Qfg5VYYbxLBb" who="unknown" type="signature">
              Hj. R. Nilson Gustaf Svensson Harald Johnsson i Spånstad
            </p>
            <p xml:id="i-KnZVFtNAv5oJidWGw17sKz">
              i Vä
            </p>
            <p xml:id="i-8fABDqM61nSowcCttH94XZ">
              i Skoglösa
            </p>
            <p xml:id="i-9NKT23rs61a9kwM5GGE8D" who="unknown" type="signature">
              Ivar Johansson Anders Pettersson
            </p>
            <p xml:id="i-QQ5Bn1cAMT5aqpDHccC1G" who="i-T6dd3fn3avyoiNYJk3XNTR" type="signature">
              Nils G Hansson
            </p>
          </div>
          <p xml:id="i-DqiFfpfPkVM27AiMyMER7N">
            i Mysinge. Dahl. i Skegrie.
          </p>
        </div>
      </div>
    </body>
  </text>
</TEI>
