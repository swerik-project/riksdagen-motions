<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-01874">
  <teiHeader>
    <fileDesc>
      <titleStmt>
        <title>Kvotering av styrelser</title>
        <author corresp="i-5iLkMds96DbsdoQ1H5obCT">av Sofia Arkelsten (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1874 av Sofia Arkelsten (M)</title>
          <idno type="rdwebb">H4021874</idno>
          <rs type="number">1874</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H4021874/text</ref>
          <ref type="dokument_url_html">http://data.riksdagen.se/dokument/H4021874</ref>
          <ref type="dokumentstatus_url_xml">http://data.riksdagen.se/dokumentstatus/H4021874</ref>
          <ref type="docx">http://data.riksdagen.se/fil/861E2D54-47BA-422A-B38C-6B1B817A06F4</ref>
          <ref type="pdf">http://data.riksdagen.se/fil/B7AA878B-37FE-4F86-B52B-18A3E5EFE6B1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5iLkMds96DbsdoQ1H5obCT</idno>
            <name>Sofia Arkelsten</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9e8ctqH8iGHFZshQC273vF" type="signed"/>
        <correspContext corresp="i-9e8ctqH8iGHFZshQC273vF">
          <note type="signatory" corresp="i-5iLkMds96DbsdoQ1H5obCT"/>
        </correspContext>
        <correspAction xml:id="i-BtYsybNrJvRBHqWRFPtiLw" type="submitted">
          <date when="2016-10-05"/>
          <time when="09:20:22"/>
        </correspAction>
        <correspAction xml:id="i-VcD2SiLknMocaF8ykijooH" type="reviewed">
          <date when="2016-10-05"/>
          <time when="09:42:25"/>
        </correspAction>
        <correspAction xml:id="i-JQFfqydcPPBRnpGsyYMdo4" type="referred">
          <date when="2016-10-14"/>
        </correspAction>
        <correspAction xml:id="i-EAWJ9myhfWvyWBmyEWhMFj" type="assigned">
          <date when="2017-07-12"/>
          <time when="14:46:06"/>
        </correspAction>
        <correspContext corresp="i-EAWJ9myhfWvyWBmyEWhMFj">
          <ref type="assignedTo">Civilutskottet</ref>
        </correspContext>
        <correspAction xml:id="i-6JEqZhYg6CSJVYmcHL83XV" type="behandlas_i"/>
        <correspContext corresp="i-6JEqZhYg6CSJVYmcHL83XV">
          <ref type="uppgift">2016/17:CU6</ref>
          <ref type="ref_dok_id">H401CU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU6</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-91AvcL519DKBd1isdMiPbJ" type="motHeader">
        <div xml:id="i-4BjeX3WoncTCoiCDN4tXbD" type="motTitle">
          Motion till riksdagen 2016/17:1874 av Sofia Arkelsten (M) Kvotering
          av styrelser
        </div>
      </div>
      <div xml:id="i-KZkgL8PYEBswRzZhVZUXBf" type="motBody">
        <div xml:id="i-FUefdKaMnpeYRSSWEQKWUB" type="motProposal" subtype="förslag">
          <head xml:id="i-4kM8dSmGoR2bhYUGRmQsJA">
            Förslag till riksdagsbeslut
          </head>
          <list xml:id="i-R4mrH4YxvJ1waKDyPKoqa1" style="ol">
            <item xml:id="i-Xb5m5pP5huMJjDLV3yqnfs">
              Riksdagen ställer sig bakom det som anförs i motionen om att
              om den nuvarande regeringen lämnar ett förslag om kvotering av
              börsbolagsstyrelser på riksdagens bord är det också rimligt att
              riksdagen kan ta ställning till en lagstadgad kvotering av styrelser
              i fackförbund och fackliga centralorganisationer, och detta tillkännager
              riksdagen för regeringen.
            </item>
            <item xml:id="i-GZMBqg1Mnt8vd4WukaVUM1">
              Riksdagen ställer sig bakom det som anförs i motionen om att
              den aviserade fortsatta utredningen om att reglera könsfördelningen
              i styrelsen för kommunala bolag utvidgas till att också omfatta
              styrelser i fackförbund och fackliga centralorganisationer och
              tillkännager detta för regeringen.
            </item>
            <item xml:id="i-3cT58KMUDxdH3jUGxAoj58">
              Riksdagen ställer sig bakom det som anförs i motionen om att
              i det fall regeringen lägger fram ett förslag om lagstadgad kvotering
              i börsbolag bör också regeringen lägga fram ett tydligt förslag
              om lagstadgad kvotering av arbetstagarrepresentanter i börsbolagsstyrelser,
              och detta tillkännager riksdagen för regeringen.
            </item>
          </list>
        </div>
        <div xml:id="i-M77htwzVekhCsUMfCsfYZX" type="motContent">
          <head xml:id="i-5Qx3KnFBKz5khivBtQYbAh" type="h1">
            Motivering
          </head>
          <p xml:id="i-WF1hHgcPYNamJ44bMkJCz4">
            En könsfördelning på 40 procent kvinnor och 60 procent män ses
            av regeringen som jämställda styrelser. Ungefär 32 procent bland
            stämmovalda styrelseledamöter i börsbolag är kvinnor och drygt
            68 procent är män.
          </p>
          <p xml:id="i-3VJ6HbAukh54yY7jRZV1hc">
            I LO:s styrelse är det 14 män och fyra kvinnor av de ordinarie
            ledamöterna, enligt styrelsepresentationen på hemsidan http://www.lo.se/start/om_oss/en_presentation_av_lo/styrelsen.
            Det är 78 procent män och 22 procent kvinnor. Men flera fackförbund
            saknar jämställd representation i sina styrelser. En del fackförbund
            har kommit längre, men i förbundsstyrelsen för Byggnads är det
            till exempel 100 procent män. http://www.byggnads.se/om-oss/kontakt/forbundsstyrelsen/.
          </p>
          <p xml:id="i-DDSq2N6Xsmm5AwCL2bX7Rf">
            Enligt en kartläggning av Aftonbladet i juli 2016 med rubriken
            ”Gubbvälde i toppen av svensk arbetarrörelse” är nästan 80 procent
            på ledande poster män. Artikeln finns här: http://www.aftonbladet.se/nyheter/samhalle/article23115851.ab.
            Det konstateras i en sammanställning att 79 procent av de ledande
            positionerna inom arbetarrörelsen och Vänsterpartiet innehas av
            män.
          </p>
          <p xml:id="i-LhVwNq5nek4o8Ya7XYgyEx">
            Regeringen skulle kunna ange att andelen kvinnor bland styrelseledamöterna
            i exempelvis LO borde uppgå till minst 40 procent och andelen
            män högst 60 procent. Det är inte omöjligt att regeringen tar
            fram ett lagförslag som syftar till att kvinnor får samma möjlighet
            som män att få uppdrag som styrelseledamot i landets största fackförbund.
          </p>
          <p xml:id="i-4biJivJEdtR8T9ecvN7fpu">
            Politik handlar om att se samhällsproblem och sedan försöka göra
            något åt dem. Men det handlar också om självkritik. Det är uppenbart
            att regeringen väljer att nu reglera börsbolag vad gäller representation
            även om större utmaningar finns i andra styrelser.
          </p>
          <p xml:id="i-JsTzH6Qi8syt6rHKtXmwVr">
            Om den nuvarande regeringen står fast vid vad de utfäst och lämnar
            ett förslag till kvotering av börsbolagsstyrelser på riksdagens
            bord är det också rimligt att riksdagen kan ta ställning till
            en lagstadgad kvotering av vissa arbetstagarorganisationer såsom
            fackförbundens styrelser och fackliga centralorganisationer.
          </p>
          <head xml:id="i-Ewe5y6K7Mjit8ZvshjTqmW" type="h2">
            Bakgrund
          </head>
          <p xml:id="i-GnJrHBAUXzurGXgMzRBRFV">
            Justitiedepartementet har skickat ut en promemoria med lagförslag
            som avser könsfördelningen i börsbolag och statliga bolag på remiss.
            Enligt förslaget ska minst 40 procent av styrelseledamöterna vara
            av vardera kön senast år 2019.
          </p>
          <p xml:id="i-E8oMsuKfDemGpuC9WSwggs">
            Detta motiveras så här: ”Könsfördelningen i börsbolag har alltid
            varit skev. I dag råder i stort sett enighet om att detta är ett
            problem som behöver åtgärdas.
          </p>
          <p xml:id="i-NhNRdzWxNPT5sjL2RxajAY">
            Regeringen har angett att andelen kvinnor bland styrelseledamöterna
            i börsbolagen borde uppgå till minst 40 procent och andelen män
            högst 60 procent efter bolagsstämmorna år 2016. Sedan dessa har
            hållits kan det konstateras att andelen kvinnor och män uppgår
            till knappt 32 respektive drygt 68 procent bland de ledamöter
            som väljs av bolagsstämman. Framsteg görs visserligen men i alltför
            långsam takt.
          </p>
          <p xml:id="i-Ch5fFS8q7vQuzq1GtR9sGM">
            Mot denna bakgrund remitterar Justitiedepartementet nu ett lagförslag
            som syftar till att kvinnor ska få samma möjlighet som män att
            få uppdrag som styrelseledamot i landets största bolag. Ett bakomliggande
            motiv är att kvinnors kompetens och erfarenheter naturligt ska
            tas till vara av bolagen.
          </p>
          <p xml:id="i-GGMcf7VXf9Ac9rceXPBwZN">
            Förslaget omfattar de ca 280 börsbolag vars aktier handlas på
            så kallade reglerade marknader. Till det kommer ett femtiotal
            helägda statliga bolag.
          </p>
          <p xml:id="i-TajqwTc2MTaj7p2LpxyQJv">
            För att leva upp till kravet på en jämn könsfördelning ska minst
            40 procent av bolagets styrelseledamöter vara av vardera kön.
            Styrelseledamöter som väljs av annan än bolagsstämman beaktas
            inte vid beräkningen.
          </p>
          <p xml:id="i-JqcjQTQQ5v4uF6V9ZMfggQ">
            Ett bolag som inte har en jämn könsfördelning ska få betala en
            sanktionsavgift. Den föreslås variera mellan 250 000 kronor och
            fem miljoner kronor per år, beroende på bolagets storlek.
          </p>
          <p xml:id="i-95X7UoVqijrLVCr5fv51w5">
            Det föreslås även ett krav på arbetstagarorganisationer som har
            rätt att utse arbetstagarrepresentanter till styrelser att sträva
            efter en jämn könsfördelning bland dessa.
          </p>
          <p xml:id="i-L8ThBzm2QC3qtDUEp3FtVx">
            Lagändringarna föreslås träda i kraft den 1 juli 2017. Bolagen
            riskerar dock ingen sanktion förrän år 2019. Det medger att bolagen
            anpassar sig till lagen på ett sätt som är förenligt med god styrning
            av bolag.”
          </p>
          <p xml:id="i-RcgmpHVatdiHAYwHNw4Q9F">
            I promemorian Ds 2016:32 Jämn könsfördelning i bolagsstyrelser,
            utvecklas anledningen till att den nuvarande regeringen överväger
            lagstiftning om könsfördelning i bolagsstyrelser, vilkas aktier
            är upptagna till handel på en reglerad marknad. ”För det första
            är det könsfördelningen i dessa, typiskt sett stora bolag med
            många aktieägare, som har stått i centrum för den allmänna debatten.”
          </p>
          <p xml:id="i-EdngXLS4nzNh3a8HjhC9hG">
            Därefter nämns att dessa bolag genom pensionssystemet har ägare
            som är medborgare ”och därmed kan sägas ha särskild starka skäl
            att ställa krav på en könsmässigt jämnare styrelsesammansättning”
            samt att det är dessa bolag som omfattas av bolagskoden, alltså
            redan har genomfört viss självreglering. Men huvudskälet för regeringens
            lagstiftningsförslag är således den allmänna debatten.
          </p>
          <p xml:id="i-GYJU3HWbLgVSEX6iteYRaE">
            Ett intressant avsnitt är 5.3 som handlar om kommunala bolag.
            Där beskrivs hur fullmäktige fungerar som en valkorporation som
            utser styrelsen, men styrelseledamöterna är inte förtroendevalda
            i kommunallagens mening. De omfattas av reglerna om styrelser
            i aktiebolagslagen. Snarare tillsätts ledamöterna tack vare sin
            partipolitiska tillhörighet.
          </p>
          <p xml:id="i-15AvKoTgogZHpSc1bEQXw2">
            Där står också: ”Frågan om ett lagstadgat könsfördelningskrav
            borde införas även för kommunalt ägda bolag är omdebatterad. Dessa
            bolag förvaltar viktiga angelägenheter för kommunens invånare
            och utfallet av verksamheten kan ha stor ekonomisk betydelse för
            kommunen.”
          </p>
          <p xml:id="i-AaiB5dJc5rfrfoJGnp86hk">
            Där finns ett resonemang om att de kommunala bolagen är en del
            av hur den politiska representationen genomförs i den kommunala
            verksamheten. ”En reglering av könsfördelningen i kommunala bolags
            styrelser får därför konsekvenser för hur den kommunala verksamheten
            i övrigt bedrivs.”
          </p>
          <p xml:id="i-L9ER3MQeXakPYeEvcQYTgR">
            Dock landar denna promemoria något undvikande i att frågan om
            kommunala bolag ska kvoteras och att detta bör ska utredas mer
            med eftersom det rör hur den kommunala verksamheten bedrivs och
            att det oklart om detta ska regleras i aktiebolagslagen eller
            kommunallagen, med hänvisning till både En kommunallag för framtiden,
            SOU 2015:24 s. 346 f. och Demokratiutredningens betänkande, SOU
            2016:5.
          </p>
          <p xml:id="i-PkcGdgsbYVpNCZ6EAUbaqF">
            Den utredningen bör utvidgas och lagstiftning om kvotering av
            styrelseledamöter i fackförbund och fackliga centralorganisationer
            utredas vidare.
          </p>
          <p xml:id="i-Ama5HDbtXWEPfuhJXskN7h">
            Regeringen berör också fackförbunden i promemorian. I kapitel
            6 föreslås att styrelseledamöter som väljs av bolagsstämman ska
            ingå vid beräkningen av om könsfördelningen i en styrelse är jämn
            i lagens mening. Bedömningen i promemorian är att arbetstagarledamöter
            och andra styrelseledamöter som inte utses av bolagsstämman inte
            bör omfattas av lagkravet på en jämn könsfördelning.
          </p>
          <p xml:id="i-BtrnJwuMvsUDiYAZYPL3Ev">
            Särskilt beskrivs att arbetstagarorganisationer ska eftersträva
            en jämn könsfördelning bland arbetstagarrepresentanterna. Detta
            ska gälla generellt när arbetstagarrepresentanter utses, alltså
            inte enbart i fråga om representanter till de bolag som ska tillämpa
            lagkravet om jämn könsfördelning.
          </p>
          <p xml:id="i-Y4C55ZPz5zLzFW6bh2jywH">
            Det är av principiellt intresse att arbetstagarrepresentanter
            undantas från kvoteringsbestämmelserna i detta förslag till lagstiftning
            med hänvisning till att de ska eftersträva en jämn könsfördelning.
          </p>
          <p xml:id="i-Mjdo4DQSeWrC1qdo5KP44e">
            Arbetstagarrepresentanter i bolagsstyrelser utses enligt egen
            process och egen tidtabell som inte är samma process och tidtabell
            som gäller för övriga styrelseledamöter. Processen inom LO och
            PTK beskrivs så här: ”Så länge klubbarna är överens har man frihet
            att utforma reglerna på det sätt som passar dem bäst.” Det leder
            till att arbetstagarrepresentanter föreslås att inte räknas in
            i den nu föreslagna lagstiftningen. Anledningen sägs vara: ”Det
            gör det mycket svårt av rena samordningsskäl att låta arbetstagarrepresentanterna
            inräknas i det totala antal styrelseledamöter på vilket könsfördelningskravet
            i aktiebolagslagen ska tillämpas. Eftersom praktiska förutsättningar
            saknas, bör en sådan ordning inte införas.”
          </p>
          <p xml:id="i-V6M36Hqy78yunauo7hfpC6">
            Däremot berörs frågan om arbetstagarorganisationernas representation
            i bolagsstyrelserna vidare med ett annat förslag. Ett lagkrav
            på att eftersträva en jämn könsfördelning och att ålägga organisationerna
            att samråda med varandra för att uppnå en så jämn könsfördelning
            som möjligt bland arbetstagarrepresentanterna. Däremot finns ingen
            sanktion för den som bryter mot detta. Dessutom är det otydligt
            vilket utfall som förväntas av ett sådant samråd, hur långt skyldigheten
            att samråda sträcker sig och vilka hänsyn till praktiska förutsättningar
            som friskriver organisationerna från att vidta åtgärder.
          </p>
          <p xml:id="i-D4SjxNQosygH4TxztYj848">
            I det fall regeringen lägger fram ett förslag om lagstadgad kvotering
            i börsbolag bör regeringen också lägga fram ett tydligt förslag
            om lagstadgad kvotering av arbetstagarrepresentanter i börsbolagsstyrelser.
          </p>
        </div>
        <div xml:id="i-G1K6LUpeKGar1sdZA36ePj" type="signatureBlock">
          <list xml:id="i-Si2fg1JFUHU41Jk6Nw5UtA">
            <item xml:id="i-MGQvxVGz5m2JfhZmeVRx5U" who="i-5iLkMds96DbsdoQ1H5obCT" type="signature">
              Sofia Arkelsten (M)
            </item>
          </list>
        </div>
      </div>
    </body>
  </text>
</TEI>
