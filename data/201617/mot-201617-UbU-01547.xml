<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UbU-01547">
  <teiHeader>
    <fileDesc>
      <titleStmt>
        <title>Elever med autismspektrumtillstånd</title>
        <author corresp="i-9YKB8rsGppqRutMkVzzGbk">av Marta Obminska (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1547 av Marta Obminska (M)</title>
          <idno type="rdwebb">H4021547</idno>
          <rs type="number">1547</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H4021547/text</ref>
          <ref type="dokument_url_html">http://data.riksdagen.se/dokument/H4021547</ref>
          <ref type="dokumentstatus_url_xml">http://data.riksdagen.se/dokumentstatus/H4021547</ref>
          <ref type="docx">http://data.riksdagen.se/fil/75A02E76-F9C1-4F79-912F-330F538D07FA</ref>
          <ref type="pdf">http://data.riksdagen.se/fil/A0F32EAF-9884-4B5B-9A91-E346B1605020</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KHEahLrpmVnv2fLN572tkn" type="signed"/>
        <correspContext corresp="i-KHEahLrpmVnv2fLN572tkn">
          <note type="signatory" corresp="i-9YKB8rsGppqRutMkVzzGbk"/>
        </correspContext>
        <correspAction xml:id="i-8SQMSheSvNUqkztS4vthLy" type="submitted">
          <date when="2016-10-04"/>
          <time when="14:37:52"/>
        </correspAction>
        <correspAction xml:id="i-Pcg161t9Fq2dVmmU7KVohU" type="reviewed">
          <date when="2016-10-04"/>
          <time when="16:53:30"/>
        </correspAction>
        <correspAction xml:id="i-PdFDTbREzyN39Zyz2C32CN" type="referred">
          <date when="2016-10-14"/>
        </correspAction>
        <correspAction xml:id="i-PBb7Wi9xCiHiwBm6dBJ31Z" type="assigned">
          <date when="2017-05-23"/>
          <time when="14:52:33"/>
        </correspAction>
        <correspContext corresp="i-PBb7Wi9xCiHiwBm6dBJ31Z">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-XVdeZzEkG5jdWhU4QmW8wY" type="behandlas_i"/>
        <correspContext corresp="i-XVdeZzEkG5jdWhU4QmW8wY">
          <ref type="uppgift">2016/17:UbU18</ref>
          <ref type="ref_dok_id">H401UbU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU18</ref>
          <ref type="ref_dok_titel">Skolväsendet - lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-C4StxquhNqHwuyooY7WWwG" type="motHeader">
        <div xml:id="i-GppnGMaq86yomFFkXUd8oJ" type="motTitle">
          Motion till riksdagen 2016/17:1547 av Marta Obminska (M) Elever
          med autismspektrumtillstånd
        </div>
      </div>
      <div xml:id="i-F8A2wZcEaA65hkrtSxpBmu" type="motBody">
        <div xml:id="i-FXdCzvAdzzFvtjYMZUBDD5" type="motProposal" subtype="förslag">
          <head xml:id="i-2pswSUncFWyHcAYG7JhbVu">
            Förslag till riksdagsbeslut
          </head>
          <list xml:id="i-Fwoam2mVAtcYJGSb22StJH">
            <item xml:id="i-UQmKoV6DZeQLkiFFZ5rwLz" sortKey="Yrkande 1">
              Riksdagen ställer sig bakom det som anförs i motionen om extra
              stöd för elever som befaras inte nå undervisningens mål och tillkännager
              detta för regeringen.
            </item>
          </list>
        </div>
        <div xml:id="i-X4Ep127UfdT5Far7uAsQ5D" type="motContent">
          <head xml:id="i-DNdptpVyU7ukhmUfkZzdsS" type="h1">
            Motivering
          </head>
          <p xml:id="i-NCphQeNgWkWdDq7U1YFKSW">
            Enligt en av portalparagraferna i skollagen (2010:800) är syftet
            med utbildningen att barn och elever ska inhämta och utveckla
            kunskaper. I utbildningen ska hänsyn tas till barns och elevers
            olika behov. Barn och elever ska ges stöd och stimulans så att
            de utvecklas så långt som möjligt. En strävan ska vara att uppväga
            skillnader i barnens och elevernas förutsättningar att tillgodogöra
            sig utbildningen.
          </p>
          <p xml:id="i-CCYD72nQrPVnCLmbwDVCjo">
            Autismspektrumtillstånd innebär begränsningar inom områdena social
            interaktion, kommunikation och föreställningsförmåga. En betydande
            del av eleverna med autismspektrumtillstånd har normal till hög
            begåvning. Många barn med autismspektrumtillstånd har dessutom
            en ojämn begåvningsprofil. Det är inte ovanligt att eleverna har
            exempelvis en skolrelevant matematisk eller språklig talang.
          </p>
          <p xml:id="i-QX4ifcRpoNs5uT924HgqEm">
            Av skollagen framgår det att målgruppen för grundsärskolan och
            gymnasiesärskolan är barn och elever som inte kommer att kunna
            nå upp till den ordinarie skolans kunskapskrav därför att de har
            en utvecklingsstörning. I den nya skollagen blev det fastslaget
            att elever med autism, men utan utvecklingsstörning, inte tillhör
            målgruppen för grundsärskolan och gymnasiesärskolan. Detta innebär
            att många av dessa barn och elever ska gå integrerat i vanlig
            skola och att normalvariationen inom skolan idag är större bland
            eleverna än tidigare. Ofta behöver eleverna med autismspektrumtillstånd
            dock särskilt stöd i form av resurs (assistent), tekniska hjälpmedel
            eller anpassning av skollokaler.
          </p>
          <p xml:id="i-KYwa62E1urWyEaYbFUc2dX">
            Enligt 3 kap. 3 § skollagen ska alla barn och elever ges den
            ledning och stimulans som de behöver i sitt lärande och sin personliga
            utveckling för att de utifrån sina egna förutsättningar ska kunna
            utvecklas så långt som möjligt enligt utbildningens mål. Elever
            som till följd av funktionsnedsättning har svårt att uppfylla
            de olika kunskapskrav som finns ska ges stöd som syftar till att
            så långt som möjligt motverka funktionsnedsättningens konsekvenser.
            Elever som lätt når de kunskapskrav som minst ska uppnås ska ges
            ledning och stimulans för att kunna nå längre i sin kunskapsutveckling.
          </p>
          <p xml:id="i-GSA9j9N4ywVzkkT6VxnYrr">
            I skollagen 3 kap. 8 § finns det även specifika bestämmelser
            om särskilt stöd. Där anges att en anmälan ska göras till rektorn,
            om det framkommer att det kan befaras att en elev inte kommer
            att nå de kunskapskrav som minst ska uppnås (godkänt). Rektorn
            ska se till att elevens behov av särskilt stöd skyndsamt utreds.
            Om utredningen visar att en elev är i behov av särskilt stöd,
            ska han eller hon ges sådant stöd.
          </p>
          <p xml:id="i-8TTTw4u9KhUMypaGVQ9uG8">
            Skollagen ska samläsas med skolförordningen (2011:185), läroplanerna
            och Skolverkets allmänna råd. Det framgår tydligt av skollagen
            att om det kan befaras att en elev inte kommer att nå de kunskapskrav
            som minst ska uppnås (godkänt) så ska rektorn se till att elevens
            behov av särskilt stöd skyndsamt utreds och vid behov så ska särskilt
            stöd ges. Enligt Skolverkets juridiska vägledning Elevers rätt
            till kunskap, extra anpassningar och särskilt stöd kvarstår skolans
            ansvar för att ge särskilt stöd så länge eleven riskerar att inte
            nå upp till dessa kunskapskrav utan det särskilda stödet. Det
            innebär att vissa elever kan ha rätt till särskilt stöd trots
            att de till och med når upp till kraven för högre betyg, under
            förutsättning att de utan det särskilda stödet riskerar att inte
            nå de lägsta kunskapskraven (godkänt).
          </p>
          <p xml:id="i-9J7ESkHkrPadCn1HarL5zJ">
            Den 1 juli 2016 ändrades skollagens bestämmelser om bidrag till
            enskilda huvudmän för förskolor och skolor i form av tilläggsbelopp
            för särskilt stöd till barn och elever. Genom ändringarna förtydligades
            att tilläggsbeloppet för en elev i behov av särskilt stöd ska
            vara individuellt bestämt utifrån elevens behov. Utredaren i Skolkostnadsutredningen
            har bland annat i uppdrag att överväga och vid behov föreslå ändringar
            i dagens regler för beräkning och beslut om bidrag till fristående
            skolor, med utgångspunkt att säkerställa lika villkor. Det särskilda
            stödet ska så långt som möjligt motverka konsekvenserna av funktionsnedsättningen.
          </p>
          <p xml:id="i-72n7Aaq8S2w7sgXycRzh43">
            Elever med funktionsnedsättning ges alltför ofta inte stöd och
            stimulans så att de både når kunskapsmålen och utvecklas så långt
            som möjligt. Alltför många kommuner minskar fortfarande ner på
            budgeten för tilläggsbelopp eller gör mer restriktiva bedömningar
            på individnivå, trots att elevernas funktionsnedsättning och behov
            av stöd inte har minskat. Det har bland annat föräldranätverket
            Barn i behov konstaterat.
          </p>
          <p xml:id="i-DrhwKjuu8teP4q51GchDFM">
            En färsk medlemsenkät från Autism- och Aspergerförbundet visar
            också att många barn och unga med autism inte får tillräckligt
            stöd i skolan och att skollagen därmed inte efterlevs. Autism-
            och Aspergerförbundets undersökning visar att 51 procent av barnen
            i grundskolan har varit frånvarande på grund av bristande stöd
            och anpassning.
          </p>
          <p xml:id="i-8pxwSdQenYRRU8KMe3VAv7">
            Enkäten visar också på att bristande stöd i skolan påverkar betygen
            för barn med autism. 49 procent av dessa barn saknar godkänt betyg
            i svenska, engelska och matematik, vilket på sikt kan leda till
            utanförskap.
          </p>
          <p xml:id="i-5hURe5K9ChLMGLnFTBtz3j">
            Det är av stor vikt att regeringen förtydligar att rätten att
            ges stöd och stimulans för att nå kunskapsmålen och utvecklas
            så långt som möjligt gäller alla barn och elever, inklusive dem
            med funktionsnedsättning. Det måste framgå explicit att särskilt
            stöd ska ges så att alla barn och elever ska kunna utvecklas så
            långt som möjligt, även över nivån godkänt.
          </p>
          <p xml:id="i-SCZzTXBqWuLNraAm2YJoYX">
            Kopplingen mellan neuropsykiatriska funktionsnedsättningar och
            risken för socialt utanförskap är väl känd. Enligt Arbetsförmedlingen
            kommer bland annat grupperna arbetslösa ungdomar med bristfällig
            utbildning och arbetslösa med funktionsnedsättning som innebär
            nedsatt arbetsförmåga att mötas av stora svårigheter att snabbt
            finna arbete.
          </p>
          <p xml:id="i-AgAPj72yfqFHAHxzCaWwmU">
            Förutom mänskligt lidande resulterar utanförskap i kostnader
            för det offentliga. Att skära ner på särskilt stöd är att tänka
            ekonomiskt kortsiktigt och ha bristande förståelse för dessa barns
            behov och framtida liv. Enligt Skandias Utanförskapets pris började
            exempelvis 2 160 barn skolan i en större kommun förra året. Av
            dem riskerar 277 att hamna utanför i samhället. Detta beräknas
            i sådana fall kosta samhället sammanlagt 4,4 miljarder kronor.
            En del av dem skulle kunna fångas upp om de fick rätt stöd i tid.
          </p>
          <p xml:id="i-KyMiUoaiPcA4Ycw7R6ZB67">
            Med anledning av ovanstående föreslår jag att regeringen överväger
            att göra en översyn av den faktiska efterlevnaden av regelverket
            som innebär att kommunerna och skolorna är skyldiga att, direkt
            eller indirekt, ge särskilt stöd om det kan befaras att en elev
            inte kommer att nå kunskapsmålen och utvecklas så långt som möjligt
            enligt utbildningens mål, och extra anpassningar inom ramen för
            den ordinarie undervisningen inte har varit tillräckliga, och
            vid behov återkomma till riksdagen med en förtydligad och skärpt
            lagstiftning.
          </p>
        </div>
        <div xml:id="i-96eY9yCRBwr9cg6ZcqXhFa" type="signatureBlock">
          <list xml:id="i-Snoep9Zt7W4fyopFuDJKXy">
            <item xml:id="i-XhmHL8nW3YFvZLZzYKXp9R" type="signature">
              Marta Obminska (M)
            </item>
          </list>
        </div>
      </div>
    </body>
  </text>
</TEI>
