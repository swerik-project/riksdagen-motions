<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01319">
  <teiHeader>
    <fileDesc>
      <titleStmt>
        <title>om utbildningen vid universitet och högskolor</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om utbildningen vid universitet och högskolor</title>
          <idno type="rdwebb">G4021319</idno>
          <rs type="number">1319</rs>
          <ref type="dokument_url_text">http://data.riksdagen.se/dokument/G4021319/text</ref>
          <ref type="dokument_url_html">http://data.riksdagen.se/dokument/G4021319</ref>
          <ref type="dokumentstatus_url_xml">http://data.riksdagen.se/dokumentstatus/G4021319</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-41UKhfCfhsFVWQiH8A1X8v</idno>
            <name>RAUL BLUCHER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V7QuCyUuZ77siGeMmTwB5Z" type="signed"/>
        <correspContext corresp="i-V7QuCyUuZ77siGeMmTwB5Z">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-41UKhfCfhsFVWQiH8A1X8v"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1319/mot_198081__1319-001.pdf"/>
      <fw xml:id="i-WPqBpiRjcrpr48jrSjTMre">
        Motion 1980/81:1319
      </fw>
      <div xml:id="i-2VzwVjusV8Uc63Qv95rzTy" type="motHeader">
        <div xml:id="i-2eMtHq1KPurc7KWrhczLXL" type="motTitle"/>
        <div xml:id="i-XmDk7ffZJ3yx1LfRuqAh8z" type="motSubmissionInfo"/>
      </div>
      <div xml:id="i-FtAbHA7Fd2FnZvTTrt4LE5" type="motBody">
        <div xml:id="i-mrtfKnRa3XtjudHcoMNzo">
          <p xml:id="i-GZ1cE8KSaYrCnjHfWkkMJC">
            av Lars Werner m. fl. om utbildningen vid universitet och högskolor
          </p>
          <p xml:id="i-Sf8mFRKTw8Jjfwm1D5Gbj4">
            Vpk har redan tidigare vid ett flertal tillfällen redovisat sin
            syn på högskolans organisation och uppgifter. Det finns emellertid
            anledning att återkomma till detta. Reformerna på högskolans område
            har inte kommit att innebära förändringar som är till gagn för
            arbetarklassen. Högskolans reformering under 1970-talet förutsatte
            resurstillväxt. Utan ökade resurser kan inte de positiva målen
            med reformen uppnås, som t. ex. decentralisering, demokra- tisering,
            ökad tillgänglighet och vidgat tillträde. Dessutom har redan reformerna
            i sig inslag som gör det svårare för stora grupper i samhället
            att komma i fråga för högre utbildning. Den sociala snedrekryteringen
            till högre utbildning ökar, som en följd av bl. a. tillkomsten
            av totalspärrar, en skärpning av betygens roll, försämringar av
            det studiesociala stödet och en ökad innehållsstyrning av utbildningen
            — förändringar som tillkommit för att försöka tillgodose den kristyngda
            kapitalistiska ekonomins krav på en utbildning anpassad efter
            näringslivets behov. Orsakerna till att antalet studenter ökat
            kraftigt under senare år måste sökas i de allt större krav på
            utbildning, kvalificering och ideologisk anpassning hos delar
            av arbetskraften, som den teknologiskt utvecklade kapitalismen
            ställer. Samtidigt växer behoven av akademiskt utbildade inom
            näringslivets, statens och kommunernas förvaltning. De senaste
            årtiondenas regeringsförslag om reformering av högskolan har varit
            ägnade att försöka lösa dessa problem. Förslagens genomförande
            har medfört ökad styrning och kontroll av den högre utbildningen.
          </p>
          <p xml:id="i-4WrKrNvtuZVmTmTp1wYqPA">
            Den nya högskolan
          </p>
          <p xml:id="i-JeJSDuc6srB8LwX2Tm9aCg">
            Förvaltningen av högskolan ombesörjs alltmer av företrädare för
            stats- makterna, byråkratin och det privata näringslivet. Utbildningen
            inriktas på att bygga upp och förnya det kapitalistiska samhället
            och samtidigt förhindra en samhällsomdaning i socialistisk riktning.
            De fasta studiegångarna har fått en klar yrkes- och arbetsmarknadsinrikt-
            ning som är anpassad till storfinansens växlande och kortsiktiga
            behov. De samhällsorienterande delarna hänvisas till bildningsförbunden.
            Möjligheter- na till teoretiskt fördjupade studier i de vetenskapliga
            disciplinerna minskas, och utbildningen styckas upp så att helhetsperspektivet
            går förlorat. Detta är ett sätt att få studenterna att bortse
            från det sociala sammanhanget, i vilket
          </p>
          <pb facs="riksdagen-motions-pdf/data/198081/mot_198081__1319/mot_198081__1319-002.pdf"/>
          <fw xml:id="i-PiAxxv9BnZ9Qt7Bx2fJY6u">
            Mot. 1980/81:1319 9
          </fw>
          <p xml:id="i-XMUCttLuERSZwKNhvy8Snw">
            deras kunskap skall användas och skyla över kapitalismens brister.
            Totaldimensioneringen och spärrarna innebär ökad anpassning till
            de arbetsmarknadsbehov som bestäms av de stora industriföretagens
            ledningar. Idéer som kommer fram bland de anställda när fackliga
            organisationer tillsammans med forskare utarbetar motutredningar
            och industriella utveck- lingsplaner eller genom andra initiativ
            till alternativ produktion tas därigenom inte till vara för att
            omvandla utbildningens innehåll. Utbildningen och forskningen
            måste ges ett annat innehåll. Dagens utbildning och forskning
            kan inte leva upp till de krav som växer fram i samhället, krav
            som uppstår i nedläggningshotade företag och på arbetsplat- ser
            där strukturomvandlingen slår hårt. Utbildningen på högskolorna
            måste syfta till att vara nyttig för samhällets långsiktiga utveckling
            och för de stora grupperna i samhället. Det behövs en utbildning
            och en forskning för en alternativ produktion, en utbildning och
            en forskning som kan ställas i varvsarbetarnas tjänst, som kan
            stödja de anställda i tekoindustrin, stålindustrin, skogsindustrin,
            som kan omforma militärindustrin, som kan skapa en ny energihushållning
            och som kan utveckla kunskaper om vidareförädling av basindustrins
            produkter. Det reformarbete som alltjämt pågår inom UHÄ, som t.
            ex. den s. k. AU-utredningen, präglas av en alltför snäv och trångt
            uppfattad yrkesinrikt- ning. De förändringar av högskoleutbildningarna
            som föreslås grundas på en uttalad strävan att anpassa utbildningen
            till vad som förväntas vara den svenska industrins och förvaltningsapparatens
            mest omedelbara behov. Detta är inte bara näst intill omöjligt,
            på grund av svårigheterna att göra tillförlitliga prognoser, utan
            det leder dessutom till fragmentariska och handgreppsmässiga kunskaper
            i stället för en kritiskt och vetenskapligt grundad utbildning
            för framtiden. Kapitalismens intresse av att dess rätta natur
            skyls över och fördunklas medför också att en ökad styrning kan
            leda till fler ovetenskapliga och borgerligt ideologiska inslag
            i forskningen och utbildningen. Vpk kräver i stället en radikal
            demokratisering av högskolan, som är motsatsen till både professorsvälde
            och byråkratstyre. En sådan demokratisering skulle lämna utrymme
            för en progressiv och kritisk rörelse att utveckla sig på högskolor-
            na.
          </p>
          <p xml:id="i-HeK13MkzxC8mHzYzuRGuZF">
            Dimensioneringen
          </p>
          <p xml:id="i-Btg61gJb6rMy1VqQ1DK3Qa">
            Det är principiellt riktigt med en dimensionering av den högre
            utbildning- en. Denna dimensionering skall emellertid grunda sig
            på folkflertalets behov och inte på monopolkapitalets behov av
            utbildad arbetskraft och ökade profiter. En dimensionering av
            högskoleutbildning är dömd att förfelas om den som i dag huvudsakligen
            grundas på en beskrivning av den kapitalistiska ekonomins utvecklingstendenser.
            En oplanerad och oförutsägbar utveckling
          </p>
          <pb facs="riksdagen-motions-pdf/data/198081/mot_198081__1319/mot_198081__1319-003.pdf"/>
          <fw xml:id="i-BW4CueWaj3vUa8GR7S8xn7">
            Mot. 1980/81:1319 10
          </fw>
          <p xml:id="i-4CR6zCxXyEuVtFjvf5eYzt">
            är ett dåligt underlag för planering. Till frågan om dimensioneringen
            hör också att möjligheterna måste öppnas för att på ett helt annat
            sätt än hittills följa särskilda kurser vid högskolorna. Som exempel
            kan nämnas behovet för fackligt aktiva att under någon eller några
            terminer följa kurser som har att göra med arbetslivet. Beslutet
            om en totalspärr och den minskade betydelse som lagts vid arbetslivserfarenheter
            vid antagning till högskoleutbildning leder till att arbetarklassens
            andel på universiteten ytterligare minskas. Gruppen vuxenstuderande
            med arbetslivserfarenhet och de studentgrup- per som kommer från
            t. ex. folkhögskolor och vuxenutbildningar får det svårare att
            påbörja högskolestudier. Den ovilja regeringen uppvisar att göra
            något åt den ökande snedrekryteringen visar vilka klassintressen
            regeringen tjänar. I dag gör betygen att många studerande slås
            ut på ett tidigt stadium. Grupper av studerande som kommer från
            en miljö där högskolestudier är ovanliga, särskilt stora grupper
            från arbetarklassen, kommer automatiskt att slås ut. Med en totalspärrad
            högskola förvärras situationen ytterligare. Vpk kräver därför,
            tvärtemot regeringens planer, att tilldelningen av resurser till
            högskoleutbildning inte minskas. Dessa bör i stället ökas, så
            att planeringsramarna för antalet studerande på de samhällsvetenskapliga
            och humanistiska utbildningarna kan höjas och en ”fri sektor”
            återinföras.
          </p>
          <p xml:id="i-MeataytcYk49v2Fte4qt6q">
            Rekryteringen till högskolan
          </p>
          <p xml:id="i-VK8wCJxYRBRH3NyfmAJEgQ">
            Med det nuvarande antagningssystemet kommer arbetarklassens andel
            av studenterna inte att öka. Det är uppenbart att regeringen inte
            anser det särskilt viktigt att ändra snedrekryteringen. Det urvalssystem
            som finns i dag bygger i huvudsak på betyg, medan arbetslivserfarenhet
            tillmäts alltför liten betydelse. Flera utredningar har tidigare
            visat att den sociala snedrekryteringen varit som hårdast vid
            spärrade utbildningar. Vpk anser att betygen skall avskaffas inom
            grundskola och gymnasieskola. Betygens huvudsakliga funktion är
            att sortera och slå ut elever, i första hand dem som kommer från
            arbetarklassen. Vissa speciella kunskaper krävs för att klara
            av utbildningar som t. ex. utbildning till läkare eller civilingenjör.
            Därför måste möjligheterna till kompletterande förutbildning förbättras.
            I det sammanhanget måste också betonas nödvändigheten av ett preparandår
            för invandrar- och gäststuden- ter. Det pedagogiska arbetet inom
            högskolan måste förbättras, undervis- ningsgruppernas storlek
            minskas och utländsk litteratur i ökad utsträckning översättas
            till svenska. En satsning på examinationsformer uppbyggda kring
            projektarbeten och andra alternativa examinationsformer bör prioriteras.
            Den drastiska krymp- ning av anslagen till högre utbildning, som
            nu har påbörjats, tvingar utbildningsanstalterna till att öka
            storleken på undervisningsgrupperna,
          </p>
          <pb facs="riksdagen-motions-pdf/data/198081/mot_198081__1319/mot_198081__1319-004.pdf"/>
          <fw xml:id="i-5Ci15jdq8p6zfUvmL5ZyvQ">
            Mot. 1980/81:1319 1
          </fw>
          <p xml:id="i-8ff6hptYUALVrSB1eGgto2">
            minska antalet lärartimmar och den kvalificerade handledningen
            vid uppsats- och projektarbete och vid praktikperioder i utbildningen.
            Allt detta får en försämrad utbildningskvalitet till följd, både
            innehållsmässigt och i kvantitativt avseende. Nedskärningarna
            tvingar dessutom fram en ökad användning av industri- mässiga
            examinationsmetoder av typen standardiserade datablanketter, vilket
            ökar den innehållsliga styrningen i utbildningen och gör kunskaperna
            mer fragmentariska. Vi anser att den flergradiga betygsskalan
            underkänt-godkänt-väl godkänt inom högskolan bör försvinna till
            förmån för endast underkänt-godkänt. Utbildningen måste ses som
            en demokratisk rättighet och inte som ett privilegium. Därför
            skall i princip all högre utbildning hållas ospärrad. Betygen
            som urvalsinstrument bör ersättas med ett system byggt på arbetslivserfarenhet
            och köprincipen. Som arbetslivserfarenhet kan då också räknas
            relevanta erfarenheter av olika slag vid tillträde till vissa
            utbildningar. Som exempel kan nämnas egna erfarenheter inom narkomanvård,
            alko- holistvård etc. På de utbildningar där resurserna blir för
            små i förhållande till antalet sökande eller där andra skäl talar
            för ett begränsat tillträde skall urvalet av sökande ske genom
            att hänsyn tas till arbetslivserfarenhet, intresse för utbildningen
            visat genom antal tidigare ansökningstillfällen, typ av tidigare
            studier etc.
          </p>
          <p xml:id="i-JnQxBod1UjjAZx1FiqYfbQ">
            Kårobligatoriet
          </p>
          <p xml:id="i-BLf15sbUdwR4MxLuu82A14">
            Vpk vänder sig emot riksdagens kovändning i obligatoriefrågan
            år 1979. Genom den fortsatta tvångsanslutningen av de studerande
            till de statligt
          </p>
          <p xml:id="i-7ZnZkVsPM1Xt9o8y2LuC6q">
            reglerade studentkårerna urholkas medborgares demokratiska rätt
            att avgöra tillhörighet till en förening. Högskoleutbildningens
            sociala förutsätt- ningar är en samhällets angelägenhet. De studerandes
            inflytande på högskolans organisation, utbildningens innehåll,
            studiemiljön och sociala frågor måste grundas på frivilligt engagemang
            och självständig organise- ring. Vpk kräver därför att arbetet
            med att avveckla kårobligatoriet snarast återupptas med sikte
            på avskaffande till 1982.
          </p>
          <p xml:id="i-5HRtna7PjUQ94JWzyu7hMJ">
            Demokratisk högskola
          </p>
          <p xml:id="i-G8pTuozzCbZ1zgdFQGY7vP">
            FNYS-systemet är odemokratiskt. Vid valen i skilda korporationer
            väger röster från olika grupper olika tungt. Alla verksamma vid
            en institution bör ges inflytande över och möjlighet att delta
            i utformningen av t. ex. institutionstidningar. Som systemet med
            de studerandes inflytande fungerar i dag verkar det i huvudsak
            passiverande och legitimerar den maktutövning som sker ovanför
          </p>
          <pb facs="riksdagen-motions-pdf/data/198081/mot_198081__1319/mot_198081__1319-005.pdf"/>
          <fw xml:id="i-TYxqaT6JSNekAqxAgRn63V">
            Mot. 1980/81:1319 12
          </fw>
          <p xml:id="i-Kzb6EJGCaovgFbEgXxUFxx">
            de studerandes huvuden. Med korta mandattider, frånvaro av kansliresurser
            och utan utbildning för de uppdrag de valts till kommer de studerandes
            representanter oftast till korta gentemot högskolans anställda
            personal. Det formella studentinflytandet måste göras till ett
            reellt inflytande, byggt på kunskap och representativitet. Vpk
            kräver att lagen om elektorsförsamling snarast avskaffas och en
            högskola där alla lokala styrelser väljs av de studerande, lärare
            och övrig personal tillsammans i en valkorporation enligt principen
            en människa — en röst. Alla grupper skall dock garanteras minimirepresentation
            i varje styrelse, samtidigt som de olika styrelserna väljs i allmänna,
            direkta val.
          </p>
          <p xml:id="i-WN2MbvxHLJkt4YJFoU4KhX">
            Hemställan
          </p>
          <p xml:id="i-5F3A1PX7RcDyvxH6hLtr9w">
            Med hänvisning till det anförda föreslås 1. attriksdagen uttalar
            att de målsättningar som anges i motionen skall utgöra grundvalen
            för den högre utbildningens utform- ning, inriktning och reformering,
            2. att riksdagen hos regeringen hemställer om förslag a) om åtgärder
            som syftar till att bredda möjligheterna att delta i särskilda
            kurser inom högskoleområdet, b) varigenom betygen avskaffas som
            urvalsinstrument för tillträde till högskolestudier och ersätts
            av arbetslivserfarenhet och köprincipen, c) för att förbättra
            invandrarnas möjligheter till högskolestu- dier bl. a. genom att
            införa kurser på de stora invandrarsprå- ken, d) om avskaffande
            av betygen inom högskolan, e) innebärande att alla styrelser inom
            högskolan — under regionstyrelsenivå — skall utses av dem som
            är verksamma inom högskolan i en gemensam valkorporation enligt
            principen en människa — en röst, f) om upphävandet av lagen om
            elektorsförsamlingar och att dessa ersätts med allmänna direkta
            val i en valkorporation till linjenämnder och högskolestyrelser,
            g) om avskaffande av kårobligatoriet i enlighet med vad som anförs
            i motionen, 3. att riksdagen uttalar sig för att det s.k. högskoleprovet
            avskaffas, 4. attriksdagen hos regeringen hemställer om att hela
            systemet för antagning till högskolan utreds,
          </p>
          <pb facs="riksdagen-motions-pdf/data/198081/mot_198081__1319/mot_198081__1319-006.pdf"/>
          <fw xml:id="i-4U5YVwD46t1FHQw48mphEa">
            Mot. 1980/81:1319 13
          </fw>
          <p xml:id="i-5f11Mm9uMGhKewRBtZtxEm">
            5. att riksdagen uttalar att en ökad vikt läggs vid arbetslivserfa-
            renheter vid antagning till högskoleutbildning.
          </p>
          <p xml:id="i-KzE47vrybMaeFQtaSTrDQ7" type="date">
            Stockholm den 26 januari 1981
          </p>
          <div xml:id="i-MZjv6rVTJ9PABVyWAhKUNy" type="signatureBlock">
            <list xml:id="i-XrLAvaPSHTZcwzEko3U5sq">
              <item xml:id="i-Lg3Ny5RiXs9MNaGdA3tnBN" who="i-5wPAQ1MDLRTsW1XngYcD46" type="signature">
                LARS WERNER (vpk)
              </item>
              <item xml:id="i-KbNK47dKpSDRojQxsWfsd6" who="i-8743Lhyk8SSNk8Ne84jigz" type="signature">
                EIVOR MARKLUND (vpk)
              </item>
              <item xml:id="i-T7tvg2AxEGR95vrGZkdrDc" who="i-FiisfXYQcUpGymcboYQpoF" type="signature">
                C. -H. HERMANSSON (vpk)
              </item>
              <item xml:id="i-8wLgrfGv4qesMRWHUFUmwt" who="i-CMGiiZNVocLdbkuKqXgWTG" type="signature">
                NILS BERNDTSON (vpk)
              </item>
              <item xml:id="i-Ej2QJRguPFSttBcWg9egf4" who="i-QRDnfz9zaiXo7A1SpAi1dM" type="signature">
                BERTIL MÅBRINK (vpk)
              </item>
              <item xml:id="i-ynbSZYRqpqKhjr5V3XaR5" who="i-RPvXiWoVbPvNZBh8bxVvbB" type="signature">
                EVA HJELMSTRÖM (vpk)
              </item>
              <item xml:id="i-UKs3hbGVnXCrwHfMj1Tscx" who="i-41UKhfCfhsFVWQiH8A1X8v" type="signature">
                RAUL BLUCHER (vpk)
              </item>
            </list>
          </div>
        </div>
      </div>
    </body>
  </text>
</TEI>
