<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00106">
  <teiHeader>
    <fileDesc>
      <titleStmt>
        <title>om inrättande vid Uppsala universitet av en professur i barnkirurgi.</title>
        <author>av herr Lundberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om inrättande vid Uppsala universitet av en professur i barnkirurgi.</title>
          <idno type="rdwebb">FW02106</idno>
          <rs type="number">106</rs>
          <ref type="dokument_url_text">http://data.riksdagen.se/dokument/FW02106/text</ref>
          <ref type="dokument_url_html">http://data.riksdagen.se/dokument/FW02106</ref>
          <ref type="dokumentstatus_url_xml">http://data.riksdagen.se/dokumentstatus/FW02106</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AC8RFPqgo4aFfG6KooA2u5</idno>
            <name>JOHN LUNDBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JdrRM1k6TmLVLePmqaFSu1" type="signed"/>
        <correspContext corresp="i-JdrRM1k6TmLVLePmqaFSu1">
          <note type="signatory" corresp="i-AC8RFPqgo4aFfG6KooA2u5"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__106/mot_1973__106-001.pdf"/>
      <fw xml:id="i-2fnyMSDeUqv375YnTjDcQA">
        Mot. 1973:106 14
      </fw>
      <div xml:id="i-J7bgZuLbSQkMTsa7KChquz" type="motHeader">
        <div xml:id="i-6Vye6EFs3rnAcCD8rEQWxV" type="motTitle"/>
        <div xml:id="i-7wU5eSQaHfKKhDshfgwHug" type="motSubmissionInfo"/>
      </div>
      <div xml:id="i-PAA4PidHWpfXkLRMrokCNS" type="motBody">
        <div xml:id="i-L668rYKQmtEyojY622E9uu">
          <p xml:id="i-QknZTiiigsyQSPk4xh1cMq">
            Nr 106
          </p>
          <p xml:id="i-RC7ecFgi7cJ6bEgQzsU3gy">
            av herr Lundberg om inrättande vid Uppsala universitet av en
            professur i barnkirurgi.
          </p>
          <p xml:id="i-KY5iyvh11rTMWDrMiSvpzC">
            Under lång tid har behovet av en professur i barnkirurgi varit
            aktuellt i vårt land. Förslag att en sådan professur skulle inrättas
            vid Akademiska sjukhuset i Uppsala, med överläkaren i barnkirurgi
            Gunnar Grotte som första innehavare, har framförts i motioner
            under en följd av år. I sitt utlåtande 1970:88 framhöll statsutskottet
            bl. a. att det ”delar motionä- rens uppfattning om den stora betydelsen
            av den barnkirurgiska verksamheten vid akademiska sjukhuset i
            Uppsala och vill liksom tidigare framhålla vikten av att möjligheter
            skapas för utvidgad praktisk tillämp- ning av de rön som görs
            där”. I anslutning till motionen 1971:874 framhöll utbildningsutskottet
            att det ”delar motionärens uppfattning om den stora betydelsen
            av barnkirurgisk forskning och utbildning”. Mot bakgrund av den
            stora vikt utskottet sade sig fästa vid forskning och utbildning
            inom området föreslog emellertid utskottet att riksdagen hos Kungl.
            Maj:t skulle begära att universitetskanslersämbetet gavs i uppdrag
            att utreda frågan. Sedan UKÄ 1971-09-27 uppdragit åt fakultetsberedningen
            för medi- cin, odontologi och farmaci att utreda frågan, har en
            arbetsgrupp verkställt utredningen och redovisar densamma den
            27 juni 1972. Ur utredningen kan bl. a. anföras:
          </p>
          <p xml:id="i-Bnygx2ypzZHyNyqxRmvSXb">
            Svensk kirurgisk förening instämmer helt i de synpunkter som
            lämnats av dess sektion för barnkirurgi. Av yttrandet framgår
            att föreningens principiella uppfattning är att sjuka barn bör
            vårdas på barnsjukhus av särskilt utbildad personal. En barnkirurgisk
            klinik bör sålunda ha hand om vården av samtliga kirurgiskt sjuka
            barn från närområdet. I övrigt bör hemortslasaretten även i fortsättningen
            kunna vårda ett avsevärt antal barn med sådana sjukdomar, som
            inte kräver specialistvård. Med tanke på vårdkvaliteten är det
            angeläget att begränsade specialkunskaper ges de vid hemortslasaretten
            verksamma läkarna under något skede av deras utbildning.
          </p>
          <p xml:id="i-KXcGL2ZiSFT4jJ7RfUJTcY">
            Medicinska fakulteten i Uppsala framhåller ”att självständiga
            forskar- befattningar inom det barnkirurgiska området är nödvändiga
            för den barnkirurgiska forskningens fortsatta utveckling. Dessa
            tjänster är av särskild betydelse för medinflytande inom fakulteterna
            samt för resurs- fördelning, organisation, forskning och för förbättrade
            personella och materiella resurser.” Medicinska fakulteten i Lund
            anser ”det angeläget att forskning bedrivs inom barnkirurgin,
            som har sin största betydelse som allmänkirur- gi för barn med
            speciell inriktning på medfödda missbildningar”. Angelägenhetsgraden
            för forskning inom det barnkirurgiska området
          </p>
          <pb facs="riksdagen-motions-pdf/data/1973/mot_1973__106/mot_1973__106-002.pdf"/>
          <fw xml:id="i-JSWBG3n6eVR4pw9Zc2vDYX">
            Mot. 1973:106 15
          </fw>
          <p xml:id="i-5FLU4aFSkBAecFnZGPEmkc">
            bedöms av medicinska fakulteten i Göteborg som stor. Man påpekar
            ”att barnen utgör i runt tal 20 procent av landets befolkning
            och att framsteg inom det barnkirurgiska området har både humanitär
            och nationaleko- nomisk betydelse”. Med detta avses ”inte bara
            den specialiserade sjukvården utan även att man genom undervisning
            under grundutbildning och randutbildning av allmänkirurger kan
            förbättra vården av de kirurgiskt sjuka barn, som kan vårdas på
            hemortslasarett”. Medicinska fakulteten vid karolinska institutet
            anser att inrättande av en självständig forskarbefattning skulle
            möjliggöra en viktig utveckling av specialiteten. Man framhåller
            också, i likhet med flera andra instanser, att barnens sjukdomspanorama
            i väsentliga delar är ett annat än det allmänkirurgin och dess
            organspecialiteter har att arbeta med. Man drar härav den slutsatsen
            att forskningsuppgifterna inom barnkirurgin i viktiga avseenden
            är specifika. Arbetsgruppen har konstaterat att självständiga
            forskarbefattningar finns inom de flesta kirurgiska subspecialiteter
            men saknas inom barnkirurgin med undantag för en personlig biträdande
            professur i barnurologi vid karolinska institutet. Gruppen vill
            även den särskilt framhålla att barnens sjukdomspano- rama i väsentliga
            delar är ett annat än det allmänkirurgin och dess organspecialiteter
            har att arbeta med. Forskningsuppgifterna inom barnkirurgin är
            därför i viktiga avseenden specifika. Som exempel på områden inom
            barnkirurgin som, förutom särskild klinisk handläggning, kräver
            forskningsinsatser kan anges missbildningarnas kirurgi, barnurologi,
            nutrition samt transplantationskirurgi. Inrättandet av en självständig
            forskarbefattning inom barnkirurgi får anses vara en angelägen
            åtgärd för att garantera en fortsatt utveckling av forskningen
            på området och för att ge ämnet en anknytning till fakultet. Fakultetsanknytningen
            är väsentlig för att skapa möjligheter för ämnes- området att
            öva medinflytande inom fakulteterna vid bl. a. fördelning av olika
            resurser. Ökade forskningsmöjligheter kan också bidra till att
            förbättra rekryteringen till specialiteten. Utöver de ovan nämnda
            argumenten för inrättande av en självständig forskarbefattning
            inom barnkirurgi vill arbetsgruppen också peka på några sjukvårdsmässiga
            aspekter i sammanhanget. Det är enligt gruppens mening viktigt
            att erfarenheter inom det barnkirurgiska området kontinuerligt
            förs ut till bl. a. allmänkirurger, som i sin praktiska verksamhet
            kanske mera sällan tillämpar särskilda metoder för barnpatienter.
            Härigenom nås den fördelen att enklare fall med stor säkerhetsmarginal
            skulle kunna tas om hand vid hemortslasaret- ten och således inte
            behöva hänvisas till regionsjukhus. Inrättande av en professur
            i barnkirurgi skulle betyda mycket för den barnkirurgiska vården
            i landet: dess ställning skulle stärkas, vederbörande tjänsteinne-
            havare skulle kunna framträda i olika sammanhang och dessutom
            kunna fungera som en naturlig instans för råd och anvisningar
            inom speciali- teten, möjligheterna till forskarutbildning skulle
            väsentligt ökas och omfattningen av den barnkirurgiska vården
            i landet ytterligare successivt
          </p>
          <pb facs="riksdagen-motions-pdf/data/1973/mot_1973__106/mot_1973__106-003.pdf"/>
          <fw xml:id="i-7SkEbQTUT93h9fYVTeuoXZ">
            Mot. 1973:106 16
          </fw>
          <p xml:id="i-XPj2nAC2jRKWrvqorkQauQ">
            förbättras. I likhet med flertalet av de tillfrågade instanserna
            anser arbetsgruppen det angeläget att inrätta en självständig
            forskarbefattning i barnkirurgi. För detta talar inte bara forskarutbildnings-
            och forskningsskäl utan också i hög grad sjukvårdsskäl. Gruppen
            föreslår således att en professur inrättas i barnkirurgi . Genom
            utredningen och uttalandena av de medicinskt sakkunniga verifieras
            de behov av och uppgifter för en utbyggd barnkirurgisk verksamhet
            vilka jag årligen i motioner alltsedan år 1968 anfört och lämnat.
            Sjuk- och hälsovården måste ges erforderliga vetenskapliga, medicinska
            och sjukvårdsmässiga resurser för att i görligaste mån kunna förebygga,
            bota och minska antalet handikappade och utvecklingsstörda i vårt
            land. Detta syfte, denna målsättning, måste från humanitära, ekonomiska
            och sjukvårdsmässiga synpunkter vara grundläggande. Den som kunnat
            följa utvecklingen av bl. a. de resultat plastikkirurger och pediatriker
            efter utbyggnaden av verksamheten skapat för att återföra barn
            till hälsa och normal livsföring inser att det är av synnerligen
            stor vikt att vetenskap, forskning, undervisning och praktisk
            verksamhet även inom barnkirurgin ges ökade möjligheter att utvecklas.
            Genom en förstärkning av barnkirurgin skapas resurser att redan
            vid födseln företa de ingrepp som gör att ett missbildat eller
            handikappat barn får hjälp till att leva ett i många fall friskt
            och normalt liv. Vi bygger ofta ut vårdhem och anstalter för många
            miljoner kronor per år, vilka även kräver mycken personal, för
            att förvara de handikap- pade och utvecklingsstörda. Vi borde
            i stället mer än nu inrikta arbetet på att förebygga och bota.
            Många av dessa olyckliga skulle då ges verklig hjälp och slippa
            bli dömda att leva ett liv i anstaltsmiljö. Det är angeläget att
            vi även i fråga om barnkirurgin får en annan och mera positiv
            inriktning och målsättning, där strävan måste bli att ingen skall
            behöva leva som utvecklingsstörd eller handikappad på ett vårdhem,
            om han kanske redan vid födseln genom medicinska och kirurgiska
            ingrepp kan ges förutsättning att leva ett normalt liv. I bilden
            av ett handikappat barn måste emellertid även medtagas hänsynen
            till föräldrars och anhörigas otroliga och uppoffrande arbete
            och kamp för sitt barn. Den kärleksfulla omvårdnad som föräldrar
            oftast nedlägger på ett handikappat barn överskuggar nästan allt
            annat. Personlig erfarenhet från sjukvården och från föräldrars
            även i litteratur återgivna upplevelser och syn på det egna handikappade
            barnet lär oss att vi även måste ta hänsyn till de psykiska och
            ekonomiska påfrestningar föräldrarna utsätts för och upplever
            — ofta i känslan av en felaktig skuldkänsla gentemot barnet. Det
            är förklarligt att föräldrar kämpar för att deras barn skall få
            en mänsklig behandling och hjälp till ett så normalt liv som möjligt
            ute i samhället, trots sitt handikapp. Om exempelvis en mor med
            rätt eller orätt fått uppfattningen att barnet vid födelsen sannolikt
            orsakats en skada, som genom ett operativt ingrepp hade kunnat
            botas, kan hennes skuldkänsla och hjälplöshet psykiskt bryta ner
            även henne. Föräldrar till
          </p>
          <pb facs="riksdagen-motions-pdf/data/1973/mot_1973__106/mot_1973__106-004.pdf"/>
          <fw xml:id="i-C4HtXaJzQhQLHZFn5adXPY">
            Mot. 1973:106 17
          </fw>
          <p xml:id="i-PYT4Dp3sfyihzNJzQfh18C">
            en handikappad har en närhet till barnet, vilken utvecklar ett
            engagemang och en inlevelse i barnet. Ofta skapas ett intryck
            av att föräldrarna gentemot myndigheterna och samhället tvingas
            att föra en kamp för den egna värdigheten som föräldrar och för
            det utvecklingsstörda barnets människovärde. Utöver att vi måste
            ge den barnkirurgiska forskningen och sjukvårds- personalen resurser
            att ge hjälp måste ansvariga myndigheter och lekmän övervinna
            en likgiltighet, som innebär en flykt från engagemang och ansvar
            och ger ett intryck av underlåtenhet att göra sitt allra bästa.
            I motionen 1972:132 anfördes bl. a. att under år 1967 genomfördes
            en lagstiftning som syftar till ökad utbildning åt utvecklingsstörda.
            De handikappades problem har aktualiserats. Men själva centralfrågan
            — att söka återföra barn som vid födseln eller genom ett växande
            antal olyckshändelser har skador, vilka genom en ökad möjlighet
            till snabb och riktig diagnos och genom ett kirurgiskt ingrepp
            skulle kunna botas, till en normal livsföring — har försummats,
            och dessa barn tvingas därigenom ofta att leva på sjukhus och
            vårdhem. Sverige kan givetvis framhålla den låga spädbarnsdödligheten
            och en väl utbyggd invärtesmedicinsk barnavård. Däremot måste
            man konstatera att den barnkirurgiska delen utbildnings- och personalmässigt
            är under- bemannad, trots vårt klara mål att ge varje nyfött barn
            en optimal chans till full hälsa. Men då räcker det inte med att
            endast känslomässigt säga att en läkare alltid måste besinna plikten
            att bevara mänskligt liv eller att tala om både ofödda och födda
            barns rätt till liv. En sådan uppfattning eller en sådan inställning
            är och blir meningsfull endast om den tar sig uttryck i praktiska
            handlingar som ger läkaren och sjukvårdspersonalen möjlighet att
            ge den handikappade hjälp till hälsa och en tillvaro under betingelser
            som ger mening åt rätten att leva. Landstingen som huvudmän har
            ansvar för den slutna såväl som den öppna hälso- och sjukvården.
            Forskning och utbildning är statens uppgift. Kostnaderna för hälso-
            och sjukvård stiger och inger allvarliga bekymmer. Byggenskapen
            och utrustningen av våra sjukhus och sjukhem samt driftskostnaderna,
            för att verksamheten skall kunna hållas i gång, är betydande och
            i ständig stegring. Det gamla förvaringstänkandet är från både
            ekonomiska och humanitära synpunkter förlegat. Inom barnkirur-
            gin måste vi, liksom inom andra sjukvårdssektorer, sanera och
            förändra genom en intensivt utbyggd forskning och utbildning samt
            genom effektiv sjukvård söka skapa hälsa, tillförsikt och en meningsfull
            tillvaro även för handikappade.
          </p>
          <pb facs="riksdagen-motions-pdf/data/1973/mot_1973__106/mot_1973__106-005.pdf"/>
          <fw xml:id="i-Dx5DyJWULRSCZvg86B4dn9">
            Mot. 1973:106 18
          </fw>
          <p xml:id="i-JpEugykiYjBcemyxnHxwi7">
            Med hänvisning till vad som anförts hemställs att riksdagen måtte
            besluta att vid Uppsala universitet från den 1 juli 1973 inrätta
            en professur i barnkirurgi och att till första innehavare av tjänsten
            utse överläkaren vid Akade- miska sjukhuset Gunnar Grotte.
          </p>
          <p xml:id="i-SqdYJbA19s5afDeBgoEucX">
            Stockholm den 15 januari 1973 JOHN LUNDBERG (s)
          </p>
        </div>
      </div>
    </body>
  </text>
</TEI>
