<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00008">
  <teiHeader>
    <fileDesc>
      <titleStmt>
        <title>med anledning av prop. 2012/13:21 Forskning och innovation för ett långsiktigt hållbart energisystem</title>
        <author corresp="i-FAhoYDeAxVXRZmnF5LnHgv">av Kent Persson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:21 Forskning och innovation för ett långsiktigt hållbart energisystem</title>
          <idno type="rdwebb">H002N8</idno>
          <rs type="number">N8</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N8/text</ref>
          <ref type="dokument_url_html">http://data.riksdagen.se/dokument/H002N8</ref>
          <ref type="dokumentstatus_url_xml">http://data.riksdagen.se/dokumentstatus/H002N8</ref>
          <ref type="doc">http://data.riksdagen.se/fil/414FE0EB-27CA-48F6-8B3A-A3D344175109</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-6SNNny4KEnqYCCbFj16zCP"/>
        <correspContext corresp="i-6SNNny4KEnqYCCbFj16zCP">
          <ref>Proposition 2012/13:21</ref>
        </correspContext>
        <correspAction xml:id="i-5ep5iyn6vJBwHZM6D1UFhw" type="signed"/>
        <correspContext corresp="i-5ep5iyn6vJBwHZM6D1UFhw">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction type="referral" xml:id="i-7zjFwdBYajGQoep5Mh8svZ">
          <date when="2012-11-16"/>
        </correspAction>
        <correspAction type="referral" xml:id="i-T8DxS8CKPRansMUsHhJJad">
          <date when="2012-11-16"/>
        </correspAction>
        <correspAction type="dismissal" xml:id="i-YUU8DqZXPF597TpTXUedKE">
          <date when="2012-11-15"/>
        </correspAction>
        <correspAction type="dismissal" xml:id="i-8AQJZofed5fVRih1oAL7FE">
          <date when="2012-11-15"/>
        </correspAction>
        <correspAction type="submission" xml:id="i-99KG8JbTH4ugNC5m57KkZb">
          <date when="2012-11-07"/>
        </correspAction>
        <correspAction type="transfer" xml:id="i-Nq1GiNwF3NWJTctiTEAdJ3">
          <date when="2012-11-07"/>
        </correspAction>
        <correspAction type="assigned" xml:id="i-MzFV5PkrANTbn6nrukHMHB"/>
        <correspContext corresp="i-MzFV5PkrANTbn6nrukHMHB">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Ugm478YjZTaft2yszVYACh">
            1 Förslag till riksdagsbeslut
          </head>
          <list style="ol">
            <item xml:id="i-2fesBRwYhCN6qtkiQCpHCw">
              Riksdagen tillkännager för regeringen som sin mening vad som
              anförs i motionen om övergripande mål för FoU.
            </item>
            <item xml:id="i-LtYSiLZ6HQzgYsoELbM5Zu">
              Riksdagen tillkännager för regeringen som sin mening vad som
              anförs i motionen om att regeringen bör återkomma med en ny inriktning
              för energiforskningsområdet.
            </item>
            <item xml:id="i-FLsk6LR3zoMB2ZHCVgbprs">
              Riksdagen tillkännager för regeringen som sin mening vad som
              anförs i motionen om att Vinnova bör få i uppgift att främja och
              samordna kommersialisering av innovationer inom energiforskningsområdet.
            </item>
            <item xml:id="i-KGJuJXG2h2oiwvMRXMapwd">
              Riksdagen tillkännager för regeringen som sin mening vad som
              anförs i motionen om att Energimyndigheten bör få i uppgift att
              i samverkan med andra aktörer starta nya samverkansprogram mellan
              olika aktörer inom energiforskningen och se till att de kommer
              till stånd.
            </item>
          </list>
        </div>
        <div type="motContent">
          <head type="h1" xml:id="i-9QRZNnJt4UUm2kNcsqK6fx">
            2 Inledning
          </head>
          <p xml:id="i-An11wcQk62y2vcgh6XnRyD">
            I propositionen anger regeringen riktlinjer för de fortsatta
            insatserna kring forskning, utveckling, demonstration och kommersialisering
            på energiområdet. Det föreslås också övergripande mål för FoU
            på energiområdet.
          </p>
          <p xml:id="i-WFfYRgYbDz87axQmV6aNRe">
            Energiforskningen i världen motsvarar inte de krav som ställs
            på ett framtida energisystem. International Energy Agency (IEA)
            pekar i sin rapport Energy Technology Perspectives 2012 på att
            energiforskningen tycks prioriteras allt lägre i OECD-länderna.
            1980 var andelen offentliga anslag för forskning, utveckling och
            demonstration på energiområdet 20 procent inom OECD-länderna.
            I dag är samma siffra 4 procent. I Sverige gick, enligt IEA, 5
            procent av de offentliga forskningsmedlen till energiområdet.
            IEA hoppas på bättring vilket vi starkt ifrågasätter om den nya
            energiforskningspropositionen gör. Med tanke på att man endast
            återställer en tidigare nivå på energiforskningsmedel och kallar
            det för en satsning har inte mycket hänt.
          </p>
          <p xml:id="i-7nTNcLYGoD5RvArYzc86X2">
            Sverige har också hamnat på efterkälken gentemot andra OECD-länder.
            Naturskyddsföreningen pekar på att OECD nu placerar länder som
            Danmark, Norge och Storbritannien före Sverige vad gäller forskning
            kring grön energi- och miljöteknik. Nya Zeeland satsar t.ex. drygt
            10 procent av de totala forskningsresurserna på energi- och miljöteknikforskning
            medan Sverige använder mindre än 2 procent.
          </p>
          <p xml:id="i-7cePYw5vXeo2PGRM9wYrTp">
            De stora nordiska energibolagen är inte heller till mycket hjälp
            för att förbättra statistiken. European School of Management and
            Technology (ESMT) i Berlin (refererat av IVA) har graderat de
            stora energibolagen i Europa efter kriterierna forskning, produktivitet
            och hållbarhet. Vattenfall och Fortum hamnar i kategorin tveksamma
            bolag eftersom de får låga poäng i alla indexets delgrenar. Danska
            Dong satsar mest på forskning i förhållande till storlek och norska
            Statkraft är tillsammans med Dong bäst på att sprida produkt-
            och processinnovationer. Tyvärr finns inget av de i Sverige mest
            verksamma bolagen med i spetsen (IVA-aktuellt 1/2012).
          </p>
          <head type="h1" xml:id="i-7P6Z449vFiD8NrSPS1hHLi">
            3 Övergripande mål för FoU (avsnitt 5.1)
          </head>
          <p xml:id="i-97CGLv36XrnGsTmsQekei1">
            Vänsterpartiet har i motioner om energi och näringsliv under
            allmänna motionstiden pekat på att Sverige behöver öka sina ambitioner
            för att kunna nå 100 procent förnybart 2040 (N210, 294, 300, 386,
            387). Där ingår exempelvis
          </p>
          <list style="ol">
            <item xml:id="i-C1YdHd9QkC8d93ysxz2tFg">
              en ökning av elcertifikaten
            </item>
            <item xml:id="i-XeoYiNHt1uKxfMLb8RY5cj">
              ett planeringsmål på 5 twh för solel och 4 twh för solvärme
            </item>
            <item xml:id="i-3KrQvUjPiFLUx3Xu6iFPJb">
              en omedelbar fortsättning av energieffektiviseringsprogram inom
              industrin
            </item>
            <item xml:id="i-UvvJtmGz6Vcxac9sT9qeKr">
              framtagna medel för demonstrationsanläggningar.
            </item>
          </list>
          <p xml:id="i-Krs3BiYAPQyzhw5SFhakuv">
            Inga av dessa krav är tillgodosedda av regeringen och av det
            följer att de medel som behövs till energiforskning inte heller
            är tillräckliga. Högre mål behövs för att öka aktiviteten på energiforskningsområdet.
            Detta bör riksdagen som sin mening ge regeringen till känna.
          </p>
          <head type="h1" xml:id="i-CReN1mHX9NEGyD3gGHT4zg">
            4 Vänsterpartiets förslag avseende forskningsområden
          </head>
          <p xml:id="i-GGWSCNKsDGrtMVAEUj2hcr">
            Vänsterpartiet föreslår främst satsningar på forskning inom kraftsystemet
            med 200 miljoner kronor (se motion 2012/12:N386). Följande fyra
            områden ser vi som prioriterade för denna satsning:
          </p>
          <p xml:id="i-XSPyNCZTtncmQCB7aWKCRq">
            1. Stora framsteg som görs just nu på solenergiområdet. Som vi
            visar i vår solenergimotion ligger Sverige långt bakom länder
            som Tyskland och Danmark. Under ett par timmar i fjol installerade
            tyskarna lika mycket solel som Sverige gjorde under hela 2011
            (motion N387). Dessutom har Sverige fått se hightechföretag på
            området flytta utomlands. För att stärka främst solcellsforskningen
            och behålla företagen i Sverige borde anslaget hos Energimyndigheten
            ha fördubblats med 50 miljoner kronor.
          </p>
          <p xml:id="i-HaGrqkhNRC1MjmR9VAvxyJ">
            2. En avgörande faktor i omvandlingen av det svenska energisystemet
            till ett förnybart energisystem är satsningen på smarta nät. Denna
            grundsten i en förnyelse har många aspekter. Här vill vi bara
            nämna några effekter, t.ex. det väsentliga bidraget till energibalansen
            och den ökade förståelse för förnybar energi hos alla små leverantörer
            till nätet som uppstår. Forskningen på detta område borde ha förstärkts
            genom Energimyndigheten med 50 miljoner kronor.
          </p>
          <p xml:id="i-9zALwfbW4nPbepzcCuPpMZ">
            3. Med tanke på den framtida förändrade elproduktionen där vind-,
            sol- och våganläggningar kommer att vara storproducenter behöver
            ellagringsforskningen förstärkas. I mycket är denna fortfarande
            på ett grundforskningsstadium. Vätgaslagring av el är en av de
            vägar mot ellagring som verkar ha stor potential. Ellagringsforskningen
            borde därför ha förstärkts med 75 miljoner kronor genom Energimyndigheten.
          </p>
          <p xml:id="i-EELnThfksKgWY4v93athxr">
            4. Vågenergi kommer att vara ett mindre men viktigt bidrag till
            den framtida förnybara energimixen. Den är ännu i sin linda med
            arbete på vågkraft på västkusten. Ännu har inte Östersjön, som
            verkar minst lika lovande, prövats för vågkraft. Energimyndigheten
            borde ha fått 25 miljoner kronor.
          </p>
          <p xml:id="i-GB1wNLy9G6eBD9rsxs7BNV">
            Regeringen bör återkomma med en ny inriktning för energiforskningsområdet
            i enlighet med vad som anförs ovan. Detta bör riksdagen som sin
            mening ge regeringen till känna.
          </p>
          <head type="h1" xml:id="i-WofJ7eTZep4bnjhwvAon1P">
            5 Ökad samverkan
          </head>
          <p xml:id="i-64UThf7xL35hKRUF7VNJw5">
            Regeringen betonar i propositionen vikten av att forskning, utveckling,
            demonstration, innovation och kommersialisering inom energiområdet
            bör utgå från en helhetssyn på energisystemet och insatserna bör
            vara strategiskt utformade. Ansvaret för medlen inom energiforskning
            utgiftsområde 21 ligger hos Energimyndigheten. Samtidigt konstaterar
            regeringen att ökad samverkan med andra myndigheter, näringsliv
            och forskningsfinansiärer är av stor betydelse för att de uppsatta
            målen ska vara möjliga att nå. Energimyndigheten får till uppgift
            att främja informationsutbytet om angränsande insatser så att
            synergier kan uppnås.
          </p>
          <p xml:id="i-5SZWaM3A8ZffqRZ4fR1pPV">
            Att regeringen betonar innovation och kommersialisering inom
            energiområdet är bra. Vad som saknas är en sammanhållen strategi
            för att främja kommersialisering av de innovationer som kan bli
            ett resultat inom energiforskningsområdet. Inte med ett ord nämner
            regeringen frågan om kapitalförsörjning vid kommersialisering
            av nya idéer. Vidare saknas strategier för hur offentlig upphandling
            kan medverka inom energiforskningen och möjliggöra nya innovativa
            lösningar. Vänsterpartiet beskriver i budgetmotionen Fi250 närmare
            hur bl.a. samverkan, kapitalförsörjning och offentlig upphandling
            kan utgöra en del i en sammanhållande strategi för nya innovativa
            lösningar av de samhällsutmaningar som mänskligheten står inför.
          </p>
          <p xml:id="i-LayZ96PCLmfCpkvYaXydqV">
            För att genomföra intentionerna i propositionen behövs en tydlig
            ansvarsfördelning mellan olika aktörer. Det duger inte att Energimyndigheten
            får till uppgift att främja informationsutbytet mellan olika aktörer.
            Vinnova bör få i uppgift att främja och samordna kommersialisering
            av innovationer inom energiforskningsområdet. Detta bör riksdagen
            som sin mening ge regeringen till känna. Energimyndigheten bör
            få till uppgift att i samverkan med andra aktörer starta nya samverkansprogram
            mellan olika aktörer inom energiforskningen och se till att de
            kommer till stånd. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-TrcKySiGtaUvgm4eSyPFhu">
              Kent Persson (V)
            </item>
            <item xml:id="i-MRZ97qRGeL88WvG8xqdwbH">
              Torbjörn Björlund (V)
            </item>
            <item xml:id="i-VjhnGqnFWmW2BdgpvCkVtU">
              Jens Holm (V)
            </item>
            <item xml:id="i-RtGKnQjrSY2nF6f3oScr7p">
              Siv Holma (V)
            </item>
            <item xml:id="i-XsLxkeuTSTTtKqfudSzbX6">
              Hans Linde (V)
            </item>
          </list>
        </div>
      </div>
    </body>
  </text>
</TEI>
