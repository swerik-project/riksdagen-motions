<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00208">
  <teiHeader>
    <fileDesc>
      <titleStmt>
        <title>Mål för solenergi i Sverige</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mål för solenergi i Sverige</title>
          <idno type="rdwebb">GZ02N208</idno>
          <rs type="number">N208</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N208/text</ref>
          <ref type="dokument_url_html">http://data.riksdagen.se/dokument/GZ02N208</ref>
          <ref type="dokumentstatus_url_xml">http://data.riksdagen.se/dokumentstatus/GZ02N208</ref>
          <ref type="doc">http://data.riksdagen.se/fil/2ACE31D3-5E3D-46E6-8286-ECB5ADC0976B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WdkJMxMD8Ay4CFELqc2i61" type="signed"/>
        <correspContext corresp="i-WdkJMxMD8Ay4CFELqc2i61">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="numbering" xml:id="i-JL7n88vaGjL8sbo3iupzs5">
          <date when="2011-09-30"/>
        </correspAction>
        <correspAction type="submission" xml:id="i-KkHfnWswUPzVicfwD2L8sv">
          <date when="2011-09-28"/>
        </correspAction>
        <correspAction type="transfer" xml:id="i-6gpG8enutUrEwtGB3G9BzJ">
          <date when="2011-09-28"/>
        </correspAction>
        <correspAction type="assigned" xml:id="i-FewRpr5bY7zqmC4jYAToCU"/>
        <correspContext corresp="i-FewRpr5bY7zqmC4jYAToCU">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-FUhH9mEDAUGBo8bfQrysw2">
            Förslag till riksdagsbeslut
          </head>
          <list style="ol">
            <item xml:id="i-EUjSrgyHLQjUpxgUhRD87X">
              Riksdagen tillkännager för regeringen som sin mening vad som
              anförs i motionen om ett ambitiöst mål för solenergi i Sverige.
            </item>
            <item xml:id="i-MAC1YeArFM5B2TxPdATzo2">
              Riksdagen tillkännager för regeringen som sin mening vad som
              anförs i motionen om att regeringen bör ge sina myndigheter i
              uppdrag att utreda och lägga fram konkreta förslag på hur ett
              ambitiöst mål för solenergi i Sverige kan nås.
            </item>
          </list>
        </div>
        <div type="motContent">
          <head type="h1" xml:id="i-J4CTGrLD12X6dXQ5PZzknF">
            Bakgrund
          </head>
          <p xml:id="i-9at6X8J37AGtz6nVqg2JY1">
            Så här långt har det visat sig att de prognoser för takten i
            klimatförändringarna som FN:s klimatpanel IPCC levererat har överträffats
            av verkligheten. Förändringarna både i Arktis och i Antarktis,
            liksom specifikt på Grönland, går betydligt snabbare än vad forskarna
            ansett möjligt. Det omfattande sjösystem som under sommarperioden
            breder ut sig på de grönländska glaciärerna, och som jag med egna
            ögon har kunnat beskåda, är ett nytt fenomen kring vilket vetenskapen
            saknar kunskap. Exakt vad detta betyder för takten i avsmältningen
            och glaciärernas sönderfall tycks vara oklart. Problemen kring
            klimatfrågan är dock i huvudsak väl kända, så jag tar inte upp
            utrymme med att beskriva dessa i denna motion.
          </p>
          <p xml:id="i-GC3S21iFV3Hiwbbr8yePT4">
            Sverige har ambitiöst arbetat med att utveckla såväl bioenergi
            som vindkraft som komplement till vår gamla vattenkraft för att
            göra oss oberoende av fossil energi. Såväl i valrörelsen 2006
            som i den senaste valrörelsen 2010 var frågan om renoveringsbehov
            av de så kallade miljonprogrammen en hett debatterad fråga. Även
            om inget parti redovisar någon tydlig lösning verkar det råda
            samstämmighet om att dessa bostäder på något sätt måste renoveras.
            En stor del av dessa hus har platta tak eller tak som, även om
            de inte är av den konstruktionen, är i behov av utbyte. Tilläggsisolering
            och nya fasader är även i många fall nödvändigt för att nå de
            mål för energieffektivisering som är önskvärda.
          </p>
          <p xml:id="i-4nHa6BTPAFxQrYfYMZStnP">
            Solabsorberande ytor, både för produktion av värme och för produktion
            av el, är utmärkta ytmaterial med lång livslängd. Att medvetet
            arbeta med solenergi som ett alternativt ytmaterial vid renoveringar
            bör göra det möjligt att snabbt nå låga priser och hög produktion.
            Ett mål att uppnå minst en total produktion på 15 TWh värme och
            20 TWh el till år 2030 borde ingå i det paket för omställning
            till en hållbar framtid som regeringen rimligen bör arbeta för.
            En sådan inriktning kan även motiveras ur ett sårbarhetsperspektiv
            eftersom leveranssäkerhet blir en allt viktigare fråga samt att
            allt fler av våra vardagsapparater är beroende av el av hög kvallitet.
          </p>
          <head type="h1" xml:id="i-7pgRKwj9cxzDaA5dky8Hpw">
            Tidigare behandling
          </head>
          <p xml:id="i-7y7jfB9RLFRsVAeQ9Rw3Rc">
            En motion med snarlik ordalydelse och likartat förslag som denna
            har tidigare avstyrkts av näringsutskottet utan någon synlig motivering.
            I utskottets betänkande NU3 behandlas motionen tillsammans med
            ett större antal motioner om en förändrad inriktning på energipolitiken.
          </p>
          <p xml:id="i-WDonzSNJ1ncKyFsZabMu87">
            Under första punkten i utskottets betänkande, Energipolitikens
            inriktning mm, beskrivs motionens förslag kortfattat men under
            ställningstagandet är det svårt att uppfatta med vilket eller
            vilka argument motionens förslag avvisas. Att motionens förslag
            inte bemöts med några argument kan tolkas på olika sätt. En möjlighet
            är att majoriteten missat att motivera sitt avslag, en annan möjlighet
            är att man saknar argument för sitt avslag eller inte vill redovisa
            dem.
          </p>
          <p xml:id="i-KqofsCHyXySaWMsfbsQVJx">
            Solenergi är den energiteknik som växer snabbast i världen, och
            bedömningen att solenergi är den teknik som i framtiden kommer
            att dominera vår energiförsörjning blir allt vanligare bland forskare
            och företagare. Att regeringen i ett land som brukar befinna sig
            på energiteknikens framkant och som har ett stort antal företag
            på området inte ens behagar yttra sig i frågan om mål för solenergitekniken
            är anmärkningsvärt.
          </p>
          <head type="h1" xml:id="i-HiL2n33E7X4g9J256SK1uY">
            Varför ska vi satsa på solenergi i Sverige?
          </head>
          <p xml:id="i-5V2ChTRVmzBRVhiqfXNQww">
            Det globala uppdraget är att minska användningen av fossil energi
            och att växla över till långsiktigt hållbara energilösningar.
            Sverige har goda förutsättningar för vattenkraft och har redan
            en väl utbyggd sådan. Vi har även mycket stora resurser i form
            av bioenergi som kan utvecklas betydligt. Våra förutsättningar
            för vindkraft är likaså mycket goda, och våra långa kustremsor
            erbjuder många möjligheter att utveckla teknik som tar vara på
            vågornas energi.
          </p>
          <p xml:id="i-4C7P31KVsWBPGYXPnv1HQL">
            Alla länder på jorden har inte så goda förutsättningar som vi
            har. Man skulle kanske kunna påstå att Sverige är ett av de mest
            lyckligt lottade länderna när det gäller såväl de beräknade negativa
            konsekvenserna av ett ändrat klimat som förutsättningar att ställa
            om. Vi kan därför inte enbart se till våra egna behov utan vi
            måste räkna med att exempelvis våra bioenergiresurser, i ett globalt
            perspektiv, mycket väl kan komma att behövas för andra syften
            än energi. Att använda många olika och väl spridda tekniska lösningar
            är även ur ett sårbarhetsperspektiv att föredra i förhållande
            till ett beroende av få stora anläggningar.
          </p>
          <p xml:id="i-LSscWAXZe6oaDLzRHkh7iD">
            Solenergi kommer därför att i ett globalt perspektiv bli en allt
            viktigare energiteknik. Sverige är teknikledande på solenergi
            även om vi saknar stora bolag på området. Det är fortfarande möjligt
            för oss att behålla den positionen om vi snarast ser till att
            skapa en fungerande hemmamarknad. Med en rätt utformad politik
            kan solenergiområdet bli en av Sveriges nya stora industrigrenar.
          </p>
          <head type="h1" xml:id="i-YKKGKS9kfRej8URLcDrzvZ">
            Förslag
          </head>
          <p xml:id="i-7p6nS8bt1CHQShnSrBYroj">
            Det räcker inte att regeringen med stöd från sina myndigheter
            tar fram mål för omställningsarbetet fram till 2020, 2030 eller
            2050. Det räcker inte att Energimyndigheten hjälper regeringen
            med att formulera mål för den totala energi­förbrukningen eller
            energiproduktionen per energislag fram till vissa målår. Det krävs
            politiskt mod att göra mer än att acceptera framskrivning av teknokratiska
            bedömningar.
          </p>
          <p xml:id="i-8VgP6zhq8sTFMAxmoEKwR8">
            Det krävs mobilisering för att omställningen på global nivå skall
            ske i tid, och den mobiliseringen kan ingen annan än politiken
            ta ansvar för. Sverige måste vara ett av de länder som går före
            om vi skall klara utmaningen.
          </p>
          <p xml:id="i-4L3HAVSFNgnBWajVgmCLYR">
            Det ställer krav på regeringen att formulera nödvändiga mål utifrån
            utmaningen, inte säkra mål med utgångspunkt i känd teknik. Men
            det innebär även att regeringen måste avsätta de resurser som
            kan antas krävas för den nödvändiga teknikutvecklingen. Det mål
            regeringen måste formulera för en ambitiös politik på solenergiområdet
            bör ligga minst på den nivå för solvärme och solel som tidigare
            omnämnts i motionen.
          </p>
          <p xml:id="i-5PJmsuHMTs85mVHMJVytJS">
            Om sådana mål inte skall stanna vid fromma förhoppningar eller
            önskningar utan omvandlas till praktik måste regeringen dessutom
            ge uppdrag till sina myndigheter att ta fram nödvändiga underlag
            för genomförandet. Det kan handla om stöd till teknikutveckling,
            om ekonomiska styrmedel, om krav i bygglagstiftningen i likhet
            med Barcelonamodellen om krav på solaktiva tak, men det kan även
            handla om breda projekt kring samordnad teknikupphandling, innovationsprogram,
            förstärkta resurser att utveckla solenergiteknik för känsliga
            kulturbyggnader och mycket annat.
          </p>
          <p xml:id="i-KuKJi53dJCeLhjYELZL5wr">
            Vi har nu fem års erfarenhet av en regering som på klimatområdet
            föredrar att formulera mål som redan vid beslutstillfället i praktiken
            är uppnådda. Det har inte bidragit till att föra Sverige framåt
            utan tvärt om inneburit att Sverige halkat ner från en topposition
            till en bottenposition bland EU-länderna när det gäller klimatarbetet.
            Det är hög tid att regeringen slutar att backa in i framtiden.
          </p>
        </div>
        <div type="motSignatures">
          <list>
            <item xml:id="i-QBDKsQaUc9CZanNDe8q2sW">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
