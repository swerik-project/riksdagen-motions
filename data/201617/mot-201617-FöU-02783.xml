<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-FöU-02783">
  <teiHeader>
    <fileDesc>
      <titleStmt>
        <title>Sveriges psykologiska försvar och Natos Stratcom</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2783 av Annika Lillemets m.fl. (MP)</title>
          <idno type="rdwebb">H4022783</idno>
          <rs type="number">2783</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H4022783/text</ref>
          <ref type="dokument_url_html">http://data.riksdagen.se/dokument/H4022783</ref>
          <ref type="dokumentstatus_url_xml">http://data.riksdagen.se/dokumentstatus/H4022783</ref>
          <ref type="docx">http://data.riksdagen.se/fil/4377975C-369D-4055-82A1-C015A6235636</ref>
          <ref type="pdf">http://data.riksdagen.se/fil/5F419858-E20C-4E77-A1AF-F3AB40027724</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-42mC5GTVNHcPV5LNMmxmrj</idno>
            <name>Carl Schlyter</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-D76Gge2zz29Df1JBTL8RiX" type="signed"/>
        <correspContext corresp="i-D76Gge2zz29Df1JBTL8RiX">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-42mC5GTVNHcPV5LNMmxmrj"/>
          <note type="signatory" corresp="i-FeVXF7pVocmUfQoPXGuJKR"/>
        </correspContext>
        <correspAction xml:id="i-7kiNyg9rgXHRvjMpHfaSVc" type="submitted">
          <date when="2016-10-05"/>
          <time when="13:41:54"/>
        </correspAction>
        <correspAction xml:id="i-Kq92CqCNwYGWMcLKh5GfuH" type="reviewed">
          <date when="2016-10-05"/>
          <time when="18:44:30"/>
        </correspAction>
        <correspAction xml:id="i-8pppY9e6LenuGe9U7UEs49" type="referred">
          <date when="2016-10-14"/>
        </correspAction>
        <correspAction xml:id="i-2eLPW9LbaTXkzYXZp4vAi8" type="assigned">
          <date when="2017-04-25"/>
          <time when="12:00:08"/>
        </correspAction>
        <correspContext corresp="i-2eLPW9LbaTXkzYXZp4vAi8">
          <ref type="assignedTo">Försvarsutskottet</ref>
        </correspContext>
        <correspAction xml:id="i-BMb3kQsqQ1V86YzqxaMtSC" type="behandlas_i"/>
        <correspContext corresp="i-BMb3kQsqQ1V86YzqxaMtSC">
          <ref type="uppgift">2016/17:FöU3</ref>
          <ref type="ref_dok_id">H401FöU3</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FöU3</ref>
          <ref type="ref_dok_titel">Försvarspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:2783 av Annika Lillemets m.fl.
          (MP) Sveriges psykologiska försvar och Natos Stratcom
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-CSpssuDo4o3dgfAyaMT681">
            Förslag till riksdagsbeslut
          </head>
          <list>
            <item xml:id="i-JkkFfLkNNT7p9T8QTSW5kp" sortKey="Yrkande 1">
              Riksdagen ställer sig bakom det som anförs i motionen om deltagande
              i Stratcom och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-9tYLA4VhsxzWKtekXB6YUa" type="h1">
            Motivering
          </head>
          <p xml:id="i-3DyGYC8jKou2M6LW5X3XVk">
            Propaganda och desinformation som syftar till att piska upp rädsla
            och öka militär spänning och upprustning har i alla tider orsakat
            stor skada. Ett tragiskt exempel är invasionen av Irak 2003 som
            föregicks av en massiv och förödande desinformationskampanj.
          </p>
          <p xml:id="i-Gi4hAtbvxrfu5rpnaVpCjt">
            Desinformation och propaganda måste i möjligaste mån avslöjas
            och bemötas med fakta, oavsett vem avsändaren är. Det finns all
            anledning att stärka Sveriges förmåga att identifiera och motverka
            påverkanskampanjer.
          </p>
          <p xml:id="i-DpxBNS16zXLMjubk4Ed2gn">
            Regeringen beslutade i maj i år att Sverige ska medverka aktivt
            i ”Stratcom centre of excellence” i Riga. Stratcom är Natos centrum
            för strategisk kommunikation och studier av psykologisk krigföring.
          </p>
          <p xml:id="i-SWUFv5nLjjcfoYiNBTo7zd">
            I Justitiedepartementets pressmeddelande om regeringens beslut
            att inleda samarbete med Stratcom hänvisar man till den försvarspolitiska
            inriktningspropositionen för Sveriges försvar 2016–2020 i vilken
            det ”anges att det försämrade omvärldsläget aktualiserar behovet
            av ett psykologiskt försvar anpassat efter dagens förhållanden”.
            och hävdar att ”ett samarbete med centret möjliggör för regeringen
            att uppfylla regeringens försvars- och säkerhetspolitiska prioriteringar”.
          </p>
          <p xml:id="i-EdqvQkFMbevSyCUzVhXWaK">
            Det finns emellertid mycket som talar emot den bedömningen.
          </p>
          <p xml:id="i-L3skijMNckvkUED8YKCb4h">
            Stratcom etablerades så sent som 2014 på initiativ av Lettland.
            Endast ett mindre antal av Natos medlemsländer har engagerat sig
            som sponsorer eller partner. Natos största land USA deltar inte,
            inte heller våra grannländer Danmark och Norge. Stratcom har fått
            kritik för att inte hålla den vetenskapliga klass på sin verksamhet
            som kan förväntas av ett ”centre of excellence”.
          </p>
          <p xml:id="i-6ccbqSgpsEzWsQCZMkNj3v">
            Stratcom fokuserar på att analysera och motverka rysk propaganda
            och desinformation. Om Sverige i för hög grad förlitar sig på
            Stratcom, riskerar vi att få ensidig och ofullständig kunskap
            och att vår trovärdighet som alliansfritt land utarmas ytterligare.
            Det finns naturligtvis många fler aktörer än Ryssland som ägnar
            sig åt desinformation och propaganda, att bevaka.
          </p>
          <p xml:id="i-WFxCHecGdV1tBFeH6kzjYN">
            Än mer problematiskt är att centret även bedriver ”strategisk
            kommunikation”. Stratcom ska inte bara studera andras kampanjer,
            utan även själv driva dem. Stratcom ska på olika sätt främja Natos
            militära syften och mål genom systematisk påverkan på allmänhet
            och motståndare. Medverkan i ett Nato-organ som bedriver påverkanskampanjer
            för alliansen låter sig rimligen svårligen förenas med militär
            alliansfrihet. Vi riskerar att omvärlden kommer att uppfatta det
            som om Sverige instämmer fullt ut och okritiskt i Natos världsbild
            och kanske än värre, själva anamma den.
          </p>
          <p xml:id="i-TvLNJx6MSjt757titB45W3">
            Det finns inga rimliga skäl för Sverige att satsa på Stratcom
            när det finns kompetens i vårt land för att bedriva oberoende
            och kvalitetssäkrad forskning som kan bidra till saklig informationsspridning,
            debatt och ett psykologiskt försvar ”anpassat efter dagens förhållanden”.
          </p>
          <p xml:id="i-85esGEDvDtWAhYQZPzZ3U1">
            FN beslutade i maj i år att till den 30 april 2017 komma med
            en global strategi för att bekämpa terroristpropaganda. Den 1
            juli 2015 satte Europol upp en enhet för att studera och bemöta
            terrorpropaganda. Den 27 augusti 2015 satte EU:s External Action
            Service upp en grupp för att bemöta rysk propaganda. Både inom
            Europeiska rådet och inom FN pågår arbete för att bemöta destabiliserande
            propaganda. Det vore mer logiskt och mer effektivt för Sverige
            att efter förmåga bidra till och stärka arbeten mot propaganda
            i sammanhang där vi redan är medlemmar.
          </p>
          <p xml:id="i-JbdJfaZLL8o3npUu5SuRh">
            Regeringen bör därför avbryta processen att gå in i Stratcom
            och istället satsa på att stärka svensk forskning om psykologisk
            krigföring och insatser för att identifiera och motverka påverkanskampanjer,
            oavsett vem som bedriver dem. Detta bör riksdagen ge regeringen
            tillkänna som sin mening.
          </p>
        </div>
        <div type="motSignatures">
          <list>
            <item xml:id="i-SwL9sB1dAMxSby4BDjfpX">
              Annika Lillemets (MP)
            </item>
            <item xml:id="i-EcL2qMyEWaeJvbz1XcRHo4">
              Carl Schlyter (MP)
            </item>
            <item xml:id="i-VL9H2Ri6E4BSPFGfFHkaNR">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
