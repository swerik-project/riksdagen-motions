<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00626">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__626/mot_1961__ak__626-001.pdf"/>
      <fw xml:id="i-MBbDJPEWTStzsKKweA3Wym">
        8 Motioner i Andra kammaren, nr 626 år 1961
      </fw>
      <div xml:id="i-PFKfEdqoqz9uuPt7Pfu8od" type="motHeader">
        <div xml:id="i-UrqcKHR9ng2SPoZbzFtdSL" type="motTitle"/>
        <div xml:id="i-8kxQgtDcXV4vSE8jfgSvQD" type="motSubmissionInfo"/>
      </div>
      <div xml:id="i-BKY9aFXeVGhCdW81vAhBxq" type="motBody">
        <div xml:id="i-A2u2x3CxihBuEnLs6erHBs">
          <p xml:id="i-Wrk3dj7zqdzHaKf7NtPs8G">
            Nr 626
          </p>
          <p xml:id="i-XBMPQXwv1zivgJD4DdXVkx" type="titleString">
            Av herrar Wachtmeister och Nilsson i Svalöv, om visst anslag
            till kronhjortskommittén i Skåne.
          </p>
          <p xml:id="i-RnkZXcaReZSwinS7oDCQNd">
            Frågan om kronhjortens skadegörelse, särskilt på den planterade
            granen i Skåne, har länge varit aktuell, och frågan om stammens
            vara eller icke vara har i flera sammanhang varit uppe till debatt.
            Försök ha visserligen gjorts att överföra en del av den skånska
            stammen till mindre känsliga områden på Halle- och Hunneberg för
            att där få fram en ny vild stam, men det är ännu icke möj- ligt
            att taga ställning till resultatet av dessa försök. Det har också
            varit uppenbart, att en del av de större jordägare i Skåne, som
            hyser stammar av kronhjort, i det längsta varit benägna att för
            hjortens bevarande tåla betydande skadegörelse. Häruti håller
            tydligt en förändring på att ske, och ett flertal av de berörda
            jordägarna anser sig numera ej längre i stånd att bära dessa skador.
            Skadegörelsen tar sig i första hand uttryck i bitskador på gran,
            vilka i svå- rare fall leda till allvarliga sekundära rötskador.
            Skador på lövträdsbark före- komma också men i mindre skala. Kronhjortens
            skadegörelse på jordbruket är långt mindre, ehuru lokala skador,
            t. ex. på rotfruktsstukor, förekomma. De klagomål som framför
            allt från skogsägarhåll framförts äro utan tvekan högst berättigade.
            En rad olika uppskattningar som utförts oberoende av varandra
            synas ge vid handen att skadorna per hjort och år ligga omkring
            1 000 kronor. Det är uppenbart, att man icke kan begära, att den
            enskilde skogsägaren i det allmännas intresse skall tåla en skadegörelse
            av denna omfattning. Beroende på hur man uppskattar hjortstammens
            storlek uppgå skadorna sammanlagt till 100 000 å 150 000 kronor.
            Ehuru klagomål över omfattande skadegörelse, framför allt i grankulturer,
            förekommit under lång tid, ha veterligen inom Sverige inga mera
            allvarliga försök gjorts att förebygga skador. På olika håll på
            kontinenten ha emellertid omfattande försök i denna riktning utförts,
            delvis med lovande resultat. Det synes vara av största vikt att
            sådan försöksverksamhet kommer i gång även i vårt land, varvid
            medverkan kan erhållas från den samarbetskommitté, kron- hjortskommittén,
            som organiserats efter samråd mellan Skånska Jägarsällskapet och
            Skånes naturskyddsförening. Kommittén, som bildades när det började
            bli uppenbart att frågan om kron- hjortens bevarande som ett vilt
            djur inom det skånska området skulle komma att bli verkligt brännande,
            har fått till uppgift att genom initiativ inom bre- daste möjliga
            ram söka främja jägarnas, naturskyddets och vetenskapens in-
          </p>
          <pb facs="riksdagen-motions-pdf/data/1961/mot_1961__ak__626/mot_1961__ak__626-002.pdf"/>
          <fw xml:id="i-Tyw5bb4zX2wvAjN5K9p7js">
            Motioner i Andra kammaren, nr 626 år 1961 9
          </fw>
          <p xml:id="i-26w2bQhHNVvMF7FSXV4pNW">
            tressen. Efter en del förberedande arbete kunde kommittén träda
            i verksamhet under 1959 och har sedan dess försökt att genom propaganda
            och olika kontakter väcka intresse för en lösning av kronhjortsproblemet
            under hänsynstagande till alla de många intressen, ekonomiska,
            kulturella och naturskyddsmässiga som här äro inblandade. Vid
            zoologiska institutionen i Lund är man sysselsatt med en utredning
            av den skånska kronhjortens biologi och relationer till andra
            stam- mar. Kronhjort förekommer för närvarande inom mindre delar
            av Skåne. Huvud- delen av beståndet är uppdelad på två områden,
            ett västligt, i första hand om- fattande godsen Skabersjö, Börringe,
            Slätteröd, Björnstorp och Häckeberga, och ett östligt, som från
            Vombsjön sträcker sig ett stycke nedåt Fyledalen och inom vilket
            Vombs Fure och Sövdeborg hyser de flesta djuren. Dessutom finnas
            mindre, fasta stammar i Andrarumsområdet och i markerna norr och
            nordost om Ringsjön. Enstaka strövande djur påträffas särskilt
            vintertid utanför dessa områden. Exakta uppgifter om stammens
            storlek föreligga ej. Kronhjortskommittén, som under våren 1960
            efter anmodan från länsstyrelsen i Malmöhus län gjort ett försök
            till uppskattning, har kommit fram till en siffra om högst 150
            djur. Uppgifter från jordägare i samband med ansökan om licens
            för jakt under sär- skild jakttid ha gjort gällande, att beståndets
            storlek skulle ligga över 200 djur. Under åren 1957— 1959 nedlades
            under särskild jakttid resp. 61, 42 och 40 djur, vartill kommer
            avgång under allmän jakttid, genom olyckor osv. med kanske ett
            10-tal djur per år. Hösten 1960 fälldes under särskild jakttid
            i Malmöhus och Kristianstads län tillsammans 57 kronhjortar (18
            hjortar, 23 hindar och 16 kalvar); tillsammans med avgången under
            den allmänna jakt- tiden m. m. torde totala antalet avgångna djur
            få uppskattas till 65 detta år. Beskattningen är således mycket
            hård, och det synes ovisst, huru länge stammen kan tåla den. Om
            man från ovan angivna maximi- resp. minimisiffror beträffande
            stam- mens storlek drager årets beräknade avskjutning, skulle
            den nu befintliga stam- men, beroende på vilken beräkningsgrund
            som anses vara den riktigaste, uppgå till mellan 90 och 150 djur.
            För närvarande göres ett försök att i samarbete mel- lan Lunds
            universitets zoologiska institution och berörda markägare anordna
            en samtidig inventering på spårsnö över hela det aktuella området.
            Om hänsyn skulle tagas enbart till rent ekonomiska skäl, vore
            kronhjorts- frågan förvisso lätt att lösa genom hjortens totala
            utrotning. Till förmån för hjortens bevarande talar emellertid
            bl. a. följande skäl: a) Den zoologiska vetenskapliga synpunkten:
            Den skånska kronhjorten är den sista resten av det bestånd, på
            vilket Linné grundade sin beskrivning av arten. b) Naturskyddssynpunkten:
            Kronhjortens värde som naturskyddsobjekt fram- går redan av dess
            historiska anknytning till Linné och dess karaktär av
          </p>
          <pb facs="riksdagen-motions-pdf/data/1961/mot_1961__ak__626/mot_1961__ak__626-003.pdf"/>
          <fw xml:id="i-DRGvLaB91bsGZrg2XAvcCR">
            10 Motioner i Andra kammaren, nr 626 år 1961
          </fw>
          <p xml:id="i-SzamXjixJDHXVNcqeucdCq">
            restbestånd. Det är vidare klart, att kronhjorten är en ej oviktig
            del av vårt kulturarv och att ett utrotande av kortsiktiga ekonomiska
            skäl därför knap- past vore försvarbart. Det måste erinras om
            att denna fråga ej får ses endast från nationella syn- punkter,
            utan att den har en nästan viktigare internationell aspekt. Inte
            minst i samband med den hastiga politiska omdaningen i Asien och
            Afrika och den starka exploateringen i Sydamerika hotas en mycket
            stor del av världens större däggdjur av undergång. Det är ovisst,
            om många av de nya staternas regeringar ha intresse och resurser
            nog att motverka de starka nedbrytande inflytanden, som sträva
            att förstöra dessa rester av naturliga tillgångar. Det internationella
            naturskyddet strävar att rädda vad som räd- das kan, och det skulle
            från dess synpunkt vara synnerligen olyckligt, om ett västeuropeiskt
            land som vårt med våra anspråk på att betraktas som ett kulturland
            och ett föregångsland inom internationellt hjälparbete skulle
            för- klara sig ur stånd att behålla en hjortstam, som åsamkar
            skador om ca 150 000 kronor årligen. c) Skadesynpunkten: På lång
            sikt kan i varje fall större delen av det skånska kronhjortsområdet
            icke bära en så intensiv grankultur som den nuvarande; större
            eller mindre inblandning av lövskog måste förr eller senare tillgripas
            för att få bukt med markens rötbenägenhet. Erfarenheter från kontinenten
            bestyrka, att skadegörelsen i blandbestånd eller där lövträd över
            huvud taget finnas är mindre. Framtida skogsodlingsmetoder kunna
            even- tuellt utformas på ett sådant sätt, att hjortens skadegörelse
            minskas. Om alltså skadorna i dag äro svåra, är det ingalunda
            säkert, att de i framtiden komma att bli det, varför det finnes
            skäl varna för åtgärder i hastigt mod. På grund av den återstående
            kronhjortstammens ringa storlek är det av största vikt, att åtgärder
            för dess bevarande vidtagas utan dröjsmål. Att avvakta slut- förandet
            av 1949 års jaktutrednings arbete kan icke vara lämpligt, då denna
            utredning har att syssla med en mångfald problem av ytterst invecklad
            natur. Detta utgör emellertid icke något hinder för kronhjortsfrågans
            hänskjutande till samma utredning, enär hjortfrågan torde vara
            av så pass enkel natur att den kan lösas för sig. En stor del
            av jaktutredningens material torde direkt kunna användas för en
            specialutredning rörande kronhjorten. Försöksverksamhet med förebyggande
            åtgärder ligger däremot knappast inom ramen för jaktutredningens
            arbetsuppgifter. Här torde kronhjortskommittén, som äger eller
            till sig kan adjungera behövlig sakkunskap, vara bäst lämpad,
            och kommittén är också beredd åtaga sig ledningen av denna verksamhet.
            Igång- sättande av skadeförebyggande försök är även detta av högsta
            angelägenhetsgrad. Under hänvisning till vad ovan anförts hemställes,
            att riksdagen ville besluta att till 1949 års jaktutredning upp-
            draga att med skyndsamhet utreda kronhjortsproblemet under hänsynstagande
            till alla legitima intressen, samt
          </p>
          <pb facs="riksdagen-motions-pdf/data/1961/mot_1961__ak__626/mot_1961__ak__626-004.pdf"/>
          <fw xml:id="i-R72WyNb8hB1vuaxGhp3qFC">
            Motioner i Andra kammaren, nr 626 år 1961 11
          </fw>
          <p xml:id="i-J7nuqb9Evzokv78rRQeJoz">
            att i skrivelse till Kungl. Maj:t begära, att kronhjortskommit-
            tén i Skåne för skadeförebyggande försöksverksamhet för bud- getåret
            1961/62 tilldelas ett anslag av 10 000 kronor att utgå ur de medel
            i jaktvårdsfonden som för dylika ändamål stå till Kungl. Maj:ts
            förfogande.
          </p>
          <p xml:id="i-XBHbgeBXNkzZtV85u6E9oQ" type="date">
            Stockholm den 26 januari 1961
          </p>
          <div xml:id="i-5g5E211PrUJjJthfTLASq4" type="signatureBlock">
            <list xml:id="i-Uk6Hy7YJcXw9fhwPiBwrFM">
              <item xml:id="i-5hdes9NED2c21tjbBPYpps" who="unknown" type="signature">
                Hans Wachtmeister Eric Nilsson i Svalöv
              </item>
            </list>
          </div>
        </div>
      </div>
    </body>
  </text>
</TEI>
