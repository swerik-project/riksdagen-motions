<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00427">
  <teiHeader>
    <fileDesc>
      <titleStmt>
        <title>Samordning av kostnad för sjukdom och sjukvård</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samordning av kostnad för sjukdom och sjukvård</title>
          <idno type="rdwebb">H002So427</idno>
          <rs type="number">So427</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So427/text</ref>
          <ref type="dokument_url_html">http://data.riksdagen.se/dokument/H002So427</ref>
          <ref type="dokumentstatus_url_xml">http://data.riksdagen.se/dokumentstatus/H002So427</ref>
          <ref type="doc">http://data.riksdagen.se/fil/DD733B51-E615-46E3-88AD-D940E81344AB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-ReHv93vu1syAgH8qzKxSu3</idno>
            <name>Gustav Nilsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HYjvCHNCP5SGZWeoZAp3q2" type="signed"/>
        <correspContext corresp="i-HYjvCHNCP5SGZWeoZAp3q2">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-ReHv93vu1syAgH8qzKxSu3"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-GuqTA1ryPxMT4VhaTEcYK3"/>
        </correspContext>
        <correspAction xml:id="i-JFj3aZm9xHsUovyXN9knP9" type="numbering">
          <date when="2012-10-05"/>
        </correspAction>
        <correspAction xml:id="i-AVrsBxoxk1JKQbhg1PhfHn" type="submission">
          <date when="2012-10-04"/>
        </correspAction>
        <correspAction xml:id="i-8juKWiL3zuLoS4bbL3Fp6q" type="transfer">
          <date when="2012-10-04"/>
        </correspAction>
        <correspAction xml:id="i-XefhNRi9rGrv4Z1YPCc123" type="assigned"/>
        <correspContext corresp="i-XefhNRi9rGrv4Z1YPCc123">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MCKuB1jh2tNnUyTKXuE7BY" type="motHeader"/>
      <div xml:id="i-93mr6oMZM8nv2cKutNS3zY" type="motBody">
        <div xml:id="i-QD32vYy1NA36gmoEXU1KGg" type="motProposal" subtype="förslag">
          <head xml:id="i-CssvUCw765A5nb5TES423">
            Förslag till riksdagsbeslut
          </head>
          <p xml:id="i-6rotiiqAv5pKauBFXabizu">
            Riksdagen tillkännager för regeringen som sin mening vad som
            anförs i motionen om en samordning av kostnader för sjukdom och
            sjukvård.
          </p>
        </div>
        <div xml:id="i-CBmxMUfSTtJXUHz8MoACen" type="motContent">
          <head xml:id="i-AAAQM5VYbCju8EhhbAWqfo" type="h1">
            Bakgrund
          </head>
          <p xml:id="i-AVd3uMvnkxB9XRRdm9SZF2">
            Gapet mellan vad medborgarna efterfrågar och vad det offentliga
            kan leverera inom sjukvården ökar. En klok ekonomisk politik för
            att möta detta problem med fler i arbete parat med ett minskat
            ohälsotal i befolkningen är något som sammantaget i det korta
            perspektivet ger bra utrymme för fler reformer av solidariskt
            finansierade välfärdstjänster. Men för långsiktig hållbarhet i
            de gemensamfinansierade sociala trygghetssystemen måste analysen
            fortsätta och fördjupas, och detta med bredast möjliga parlamentariska
            uppslutning.
          </p>
          <p xml:id="i-S8mAt93EXbT6xcAmG5KhhR">
            Den glädjande demografiska utvecklingen i Sverige visar att medellivslängden
            under senare år steg med 3040 dagar per år, och för allt fler
            blir upplevelsen av 100-årsdagen en realitet. Men detta innebär
            också att vi med idag drygt 1,6 miljoner svenskar över 65 års
            ålder kan räkna med att denna grupp år 2020 uppgår till cirka
            2 miljoner människor. Även om dagens och kommande tiders äldre
            kan förväntas vara friskare än tidigare decenniers personer i
            samma ålder, så kan man förutse att kraven på en fungerande sjukvård
            kommer att öka i framtiden. En framåtsyftande analys måste då
            göra upp med en del för dagen obekväma sanningar, såsom att sjukvården
            inte kan stå isolerad från en samlad sjukdomsbekämpande politik.
          </p>
          <p xml:id="i-UvLq6MLqU5oB1U8VWcch75">
            Sjukvård är dyrt, men sjukdom är dyrare. Av alla samhällets kostnader
            för sjukdom idag utgör sjukvården cirka 20 %. I detta innefattas
            öppen- och slutenvårdskostnader, rehabiliterings- och behandlingskostnader
            (inklusive läkemedel!) och uppföljningskostnader inom den offentligfinansierade
            sjukvården. Resterande 80 % är så kallade indirekta offentligfinansierade
            sjukvårdskostnader, dvs. kort- och långtidssjukskrivningar, förtidspensioneringar
            och förtida död samt till viss del även andra sociala trygghetssystem.
            För de förra ansvarar huvudsakligen landstingen ekonomiskt med
            egna skatteintäkter tillsammans med statliga medel avsatta för
            sjukvård (budgetområde 9). För de senare ansvarar huvudsakligen
            staten ekonomiskt (budgetområde 10) med visst stöd av kommunernas
            egna skatteresurser.
          </p>
          <p xml:id="i-7ujo93Z65BDpJSLH51zZJE">
            Uppdelningen av den solidariska finansieringen är således mycket
            splittrad, och för en helhetssyn på den mest effektiva sjukdomsbekämpningen
            även mycket artificiell. Detta är djupt olyckligt då den splittrade
            och artificiella uppdelningen av finansieringen spiller över på
            ett splittrat och konstlat ansvarsförhållande mellan stat, landsting
            och kommuner vad gäller samhällets sjukdomsbekämpning.
          </p>
          <p xml:id="i-TMRePsmaHvkhSxuC7k8U5K">
            Förslag om en hållbar solidarisk sjukdomsbekämpning har tidigare
            lämnats i motion 2011/12:So583 som behandlades i betänkande 2011/12:SoU14.
            Utskottet yrkade då avslag på motionen utan vare sig någon specifik
            eller allmän skrivning som kommenterade förslaget som lagts fram
            i denna motion. För att därför få en rättvisare beredning av förslaget
            i 2011/12:So583 läggs i denna motion åter en likalydande motivering
            fram med förslag till riksdagen att överväga besluta ge regeringen
            tillkänna.
          </p>
          <head xml:id="i-R8EMTp1xXEw4GKrQczNGmy" type="h1">
            Motivering
          </head>
          <p xml:id="i-2p4fRszKS9DJyZGuVbdt1x">
            Regeringen hanterar på departementsnivå bekämpning av sjukdom
            med ett rimligt samlat grepp. På Socialdepartementet hanteras
            budgetområden både för direkta och för indirekta kostnader för
            sjukvård. Detta ger ur statlig finansiering för sjukdomsbekämpning
            redan idag bättre förutsättningar för ett större helhetsperspektiv
            och en sund ekonomisk kommunikation mellan utgifterna för sjukvård
            och för sjukförsäkring.
          </p>
          <p xml:id="i-AiMeEPQUraoyvUfDEd1QHf">
            Ett hinder för att detta helhetsperspektiv också ska kommuniceras
            när den statliga budgeten bereds är dels den ur ansvarssynpunkt
            konstlade uppdelningen i budgetprocessen mellan utgiftsområde
            9 (kostnader för sjukvård) och utgiftsområde 10 (kostnader för
            sjukförsäkringar), dels att den bredare parlamentariska hanteringen
            av budgetprocessen i riksdagen är fördelad på två helt olika utskott:
            socialutskottet (SoU, utgiftsområde 9) och socialförsäkringsutskottet
            (SfU, utgiftsområde 10, men också 8 = migration, 11 = pension
            och 12 = ekonomisk familjepolitik).
          </p>
          <p xml:id="i-S7wh7drBgRgWdZXiGD5KyN">
            Vill man verkligen föra samman det politiska ansvaret för en
            långsiktigt hållbar solidarisk finansiering och ett politiskt
            ansvar för vettiga, långsiktigt motiverade satsningar på sjukdomsbekämpning
            i Sverige, bör därför en strukturell reformering av budgetprocessen
            och riksdagens hantering av frågan övervägas. Detta kan exempelvis
            innebära medvetna ökade statliga satsningar på sjukvården, inte
            minst vad avser medicinsk och arbetsrelaterad rehabilitering som
            idag är en lågprioriterad verksamhet inom landstingen, för att
            på sikt se minskningar i den kommunicerande budgeten vad avser
            utgifter i sjukförsäkringssystemen.
          </p>
          <p xml:id="i-RM1B956nDzaJgom6PwwWvF">
            Intressant att notera i detta sammanhang är att en utredning
            inom riksdagsförvaltningen presenterat ett förslag till vissa
            förändringar i riksdagsarbetet (den så kallade EUMOT-utredningen).
            Inom ramen för denna lyfts just frågan fram om en förändring av
            utskottsstrukturen som innebär ett samgående av SoU och SfU. I
            samband med övergången till ett sådant nytt socialutskott skulle
            detta bereda både utgiftsområde 9 och 10 i budgetprocessen och
            i övrigt alla frågor som hanterar sjukvård och sjukvårdsförsäkringar
            tillsammans. Övriga utgiftsområden för dagens SfU kunde lämpligen
            hanteras av andra utskott, exempelvis migrationsfrågor av arbetsmarknadsutskottet
            och pensionspolitik och ekonomisk familjepolitik av skatteutskottet
            eller ett helt nytt utskott för samhällets stöd för ersättningar
            till dem som för tillfället befinner sig utanför arbetslivet.
          </p>
          <p xml:id="i-VscM5Ch4B2uG4vyKeLBBBX">
            Vill man verkligen värna en maximalt gynnsam utveckling för att
            stärka svensk sjukvård bör även några ytterligare verksamheter
            koncentreras till det nya socialutskottets ansvar. Hit hör då
            högre medicinsk utbildning och forskning, ett ansvar som idag
            lätt drunknar i Utbildningsdepartementets och utbildningsutskottets
            alla andra fokusområden. Ännu ett sådant ansvarsområde för ett
            nytt socialutskott (och departement) som skulle kunna övervägas
            är utvecklingen av synen på arbetsskada och en reformering av
            arbetsskadeförsäkringen.
          </p>
          <p xml:id="i-PxsEs94tvRhNQnGPmzbcZL">
            Dessa föreslagna organisatoriska åtgärder för politiken som syftar
            till att mera rationellt bekämpa samhällets börda för sjukdom
            har dessutom det goda med sig att staten ikläder sig ett tydligare
            ansvar för att en rättvis och likvärdig nationell sjukvård verkligen
            kan utvecklas. Oavsett om vi har 21 sjukvårdshuvudmän på landstingsnivå
            som idag, eller knappt hälften så många vid en regionsammanslagning
            i framtiden, så kommer denna politiska mellannivå med egen skatteuppbörd
            för bland annat sjukvård att motverka att hälso- och sjukvårdslagen
            finner allmängiltighet över hela landet. Till yttermera visso
            är en förändring med ett socialdepartement, med ett nytt bättre
            korresponderande socialutskott och en gemensam statlig budgetprocess,
            något som bättre harmoniserar med hur EU organiserar sin verksamhet
            på sjukdoms- och sjukvårdsområdet. Med en ökad, och önskad, rörlighet
            av patienter mellan medlemsstaterna är den föreslagna organisatoriska
            sjukdomspolitiska förändringen också bättre anpassad till ett
            framtida Europa.
          </p>
          <p xml:id="i-GR99s9WKVYJD8k1aZYzmWh">
            Den 27 januari 2011 utsåg regeringen en särskild utredare som
            såg över hur staten, genom sina myndigheter, ska verka för ett
            effektivt och långsiktigt hållbart vård- och omsorgssystem (dir.
            2011:4). Syftet var bland annat att stärka det hälsofrämjande
            arbetet för att minska det framtida vårdbehovet och att göra vården
            mer jämlik i hela landet. Utredningen lämnade sitt slutbetänkande
            maj 2012. Vi tycker att regeringens ansats med denna utredning
            är mycket positiv, men anser inte att det omfattande uppdraget
            har lett fram till tillräckligt skarpa förslag för ett av våra
            viktigaste gemensamma trygghetssystem som kan förankras i bredast
            möjliga parlamentariska samförstånd.
          </p>
          <p xml:id="i-TNoW8tk7ya2pHp9UsMYvey">
            Regeringen har också redan under 2010 tillsatt den parlamentariska
            socialförsäkringsutredningen (dir. 2010:48) i vars direktiv det
            finns en frågeställning om hälso- och sjukvårdens roll och ansvar.
            Här ska enligt regeringen den parlamentariska kommittén överväga
            olika modeller för medfinansiering av sjukförsäkringskostnaderna
            och analysera hälso- och sjukvårdens förutsättningar att utöver
            detta vidta nödvändiga insatser för att patienter ska kunna behålla
            och återfå sin arbetsförmåga. Uppdraget ska slutrapporteras till
            regeringen under våren 2013.
          </p>
          <p xml:id="i-LchAabUK3Cti1utTDnb3ag">
            Man skulle kunna tänka sig att förslagen i den aktuella motionen
            förtydligades som ett tilläggsdirektiv till den parlamentariska
            socialförsäkringsutredningen. Men då denna utredning avancerat
            långt i sitt arbete med redan omfattande frågeställningar kring
            större delen av socialförsäkringsområdet, och som inte bör ytterligare
            försenas i sitt viktiga uppdrag, så förefaller tillsättning av
            en separat parlamentarisk utredning med fokus på framtida sjukdomsbekämpning
            som en bättre väg att gå för att se över hälso- och sjukvårdens
            organisation och finansiering med sikte på att kunna vara på plats
            fram mot nästa decennium.
          </p>
          <p xml:id="i-hKYiwv7fARAoURGB7nBvx">
            Vi vill därför med denna motion och dess motivering ovan att
            nu tillsatta och pågående utredningar kompletteras med en analys
            av hur den sjukdomsbekämpande politiken kan samordnas bättre.
          </p>
        </div>
        <div xml:id="i-VqJA5QvFbm71FVUXiJFGVi" type="signatureBlock">
          <list xml:id="i-NuzDmHbX9pYt6289LntW6d">
            <item xml:id="i-We5C3whQDeVuZP1LU1FVw6" type="signature">
              Finn Bengtsson (M)
            </item>
            <item xml:id="i-Xh6WVZzg9YA8pzL2jEma9n" type="signature">
              Gustav Nilsson (M)
            </item>
            <item xml:id="i-FxyuxidKAHtu42UapR8A4c" type="signature">
              Hans Rothenberg (M)
            </item>
            <item xml:id="i-3dzF6Uu9s3tQz5yi2XazUJ" type="signature">
              Andreas Norlén (M)
            </item>
            <item xml:id="i-L398KNMfcnygyBxzhD13d5" type="signature">
              Anne Marie Brodén (M)
            </item>
          </list>
        </div>
      </div>
    </body>
  </text>
</TEI>
