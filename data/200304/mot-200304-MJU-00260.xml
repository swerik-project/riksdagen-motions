<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-MJU-00260">
  <teiHeader>
    <fileDesc>
      <titleStmt>
        <title>Vargstammens storlek</title>
        <author corresp="i-EANGVQ7bBDvQLJRQXHptPX i-B471TcSCwHNHrNRk1EdJek">av Kenneth Johansson och Eskil Erlandsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vargstammens storlek</title>
          <idno type="rdwebb">GR02MJ260</idno>
          <rs type="number">MJ260</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GR02MJ260/text</ref>
          <ref type="dokument_url_html">http://data.riksdagen.se/dokument/GR02MJ260</ref>
          <ref type="dokumentstatus_url_xml">http://data.riksdagen.se/dokumentstatus/GR02MJ260</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EANGVQ7bBDvQLJRQXHptPX</idno>
            <name>Kenneth Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <name>Eskil Erlandsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T7FdgJXfWSrMdGvTwZKymm" type="signed"/>
        <correspContext corresp="i-T7FdgJXfWSrMdGvTwZKymm">
          <note type="signatory" corresp="i-EANGVQ7bBDvQLJRQXHptPX"/>
          <note type="signatory" corresp="i-B471TcSCwHNHrNRk1EdJek"/>
        </correspContext>
        <correspAction type="referral" xml:id="i-V3eAdPLeYN1r5nUThJsNLv">
          <date when="2003-10-15"/>
        </correspAction>
        <correspAction type="dismissal" xml:id="i-YV9QKJpAwmpPzv1h9E6XMd">
          <date when="2003-10-15"/>
        </correspAction>
        <correspAction type="submission" xml:id="i-Pn31XD6Ldnc4RqgvnLxiKA">
          <date when="2003-10-07"/>
        </correspAction>
        <correspAction type="assigned" xml:id="i-7YgpB4GjZ1P8JnMzYoCvb9"/>
        <correspContext corresp="i-7YgpB4GjZ1P8JnMzYoCvb9">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0260/mot_200304_MJ_0260-0001.pdf"/>
      <div type="motHeader" xml:id="i-V54TEweXyZttt9xACa31ix">
        <div type="motTitle" xml:id="i-RR37RVACt8Fyq5AaNWHyS3"/>
        <div type="motSubmissionInfo" xml:id="i-3ZY3HAhMbs744FV8uj6iw7"/>
      </div>
      <div type="motBody" xml:id="i-XfWHGnkrBGqAbr3NbPAisu">
        <div xml:id="i-6LqKkW7XDT8Zx8P3WHnPXu">
          <p xml:id="i-JxhgkRtUTirtg53onZAYzK">
            2003/04 mnr: MJ260 pnr: c510
          </p>
          <p xml:id="i-BVvFEHqduq6kG7xGSrozzs">
            Motion till riksdagen 2003/04:MJ260
          </p>
          <p xml:id="i-XUCbPkM2nrwZ9ddcesiekq">
            av Kenneth Johansson och Eskil Erlandsson (c)
          </p>
          <p xml:id="i-JEW2dktXhE2mENXC8xWdnw">
            Vargstammens storlek
          </p>
          <p xml:id="i-GBLF8QSzvy9U5o3MqFdjeA">
            Förslag till riksdagsbeslut
          </p>
          <p xml:id="i-3iRSrvkMMYWfe41mboFMtA">
            Riksdagen tillkännager för regeringen som sin mening vad som
            i motionen anförs om behovet av att med hänsyn till nya fakta
            om vargens biologi revidera målet för vargstammens storlek.
          </p>
          <p xml:id="i-BpzLzNo5XvXAvZ42oRg68">
            Motivering
          </p>
          <p xml:id="i-J1XwU31xijWQAo9Dn3ziKf">
            I Riksdagens beslut om en sammanhållen rovdjurspolitik (prop.
            2000/01/57), fastställdes ett etappmål på 20 vargföryngringar
            (ca 200 vargar) i Sverige samt att ett eventuellt nytt mål skulle
            fastställas efter en utredning om konsekvenserna av vargförekomsten.
            Det långsiktiga målet skall enligt riksdagsbeslutet vara att vargstammen
            skall växa till en nivå som säkerställer att den långsiktigt finns
            kvar i den svenska faunan. Av Rovdjursutredningen (SOU 1999:46)
            som låg till grund för propositionen framgår att det fanns delade
            meningar bland vetenskapsmän om hur stor vargstammen måste vara
            för att bedömas vara livskraftig. En forskargrupp tillsatt av
            utredningen gjorde bedömningen att det krävs 500 individer i Sverige,
            men en av världens främsta vargforskare ansåg att ett betydligt
            lägre antal är tillräckligt för att uppnå detta kriterium. Mot
            den bakgrunden samt med utgångspunkt i bedömningen att det inte
            var möjligt att få bred acceptans för en högre nivå föreslog Rovdjursutredningen
            en miniminivå för vargstammen på 200 vargar i Skandinavien. Med
            den utgångspunkten ansåg Naturvårdsverket i sitt yttrande över
            utredningen att en miniminivå för Sverige skall anges till 15
            föryngringar per år vilket motsvarar ca 150 individer. Våren 2003
            uppskattades stammen till knappt 100 vargar i Skandinavien, de
            flesta i Sverige, och de senaste åren har 6-8 föryngringar ägt
            rum i Sverige och i gränsområdena mot Norge. Efter riksdagsbeslutet
            har fakta tillkommit som inte var kända när rovdjursutredningen
            genomfördes. Kunskapen om vargstammens genetiska status och sammansättning
            har ökat väsentligt. Sedan en ny varghane kom in i
          </p>
          <pb facs="riksdagen-motions-pdf/data/200304/mot_200304_MJ_0260/mot_200304_MJ_0260-0002.pdf"/>
          <p xml:id="i-6HxYQM4coh6Y1gJoDzLZrq">
            2003/04:MJ260
          </p>
          <p xml:id="i-CVRuKroZsm9STfzGXuXb8u">
            den skandinaviska populationen 1991 ökade den genetiska variationen.
            Den är emellertid fortfarande relativt låg eftersom stammen grundats
            av tre individer — som alla härstammar från den finsk-ryska stammen.
            Den vetenskapliga diskussionen har också fortsatt. Ett tjugotal
            vargforskare, bland dem några av världens ledande experter på
            genetik och populationsekologi, har vid ett seminarium i Färna
            våren 2002 gemensamt genomlyst den svenska vargstammens genetiska
            status och även lämnat synpunkter på lämpliga förvaltningsåtgärder.
            Sammanfattningsvis kan man konstatera att de deltagande forskarna
            ansåg att Skandinavien är för litet för att långsiktigt hysa en
            ”egen” isolerad långsiktigt livskraftig vargstam. Gruppen ansåg
            att målsättningen bör vara att se skandinaviska vargar som en
            delpopulation av den finsk-ryska stammen och att den viktigaste
            åtgärden för att säkra stammens fortlevnad är att skapa förutsättningar
            för att minst 1—2 vargar per
          </p>
          <p xml:id="i-LUmx6eFsusavRijJc4pPTU">
            varggeneration (ca 5 år) kan invandra från Finland/Ryssland.
            Om en sådan invandring sker ansåg forskarna att 150-200 vargar
            i Skandinavien kan vara tillräckligt för långsiktig överlevnad.
            Mot denna bakgrund kan konstateras att det idag finns ett bredare
            vetenskapligt stöd för att mindre än 200 vargar i Sverige är tillräckligt
            för att stammen skall anses vara livskraftig än det gjorde vid
            tiden för utredningen och riksdagsbeslutet (1999-2001). I samband
            med vargstammens ökning har också konflikten kring vargen fördjupats
            och spritts till nya områden. För att bryta en olycklig utveckling,
            mot ökad oro och frustration bland människor i vargområden, är
            det angeläget att regeringen snarast vidtar åtgärder i syfte att
          </p>
          <p xml:id="i-Wggpe21KpZpUemyeEKTLYf">
            tydliggöra och förändra vargpolitiken — inte minst internationella
            erfarenheter från förvaltning av stora rovdjur visar att tydliga
            mål för stammarnas storlek och klara regler för hantering av rovdjursproblem
            är av central betydelse för att rovdjuren skall bli accepterade
            av lokalbefolkningen. Vi föreslår att målet för vargstammens numerär
            revideras i enlighet med den inriktning som Rovdjursutredningen
            föreslog, dvs. en nivå på 15 föryngringar årligen i Sverige (ca
            150 individer). Detta mål skulle ha långt bättre förutsättningar
            att få ett brett stöd hos lokalbefolkningen än dagens otydliga
            målformulering
          </p>
          <p xml:id="i-L77bgFH2EmTDGZk4tEnjdz">
            som skapar misstro och osäkerhet.
          </p>
          <p xml:id="i-6pqygaMou3m2RyAJsqJRAT" type="date">
            Stockholm den 30 september 2003
          </p>
          <p xml:id="i-XE7g8PcM1gSFwPkDdtE9Jj">
            Kenneth Johansson (c) Eskil Erlandsson (c)
          </p>
        </div>
      </div>
    </body>
  </text>
</TEI>
