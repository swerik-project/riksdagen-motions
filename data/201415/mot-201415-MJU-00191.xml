<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-MJU-00191">
  <teiHeader>
    <fileDesc>
      <titleStmt>
        <title>Respekt för djuren</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:191 av Jens Holm m.fl. (V)</title>
          <idno type="rdwebb">H202191</idno>
          <rs type="number">191</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H202191/text</ref>
          <ref type="dokument_url_html">http://data.riksdagen.se/dokument/H202191</ref>
          <ref type="dokumentstatus_url_xml">http://data.riksdagen.se/dokumentstatus/H202191</ref>
          <ref type="docx">http://data.riksdagen.se/fil/5F721ECB-EC59-4B93-9FB1-46F7384A0B4E</ref>
          <ref type="pdf">http://data.riksdagen.se/fil/957F87D2-1F19-47DA-A9F8-482AD3814214</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HR3CxXpCpmJjXC3K9FF9dR" type="signed"/>
        <correspContext corresp="i-HR3CxXpCpmJjXC3K9FF9dR">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-QuRDi98miZ9yeWnWNiJMga" type="submitted">
          <date when="2014-11-03"/>
          <time when="16:00:27"/>
        </correspAction>
        <correspAction xml:id="i-SgrcoY2NG4E96gVuuunq5P" type="referred">
          <date when="2014-11-12"/>
        </correspAction>
        <correspAction xml:id="i-JEBcP27uTRr9naAi1mrKhN" type="assigned">
          <date when="2016-05-04"/>
          <time when="16:01:15"/>
        </correspAction>
        <correspContext corresp="i-JEBcP27uTRr9naAi1mrKhN">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-CH6KFCGsPwKFS4e3ohyevf" type="behandlas_i"/>
        <correspContext corresp="i-CH6KFCGsPwKFS4e3ohyevf">
          <ref type="uppgift">2014/15:MJU10</ref>
          <ref type="ref_dok_id">H201MJU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU10</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-M8fj13tGPCLLfpGeAXBPWh" type="motHeader">
        <div xml:id="i-M9pSYk4NjutWmNHDFBHq6e" type="motTitle">
          Motion till riksdagen 2014/15:191 av Jens Holm m.fl. (V) Respekt
          för djuren
        </div>
      </div>
      <div xml:id="i-GpDvh2thZzAPDYTM6qpasx" type="motBody">
        <div xml:id="i-AaYnjo3PAm3MnDzaLe8eN3" type="motProposal" subtype="förslag">
          <head xml:id="i-L2qcgQnHcnMMvV2WUWZkDy">
            Förslag till riksdagsbeslut
          </head>
          <list xml:id="i-Ueo8qAv822Q7PP7cpyLCR4" style="ol">
            <item xml:id="i-NyskEhyE2TXcVJTFVfwFGo">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på ny djurskyddslagstiftning baserad på djurskyddslagsutredningens
              förslag.
            </item>
            <item xml:id="i-SG2pf8Ni8JpSw3J1b8EUzd">
              Riksdagen beslutar att det i djurskyddslagen ska införas en ny
              paragraf, 4 a §, med den lydelse som framgår i motionen.
            </item>
            <item xml:id="i-FMVrvo4Gpao2uWEaE2koog">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett konkret förslag på hur djur inom livsmedelsindustrin ska
              ges möjlighet till utevistelse och naturligt beteende.
            </item>
            <item xml:id="i-UcPipXNRqsRW9cQ2KDQbBc">
              Riksdagen tillkännager för regeringen som sin mening vad som
              anförs i motionen om att införa en handlingsplan för att minimera
              antalet djur i djurförsök.
            </item>
            <item xml:id="i-3mdPM5sFvejpRiCyCfZTEK">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om att garantera att även cirkusnäringen lever upp
              till djurskyddslagstiftningens krav vad gäller möjligheterna till
              naturligt beteende.
            </item>
            <item xml:id="i-CHRySfL1xqQJZ76kgQT6GF">
              Riksdagen tillkännager för regeringen som sin mening vad som
              anförs i motionen om djurskydd inom EU.
            </item>
            <item xml:id="i-DR4KdgzjTBsJBJw4DkwacD">
              Riksdagen tillkännager för regeringen som sin mening vad som
              anförs i motionen om att Sverige aktivt ska verka för en FN-deklaration
              om djurvälfärd.
            </item>
            <item xml:id="i-9xZKXGJV2yiwwf9Lv6mQ6p">
              Riksdagen tillkännager för regeringen som sin mening vad som
              anförs i motionen om att Sverige ska verka för att höga krav på
              djurskydd ska bli en beståndsdel i det globala arbetet för en
              hållbar utveckling.
            </item>
          </list>
        </div>
        <div xml:id="i-7UxNoitMrTUX2KVUTntem5" type="motContent">
          <head xml:id="i-Y5EUh4zeUkU88RwEjjoUC2" type="h1">
            Dags för respekt för djuren
          </head>
          <p xml:id="i-LrnJB5kWguhDufNF7qkPDw">
            De åtta år som den borgerliga regeringen styrde Sverige är år
            som inneburit försämringar för djuren. Regeringen lade ned Djurskyddsmyndigheten,
            sänkte forskningsstödet till alternativ till djurförsök och till
            djurskyddsbefrämjande forskning, avförde förslaget om förbud mot
            pälsdjursuppfödning, skapade kaos i djurskyddskontrollerna, tillät
            fortsatt kastrering utan bedövning av grisar m.m. Detta är inte
            acceptabelt. Dessutom lade regeringen trots löften om detta inte
            fram en proposition baserad på utredningen om ny djurskyddslag
            trots att det nu gått nästan tre år sedan utredningens betänkande
            (SOU 2011:75) presenterades. Därför lägger Vänsterpartiet nu fram
            konkreta förslag på hur Sverige ska kunna bli bättre för djuren.
            Vi kommer att arbeta för en tydlig kursändring de närmaste åren.
            Djur är kännande varelser som förtjänar respekt.
          </p>
          <head xml:id="i-YSNogwNWLyWkdwACmHgikd" type="h1">
            Ny djurskyddslagstiftning
          </head>
          <p xml:id="i-QdaRF27P6gi69pxoUtR9tf">
            För tre år sedan presenterades omfattande förslag från djurskyddslagsutredningen
            för att modernisera och förenkla nuvarande lagstiftning och ge
            förutsättningar för att djurvälfärdsproblem inte ska uppkomma.
            Lagändringar föreslogs för att främja respekten för djur baserade
            på vetenskaplig forskning och beprövad erfarenhet.
          </p>
          <p xml:id="i-KZQceinmnWABJVYgbeSrFx">
            Vänsterpartiet anser att många viktiga förslag i utredningen
            ger förutsättningar för en efterlängtad modern djurskyddslagstiftning.
            När den föregående regeringen år 2013 lade fram propositionen
            Ändringar i djurskyddslagen föreslogs endast några begränsade
            ändringar av den nu 26 år gamla djurskyddslagen. Vi menar att
            propositionen var otillräcklig. Regeringen bör återkomma med förslag
            på ny djurskyddslagstiftning baserad på djurskyddslagsutredningens
            förslag. Detta bör riksdagen som sin mening ge regeringen till
            känna.
          </p>
          <head xml:id="i-8CaHgRwsx7QMAhm5crxi3D" type="h1">
            Minkfarmning
          </head>
          <p xml:id="i-uANxUG3yLpLuJ82CQMiQF">
            År 2006 lade den socialdemokratiska regeringen i samarbete med
            Vänsterpartiet och Miljöpartiet fram propositionen Skärpta djurskyddskrav
            för minkuppfödning (prop. 2005/06:197). Tyvärr valde den borgerliga
            regeringen att inte gå vidare med propositionen med resultatet
            att situationen för minkarna inte har förbättrats. Visserligen
            har antalet minkfarmer minskat, men antalet minkar som dödas årligen
            har bara minskat från 1,3 miljoner 2001 till ungefär 1 miljon
            2012, och framför allt har de knappast fått det bättre. Burarna
            och rutinerna på farmerna ser i allt väsentligt likadana ut som
            då och nya studier har visat att andelen djur med stereotypa beteenden
            är fortsatt hög på svenska farmer.
          </p>
          <p xml:id="i-ULteGkJAJwF57qewPsKZme">
            I en artikel i Applied Animal Behaviour Science i december 2009
            visade forskare från Sveriges lantbruksuniversitet, med finansiering
            från pälsbranschen, att 70 procent av 150 minkhonor på två farmer
            utförde stereotypa beteenden, oavsett om de hade berikningsföremål
            eller inte. Dessa upprepade beteendemönster är en erkänd indikation
            på att ett djur inte får utlopp för viktiga naturliga beteendebehov.
            Men det är också välkänt att minkar hanterar stress på två olika
            sätt. De aktiva hanterar sin frustration genom utåtriktade beteenden,
            t.ex. stereotypa rörelser, medan de passiva stresshanterarna reagerar
            med inaktivitet. Studier från Danmark har visat högre halter av
            stresshormoner hos de minkar som är inaktiva än hos dem som visar
            stereotypa beteenden. Även forskning på andra djurarter visar
            att stereotypa beteenden till viss del faktiskt kan lindra frustration
            och stress, och att de djur som är inaktiva t.o.m. mår ännu sämre.
            De svenska studier som gjorts har inte tagit passiva stresshanterare
            i beaktande och inte heller mätt halter av stresshormoner hos
            djuren. Detta tyder på att minkarnas upplevelse av stress på farmerna
            kan vara betydligt större än vad befintliga studier visat.
          </p>
          <p xml:id="i-Q635vu3HmyyQg1Uu1uSG3L">
            Under 2011 utförde länsstyrelserna inspektioner på 32 av landets
            omkring 70 minkfarmer. Bara 3 av 32 farmer klarade sig utan anmärkningar.
            Döda och/eller skadade minkar hittades på 22 procent av farmerna.
            På 19 procent av farmerna var burarna mindre än lagstiftningens
            minimimått. Föremål för sysselsättning åt minkarna saknades på
            hela 47 procent av farmerna. Pälsindustrin har alltså inte visat
            sig villig att leva upp till ens enkla och billiga berikningskrav
            som tillgång till halm, bollar eller ben, trots att det redan
            är ett tydligt lagkrav. Att pälsfarmerna då skulle klara av att
            ställa om till system som på allvar förändrar för djuren och minskar
            beteendestörningarna förefaller desto mer osannolikt.
          </p>
          <p xml:id="i-FyseCZC83CDZyvKzfPZtDs">
            Inspektionerna visade också på systematiska brister på andra
            områden: 50 procent av farmerna saknade giltigt tillstånd för
            sin verksamhet. Pälsdjursnäringsutredningen från 2003 rekommenderade
            att minknäringen helt eller delvis borde läggas ned om man inte
            senast till 2010 lyckades leva upp till djurskyddslagens krav
            på naturligt beteende. I Europa är trenden att allt fler länder
            förbjuder pälsdjursfarmning. Nederländerna, Storbritannien och
            Österrike är några av de länder som gjort det.
          </p>
          <p xml:id="i-9KPw6mnYFGSRRLw4jtUaBK">
            Jordbruksverket har tagit fram regeländringar för pälsdjursuppfödning
            som träder i kraft stegvis sedan 2012. Dessa ändringar är tyvärr
            av så begränsad natur att det inte kommer att medföra någon märkbar
            förbättring för djuren på svenska pälsfarmer. Pälsdjursuppfödning
            i Sverige kommer att fortsätta att inskränka djurens välfärd och
            möjlighet till ett naturligt beteende. Därför behövs en lagändring.
          </p>
          <p xml:id="i-Kxj8136QmTjZq5KBG8iKXn">
            Lagförslaget från 2006 är lika aktuellt nu som då och vi väljer
            därför att lägga fram det i oförändrad form, sånär som på att
            Djurskyddsmyndigheten ändrats till Jordbruksverket då Djurskyddsmyndigheten
            inte längre existerar. En ny paragraf, 4 a §, bör införas i djurskyddslagen
            med följande lydelse:
          </p>
          <p xml:id="i-N4B8mfV8pasqwYZKDS5vVn">
            4 a § Minkar som föds upp för pälsproduktion ska hållas på ett
            sådant sätt att deras behov av att röra sig, klättra, utöva sitt
            jaktbeteende och ägna sig åt annan sysselsättning samt av att
            periodvis vara ensamma kan tillgodoses. Minkar ska dessutom ha
            tillgång till vatten att simma i. Regeringen eller, efter regeringens
            bemyndigande, Jordbruksverket får meddela ytterligare föreskrifter
            om villkor för hållande av mink för pälsproduktion.
          </p>
          <p xml:id="i-4y2zzFZz513qavBqg6Z1wZ">
            Detta bör riksdagen besluta.
          </p>
          <head xml:id="i-3Zzv6RHf76AGQAoaq52YL8" type="h1">
            Rätt till utevistelse
          </head>
          <p xml:id="i-UCzSycuMNsR34XUKwjtkKa">
            Stora förändringar måste göras för djuren inom livsmedelsindustrin.
            Endast i Sverige föds miljontals djur upp varje år, transporteras
            och slaktas för att bli mat åt människor. I motionen Hållbar mat
            (2014/15:V542) lägger Vänsterpartiet fram förslag på hur köttkonsumtionen
            ska kunna minska i Sverige. För förslag på det området hänvisas
            till den motionen.
          </p>
          <p xml:id="i-QkGTb9HbjbWK9CKiEwnMoq">
            Vänsterpartiet vill säkerställa att djurskyddslagens rätt till
            naturligt beteende fullföljs. När den nya djurskyddslagen kom
            1988 fick kor, får och getter rätt till utevistelse. Andra djur
            inom livsmedelsindustrin har liknande behov av utevistelse, men
            det är ytterst få av dem som ges möjlighet till detta. Vi vill
            därför att fler djur inom animalieproduktionen ska ges möjlighet
            till utevistelse och naturligt beteende. Regeringen bör återkomma
            till riksdagen med ett konkret förslag kring detta. Detta bör
            riksdagen som sin mening ge regeringen till känna.
          </p>
          <head xml:id="i-8yTf17EfXB26RVJzd5SKuw" type="h1">
            Minimera antalet djurförsök
          </head>
          <p xml:id="i-WNcgde6KXQdR53ssAuUuLo">
            Vänsterpartiet vill minimera antalet djur som utnyttjas i djurförsök.
            År 2000 utnyttjades ungefär 700 000 djur i försök, år 2012 låg
            antalet på fortsatt hög nivå på drygt 720 000 djur i Sverige.
            Om man dessutom lägger till fiskar i försök ökar antalet med 4,5
            miljoner. Djurförsök innebär att djur utsätts för lidande. En
            individ kan utnyttjas i samma försök i allt från en tidsperiod
            av timmar till flera år. Sverige bör införa en handlingsplan för
            att minimera antalet djur i djurförsök. Handlingsplanen ska bestå
            av konkreta åtgärder för att minska antalet djur i försök samt
            kunna stämmas av års- och sektorsvis. Detta bör riksdagen som
            sin mening ge regeringen till känna.
          </p>
          <head xml:id="i-Bvn54Xmq4fUuo2Jf9dvn8U" type="h1">
            Djur på cirkus
          </head>
          <p xml:id="i-CAyr6KFuzePkq8GFxgtFUv">
            Cirkusverksamhet bygger på att djur transporteras mellan platser
            och gör konster för publiken. Det innebär ofta omständigheter
            för djuren som orsakar stress och begränsar möjligheterna för
            naturligt beteende. I många fall blir utevistelsen begränsad till
            små och tillfälliga inhägnader samt att de i många fall förväntas
            göra konster som är onaturliga för dem. Djurskyddsförordningen
            innehåller därför begränsningar för vilka djur som får visas på
            cirkus. Här ingår t.ex. apor, rovdjur (tamhund och tamkatt undantagna)
            och giraffer. Djurskyddslagsutredningen från 2011 föreslog att
            listan med arter som inte får visas på cirkus skulle utökas. Vänsterpartiet
            delar uppfattningen att det finns starka skäl ur djurskyddssynpunkt
            att ytterligare begränsa antalet djurarter som får visas på cirkus.
            Inte minst finns starka skäl att ifrågasätta lämpligheten i att
            låta vilda djur uppträda i ambulerande verksamhet. Kraven på möjlighet
            till naturligt beteende ska gälla i offentlig förevisning såväl
            som i övriga sammanhang. Regeringen bör återkomma till riksdagen
            med förslag om att garantera att även cirkusnäringen lever upp
            till djurskyddslagstiftningens krav vad gäller möjligheterna till
            naturligt beteende. Detta bör riksdagen som sin mening ge regeringen
            till känna.
          </p>
          <head xml:id="i-BcfLEusAWfmdrNS1c75Wss" type="h1">
            Djurskydd inom EU
          </head>
          <p xml:id="i-Jf6L3FThwY9689ScWbxjkw">
            Vänsterpartiet anser att regeringen inom EU måste agera kraftfullt
            för djuren. En ny handlingsplan för djurskydd i EU har antagits
            och ska nu implementeras i alla medlemsländer. Nyligen gjorde
            EU en översyn av transportförordningen för levande djur och presenterade
            konkreta förslag på hur situationen för djur under transporter
            kan förbättras. I dessa och alla andra fall där djur är involverade
            förväntar vi oss att Sverige kommer att spela en viktig roll.
            Sverige måste särskilt framhålla rätten att kunna gå före med
            mer ambitiösa bestämmelser på det nationella planet. Detta bör
            riksdagen som sin mening ge regeringen till känna.
          </p>
          <head xml:id="i-9jmFzns14aG948kVSvc4Mx" type="h1">
            Globalt djurskydd
          </head>
          <p xml:id="i-KjpbtTXaq5V5H2eU8iz11">
            Sverige anses ha en av de strängaste djurskyddslagarna i världen.
            Men Sverige borde också verka internationellt för djuren. Regeringen
            bör, i dialog med riksdagen och med berörda intresseorganisationer,
            utarbeta en tydlig strategi för att få till stånd en FN-deklaration
            för djurvälfärd. Detta bör riksdagen som sin mening ge regeringen
            till känna.
          </p>
          <p xml:id="i-U5BrWyrKbZsuYG6iCxSHj">
            Storskaliga djurindustrier påverkar, förutom djuren, ofta också
            miljön och klimatet negativt. Sverige bör därför också engagera
            sig för att höga krav på djurskydd och minskad köttkonsumtion
            ska bli en beståndsdel i det globala arbetet för en hållbar utveckling,
            t.ex. på FN:s klimattoppmöten och efterarbetet till Rio+20. Detta
            bör riksdagen som sin mening ge regeringen till känna.
          </p>
        </div>
        <div xml:id="i-ViZtyK3JdSgkvrzbHR8RTM" type="motSignatures">
          <list xml:id="i-Ljp8GhiN9tVSmTqCkPVMuW">
            <item xml:id="i-CoVSgasoJAqGFe8EaURqFu" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-WVry7YjQsU129vYzjypdNC" who="i-DyTmp7YURsib9gzvRDZtm9">
              Stig Henriksson (V)
            </item>
            <item xml:id="i-P9kuLvr3X3rKgPpqR1rFzZ" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-NCcJqFd6LgNVfDizextmk" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-2LLnCHciiT5nk6RvoYnYM5" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-Dxs8cK9uyiUPRp9TxdfVvw" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-SumYtJW5ivXjcGxmHqbSED" who="i-LfejaxmUP1kR5ztLJaJTkY">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
