<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KrU-00300">
  <teiHeader>
    <fileDesc>
      <titleStmt>
        <title>Friluftsrörelsens betydelse</title>
        <author corresp="i-24CbHNwsRznss4Yas6HseU">av Anita Brodén m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Friluftsrörelsens betydelse</title>
          <idno type="rdwebb">H102Kr300</idno>
          <rs type="number">Kr300</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H102Kr300/text</ref>
          <ref type="dokument_url_html">http://data.riksdagen.se/dokument/H102Kr300</ref>
          <ref type="dokumentstatus_url_xml">http://data.riksdagen.se/dokumentstatus/H102Kr300</ref>
          <ref type="doc">http://data.riksdagen.se/fil/45390487-9889-441D-8AD5-6D2D16A33EC3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Xy5VBuPEoCh7BDKJcqijon" type="signed"/>
        <correspContext corresp="i-Xy5VBuPEoCh7BDKJcqijon">
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-Nywj47pd422wBAiv8K2vPV"/>
        </correspContext>
        <correspAction type="numbering" xml:id="i-ASTwCZyTaNTStFXWS4CpyU">
          <date when="2013-10-07"/>
        </correspAction>
        <correspAction type="submission" xml:id="i-Ho1DeLzywbK4cK8D1Fa3u">
          <date when="2013-10-04"/>
        </correspAction>
        <correspAction type="transfer" xml:id="i-MvS5UJn9LLikzujGvSv6ck">
          <date when="2013-10-04"/>
        </correspAction>
        <correspAction type="assigned" xml:id="i-7HF4VMqpybpu6k8w1mBXo7"/>
        <correspContext corresp="i-7HF4VMqpybpu6k8w1mBXo7">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-K3z1jPsc5TzFzYwoq18GZZ">
            Förslag till riksdagsbeslut
          </head>
          <list style="ol">
            <item xml:id="i-8FxYm1qnjbGWKvQtuPf7i2">
              Riksdagen tillkännager för regeringen som sin mening vad som
              anförs i motionen om friluftsrörelsens betydelse för folkhälsa,
              integration och kunskap kring allemansrätten.
            </item>
            <item xml:id="i-4wJwCbyTvDtxMMeqGe6Whi">
              Riksdagen tillkännager för regeringen som sin mening vad som
              anförs i motionen om vikten av fortsatt friluftsforskning.
            </item>
            <item xml:id="i-YPNSZHNoReVjsp6DLThGt6">
              Riksdagen tillkännager för regeringen som sin mening vad som
              anförs i motionen om vikten av att Svenskt Friluftslivs medlemmar
              ges samma undantag i socialavgiftslagen som idrottens organisationer.
              1
            </item>
            <item xml:id="i-SSvTkmdbhBaB7xGQHCoHPb">
              Riksdagen tillkännager för regeringen som sin mening vad som
              anförs i motionen om vikten av ökad samverkan mellan idrotts-
              och friluftsrörelserna.
            </item>
            <item xml:id="i-Bk7wozeYrTk2USsoTqogxc">
              Riksdagen tillkännager för regeringen som sin mening vad som
              anförs i motionen om att göra 2015 till Friluftslivets år.
            </item>
          </list>
          <p xml:id="i-ELWW5WHNHm3nzGR2meWJC3">
            1 Yrkande 3 hänvisat till SfU.
          </p>
        </div>
        <div type="motContent">
          <head type="h1" xml:id="i-DqWsdAvKbq2JVNWaSueTtp">
            Motivering
          </head>
          <p xml:id="i-S5hPAPgqG4hm7udhySVETn">
            Svenskt Friluftsliv består av 23 ideella organisationer, alla
            med stark förankring i friluftsliv och folkhälsa. Tillsammans
            organiserar föreningarna 2 miljoner medlemmar, varav drygt 300
            000 barn och ungdomar i närmare 10 000 lokala och regionala klubbar.
            Orientering, scouting, hunddressyr, cykling och sportfiske är
            några exempel på aktiviteter som föreningarna erbjuder.
          </p>
          <p xml:id="i-96tXkwC4UoYiZRbhnAb3D2">
            Få av oss hade känt till innebörden av den svenska allemansrätten
            om inte Svenskt Friluftsliv tagit ett stort ansvar för att förmedla
            och skapa intresse för att tillvarata allemansrättens unika möjligheter.
          </p>
          <p xml:id="i-GKvqHqa2SU1Vmrg2YEk1Fn">
            Det var en historisk händelse, år 2009, då den första friluftspropositionen
            i Sverige antogs av riksdagen. Bland annat beslutades att Svenskt
            Friluftsliv skulle fördela de statliga medlen till friluftsorganisationerna
            från och med år 2011. Propositionen gav dessutom status åt allt
            det arbete som läggs ned inom friluftsorganisationerna.
          </p>
          <p xml:id="i-RKS7SvCZdSumsizNUHAWBz">
            Ett arbete har därefter pågått för att skapa en effektiv samordning
            av friluftsfrågorna, ett arbete uppdelat på 10 målgrupper med
            deltagare från berörda 20 myndigheter samt organisationer inom
            friluftslivet. Resultatet av detta arbete behöver nu tillvaratas
            och leda till att ytterligare steg tas för att friluftsrörelsen
            skall få det värde och det lyft den förtjänar.
          </p>
          <p xml:id="i-8Nt6YMzrPzS3CduqHxdQ8z">
            Under 2012 lade regeringen fram en skrivelse, Mål för friluftspolitiken
            (skr. 2012/13:51). Naturvårdsverket redovisade regeringsuppdraget
            om mätbara mål i friluftspolitiken och Svensk Friluftsliv återredovisade
            statsbidraget för friluftsorganisationer för första gången. Under
            året har arbetet utvecklats för information om allemansrätten,
            med stöd av ett anslag från Naturvårdsverket. Idrottsföreningar
            behöver inte betala sociala avgifter för sina funktionärer så
            länge ersättningen inte överstiger ett halvt prisbasbelopp (22
            250 kr 2012) per år. I lagtexten (2 kap. 19 § socialavgiftslagen)
            står att det ska röra idrottslig verksamhet.
          </p>
          <p xml:id="i-F7Lu8egdqwPcxJjLuquW8S">
            Idrottslig verksamhet är inte definierat i någon lagtext men
            i förarbetena anges att organisationer som tillhör Riksidrottsförbundet
            eller jämförlig organisation förutsetts bedriva idrottsverksamhet.
            Svenskt Friluftsliv anser att de aktiviteter som bedrivs av de
            ingående organsiationerna ryms inom begreppet idrottslig verksamhet
            och finner stöd i bland annat det så kallade idrottsundantaget
            i EU:s momsdirektiv och i ett rättsfall från 1999 då Regeringsrätten
            medgav att Friluftsfrämjandet fick tillämpa regeln om ett halvt
            basbelopp.
          </p>
          <p xml:id="i-D8fHEFuR7vVpFrFKtswFsd">
            Svenskt Friluftsliv konstaterar också de stora likheterna med
            RF vad gäller funktion och ändamål och anser sig vara en jämförlig
            organisation, också vid tillämpningen av regeln om ett halvt basbelopp.
            Sedan 2011 fördelar till exempel Svenskt Friluftsliv statliga
            bidrag till sina organisationer på ett liknande sätt som RF gör.
          </p>
          <p xml:id="i-YMYw6tahA7wSagVDZ3BdME">
            Svenskt Friluftslivs medlemmar bör därför ges samma undantag
            i socialavgiftslagen som idrottens organisationer. Detta bör ges
            regeringen tillkänna.
          </p>
          <p xml:id="i-KRSQx67Hr6VrmNXfLvwdxi">
            Friluftsliv, natur- och miljövårdspolitiken är beroende av varandra.
            Den stadsnära skogen är en ovärderlig tillgång för många människor.
            För att få ut flera människor i naturen behövs ett brett åtgärdspaket
            med därtill kopplade resurser för att sänka tröskeln för människor
            i allmänhet att på ett enkelt och meningsfullt sätt komma ut i
            skog och mark nära sina egna hem.
          </p>
          <p xml:id="i-VapSzbYS1JYMcsVVtYbJuZ">
            Folkpartiet värdesätter allemansrätten mycket högt och menar
            att det är nödvändigt med ständig information om vad rätten innebär,
            för att säkerställa att den inte urholkas. Den översyn som Naturvårdsverket
            initierade angående allemansrätten har varit värdefull då det
            kan krävas ett förtydligat ansvar för att allemansrätten ska värnas
            och främjas.
          </p>
          <p xml:id="i-U2k3VwecZdKhKeE7BYfNSJ">
            Nuvarande lagstiftning med koppling till allemansrätten anser
            vi vara en fundamental grundbult, men det hindrar inte att ett
            förtydligande kan krävas för att kunna vidta åtgärder från berörda
            myndigheter mot de oseriösa företag som i strid mot allemansrättens
            intentioner visar stor respektlöshet gentemot såväl markägare
            som natur, där den kommersiella bärplockningen kan nämnas.
          </p>
          <p xml:id="i-BdppiudJst37EwQiK95uqh">
            Många är vi som har friluftsrörelsens 21 medlemsorganisationer,
            tiotusentals klubbar och föreningar och hundratusentals ideellt
            arbetande eldsjälar att tacka för ett innehållsrikare och hälsosammare
            liv.
          </p>
          <p xml:id="i-afdsxWSj6KSFpbiTmNyTs">
            Friluftsverksamheten omsätter enligt en nyligen publicerad rapport
            närmare 100 miljarder kronor per år på friluftsaktiviteter, varav
            72 miljarder kronor i Sverige. Utgifterna läggs, enligt professor
            Peter Fredman, på vardagsnära aktiviteter. Fredmans publicerade
            studie visar vidare att friluftslivets förädlingsvärde i den svenska
            ekonomin uppgår till drygt 34 miljarder kronor och bidrar till
            75 600 arbetstillfällen.
          </p>
          <p xml:id="i-B9KH8eyGkNRMRYWc9BqQ4C">
            Denna studie belyser med all önskvärd tydlighet hur friluftslivet
            också bidrar till samhällsekonomin. Det är angeläget att forskning
            fortsätter att ske inom området för att framtida satsningar ska
            kunna bygga på vetenskaplig grund. Friluftsrörelsen erhåller 28
            miljoner kronor i statsbidrag.
          </p>
          <p xml:id="i-3tL5HSsjpxUwvFcXNNR7bQ">
            Friluftsrörelsens betydelse för integrationen är stor och kan
            utvecklas ytterligare. Barn och ungdomar, inte minst från andra
            kulturer, behöver stöd och vägledning för att känna sig trygga
            i naturen. Gemenskapen i en barn- eller ungdomsgrupp är ett led
            i en lyckosam integration.
          </p>
          <p xml:id="i-EKcbqy7uvZCadMSSvasDi4">
            I Folkpartiets idrottsprogram lyfter vi bland de idrottspolitiska
            målen fram att vi vill stärka det fria och ideella föreningslivet
            i Sverige och att motions- och friluftslivet ska bidra till att
            stärka folkhälsan hos både unga och gamla. Detta hör väl ihop
            med friluftsverksamhetens ambitioner. Precis som vi i Folkpartiet
            lyfter fram idrottsrörelsens vikt i vårt samhälle anser vi det
            också vara hög tid att uppvärdera friluftsrörelsens arbete. Det
            är därför viktigt att regeringens idrottslyft ska innebära en
            ökad samverkan och samordning mellan idrottsrörelsen och friluftslivet.
            Vi välkomnar det arbete som nu pågår för att uppnå en breddning
            av idrottslyftet och utgår från att Riksidrottsförbundet ska se
            värdet av en ökad integration med friluftsrörelsen.
          </p>
          <p xml:id="i-RSLUk1h9nHbqKG5HTKyqkp">
            Såväl idrotten som friluftslivet är viktiga för att sätta människor
            i rörelse för en bättre folkhälsa. Friluftsliv och idrott är dessutom
            ofta ömsesidigt stödjande. För många människor är det skönt att
            genom friluftslivets försorg få utöva fysiska aktiviteter utan
            krav på prestation, för andra är tävlingsmomentet i idrottsutövningen
            en stor sporre. Många är de OS- och VM-medaljörer som börjat karriären
            inom friluftslivet, upptäckt sin talang och därefter tagit steget
            vidare in i elitidrotten, för att senare återkomma till friluftslivet.
          </p>
          <p xml:id="i-T4wjKUMHsRCXcqN9qJGoFe">
            För att kunna förbättra folkhälsan, öka förståelsen för natur-
            och kulturresurserna och erbjuda ett rikt friluftsliv är de ideella
            organisationernas arbete oersättligt. I lågkonjunktur med hög
            arbetslöshet har friluftsrörelsen en än större betydelse. Friluftsorganisationerna
            erbjuder det sociala nätverket och ett aktivt alternativ som all
            erfarenhet visar förbättrar såväl fysisk som psykisk hälsa och
            underlättar vägen tillbaka från utanförskap. Och det behövs dessutom,
            enligt Svenskt Friluftsliv, en politik med tydliga visioner och
            mål, ändamålsenlig lagstiftning och infrastruktur, goda ekonomiska
            resurser och en lämplig organisation av samhällets insatser.
          </p>
          <p xml:id="i-PnZFLDZH1kZ2A6Dnymcu2D">
            Friluftsliv och hälsa hör ihop. Naturen har en väldokumenterad
            positiv effekt på oss människor. De försök som gjorts, i bland
            annat Östergötland, att receptbelägga friluftsliv för att ersätta
            eller komplettera övrig läkemedelsbehandling har givit goda resultat.
            Hälften av deltagarna i försöken upplever att symptomen minskat,
            och hela 70 procent är mer fysiskt aktiva efter 12 månader. Samverkan
            mellan sjukvården och Svenskt Friluftsliv skulle kunna utökas
            väsentligt, men givetvis ska denna insats följas av en skälig
            ersättning.
          </p>
          <p xml:id="i-2eq3ZCfipLysRePdJ2Bshb">
            Naturturismen ökar i Sverige. Många efterfrågar möjligheten att
            under sakkunnig ledning, eller på egen hand, uppleva naturen.
            Det är av stor vikt att ta tillvara denna potential samt underlätta
            för naturturistföretag att kunna bedriva sina verksamheter, då
            de innebär en förbättrad folkhälsa, ökad kunskap om sambanden
            i naturen samt ökade turistintäkter. Dialog med markägare är en
            förutsättning för att detta skall fungera på ett positivt och
            bra sätt.
          </p>
          <p xml:id="i-4NMWKzhmkwnQDdCP96J1Mg">
            Nyligen meddelade Folkhälsoinstitutet att över hälften av svenskarna
            i åldrarna 65 till 84 år konsumerar blodtryckssänkande mediciner
            samt att en tredjedel i samma grupp dagligen äter läkemedel för
            att minska blodfetterna.
          </p>
          <p xml:id="i-Bo8hoWyfpQ5RjVQ66Cpv9Z">
            En forskningsrapport visar att bristen på fysisk aktivitet kostar
            samhället lika mycket som rökningen, eller 6–8 miljarder kronor
            per år. Forskning har också visat att friluftsorganisationernas
            aktiva insatser leder till att människor lever ett aktivare och
            hälsosammare liv. Motion på recept samt förebyggande hälsofrämjande
            motionsinsatser som Svenskt Friluftsliv erbjuder kan såväl förlänga
            livet som ge ökad livskvalitet.
          </p>
          <p xml:id="i-UkDKT9ZNqjLoWEmgmTyXx3">
            Friluftsorganisationer har likaså en viktig roll att spela för
            våra barn och ungdomar. De kan erbjuda en mötesplats där kultur,
            kön och social bakgrund har underordnad betydelse och ge möjlighet
            till ny gemenskap.
          </p>
          <p xml:id="i-UzxDur1GU33KXJGNRaDdyf">
            I Norge har år 2015 utpekats som Friluftslivets år. Bedömningen
            är att det kommer att innebära ett friluftslyft, där man särskilt
            lyfter fram allemansrätten samt goda naturupplevelser i människors
            närmiljö. Det vore en unik möjlighet att också Sverige utpekar
            2015 till Friluftslivets år och tar vara på den unika chansen
            till samarbete och samverkan inom ramen för det nordiska friluftsnätverket.
          </p>
          <p xml:id="i-13oo166MMG1JgEcLNzvrba">
            Utan ett livaktigt ideellt friluftsliv skulle vårt samhälle bli
            betydligt fattigare. Vårt politikeransvar handlar om att möjliggöra
            för alla engagerade människor och organisationer att verka genom
            långsiktiga ekonomiska ramar samt tydliga politiska mål, och därigenom
            berika Sverige.
          </p>
        </div>
        <div type="motSignatures">
          <list>
            <item xml:id="i-JPcHmfPFSGvnp8bKLjEPQT">
              Anita Brodén (FP)
            </item>
            <item xml:id="i-Ka7n2VGw7MWakfD2T15zUX">
              Nina Lundström (FP)
            </item>
            <item xml:id="i-Wh41Wz1iuAs8Jw2aDoxaja">
              Lars Tysklind (FP)
            </item>
            <item xml:id="i-7vnbrR9P6X3hqCP4wSDafQ">
              Jan Ertsborn (FP)
            </item>
          </list>
        </div>
      </div>
    </body>
  </text>
</TEI>
