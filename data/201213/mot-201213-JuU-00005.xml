<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00005">
  <teiHeader>
    <fileDesc>
      <titleStmt>
        <title>med anledning av skr. 2012/13:43 2012 års redogörelse för tillämpningen av lagen om särskild utlänningskontroll</title>
        <author corresp="i-NXkJirA9Eh3xDV8PPU3eVE">av Kent Ekeroth (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2012/13:43 2012 års redogörelse för tillämpningen av lagen om särskild utlänningskontroll</title>
          <idno type="rdwebb">H002Ju5</idno>
          <rs type="number">Ju5</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju5/text</ref>
          <ref type="dokument_url_html">http://data.riksdagen.se/dokument/H002Ju5</ref>
          <ref type="dokumentstatus_url_xml">http://data.riksdagen.se/dokumentstatus/H002Ju5</ref>
          <ref type="doc">http://data.riksdagen.se/fil/01ADE64B-A410-495F-8DD6-C640151395DF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6asaXWT7tDpz8jmxpisHdq" type="basedOn"/>
        <correspContext corresp="i-6asaXWT7tDpz8jmxpisHdq">
          <ref>Regeringsskrivelse 2012/13:43</ref>
        </correspContext>
        <correspAction xml:id="i-2hJMY1QMzYrVigjnePtgnC" type="signed"/>
        <correspContext corresp="i-2hJMY1QMzYrVigjnePtgnC">
          <note type="signatory" corresp="i-NXkJirA9Eh3xDV8PPU3eVE"/>
        </correspContext>
        <correspAction xml:id="i-hiycjH5f5fqdUQnTrTzam" type="referral">
          <date when="2012-12-03"/>
        </correspAction>
        <correspAction xml:id="i-JoJv5JMxfQD4FxgZpVtKDr" type="referral">
          <date when="2012-12-03"/>
        </correspAction>
        <correspAction xml:id="i-9recYgyJikCQFdPw6o2cv8" type="dismissal">
          <date when="2012-11-30"/>
        </correspAction>
        <correspAction xml:id="i-8fidcDx5sEkWy5vgfzxbnp" type="dismissal">
          <date when="2012-11-30"/>
        </correspAction>
        <correspAction xml:id="i-TgACUppr5ucqB6Nktvxpfn" type="submission">
          <date when="2012-11-27"/>
        </correspAction>
        <correspAction xml:id="i-NeMzCnDEVmZoSUfMp4zume" type="transfer">
          <date when="2012-11-26"/>
        </correspAction>
        <correspAction xml:id="i-S7cSyVyXqDuZ8zcy2HkKxW" type="assigned"/>
        <correspContext corresp="i-S7cSyVyXqDuZ8zcy2HkKxW">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-BS4EVDkAZNKf5UvbhByXk">
            Förslag till riksdagsbeslut
          </head>
          <list style="ol">
            <item xml:id="i-Xh56ARRUumQiNfyqivT1Ee">
              Riksdagen tillkännager för regeringen som sin mening vad som
              anförs i motionen om utvisning med stöd av lagen om särskild utlänningskontroll.
            </item>
            <item xml:id="i-PecEkhjxvLMZ7pXL7mb11W">
              Riksdagen tillkännager för regeringen som sin mening vad som
              anförs i motionen om förvar med stöd av lagen om särskild utlänningskontroll.
            </item>
            <item xml:id="i-3e2kDySNT2vGKg7Ns7KB3f">
              Riksdagen tillkännager för regeringen som sin mening vad som
              anförs i motionen om straffrihetsundantaget under 24 § i lagen
              om särskild utlänningskontroll.
            </item>
            <item xml:id="i-Nf9gn5mDHrVwAouhiMVizs">
              Riksdagen tillkännager för regeringen som sin mening vad som
              anförs i motionen om biometrisk registrering av utvisningsdömda
              med stöd av lagen om särskild utlänningskontroll.
            </item>
            <item xml:id="i-WTfK2grzAkXcfEBm4xZbM1">
              Riksdagen tillkännager för regeringen som sin mening vad som
              anförs i motionen om att utvisning med stöd av lagen om särskild
              utlänningskontroll ska gälla på livstid.
            </item>
          </list>
        </div>
        <div type="motContent">
          <head xml:id="i-42Ztcbw2kHdQqNh37gJ3Sq" type="h1">
            Motivering
          </head>
          <p xml:id="i-3uVPuyECTQxHsun87SZL4j">
            Tidigare har Vänsterpartiet och Miljöpartiet framfört krav på
            ett totalt avskaffande av gällande lagstiftning. Detta är oacceptabelt
            för oss sverigedemokrater som tvärtom menar att lagen om särskild
            utlänningskontroll ska tillämpas betydligt oftare än i dag. I
            årets skrivelse kan följande redogörelse ifrån Säkerhetspolisen
            läsas:
          </p>
          <p xml:id="i-Xh98mW76QbP9MeaXSE629k">
            Hösten 2010 höjdes hotnivån avseende terrorism i Sverige från
            lågt till förhöjt hot, dvs. från två till tre på en femgradig
            skala. Det förekommer fortsatt terroristrelaterade aktiviteter
            med bäring på Sverige som föranleder en förhöjd hotnivå varför
            denna bedömning kvarstår (november 2012). Våldsfrämjande islamistiska
            extremister i Sverige och utomlands har i högre grad än tidigare
            pekat ut Sverige som legitimt mål för attentat. Upplevda kränkningar
            av islam och svensk truppnärvaro i Afghanistan har liksom tidigare
            använts som motiv för att legitimera attentat i Sverige.
          </p>
          <p xml:id="i-4FW5FQVpjiufjVmJsk17QN">
            Individer inom de våldsbejakande islamistiska miljöerna i Sverige
            har under det senaste året fortsatt att ha kontakt med utländska
            terroristnätverk. Kontakterna rör sig om såväl finansiell och
            logistisk stödverksamhet som rekrytering av individer som vill
            resa till konfliktområden i syfte att delta i terroristrelaterad
            träning och strid. Under en längre tid har Somalia och Pakistan
            varit etablerade mål för sådana resor och under det senaste året
            har även Jemen och Syrien blivit resmål som aktörer i Sverige
            intresserat sig för. I samband med denna typ av resande utsätts
            individer sannolikt för påverkan av aktörer med en uttalad attentatsavsikt
            mot västvärlden. Såväl resenärer som befinner sig utomlands och
            har kontakt med aktörer i Sverige, som återvändare som upprätthåller
            kontakt med utländska terroristnätverk, utgör ett potentiellt
            attentatshot mot Sverige.
          </p>
          <p xml:id="i-NmrAzWg4mdq1RwNnDEKc7F">
            Mot bakgrund av detta är det anmärkningsvärt att lagen om särskild
            utlänningskontroll inte använts vid fler tillfällen än två de
            senaste fem åren.
          </p>
          <p xml:id="i-WbLWRxDgdmbTxgb36EUZoY">
            Enligt lagen om särskild utlänningskontroll ska en utlänning
            kunna utvisas med hänsyn till rikets säkerhet eller om det kan
            befaras att personen kommer att begå eller medverka till terroristbrott.
            Lagen kan även användas om brottsligheten riktar sig mot ett annat
            land än Sverige. Om utvisning inte kan verkställas på grund av
            att det t.ex. finns risk för dödsstraff eller tortyr i landet
            personen ska utvisas till ska antingen utvisningen skjutas upp
            eller så ska personen beviljas ett tidsbegränsat uppehållstillstånd.
            Medan personen lever kvar i landet kommer en viss kontroll ifrån
            brottsbekämpande myndigheter att kunna utföras, t.ex. husrannsakan
            eller att personen i fråga ges anmälningsplikt vissa tidpunkter
            vid polisstation.
          </p>
          <p xml:id="i-E2hkosRrutaHh69PoztRrv">
            För oss sverigedemokrater som i första hand värnar svenska intressen
            och de svenska medborgarna är det uppenbart att lagen måste göras
            skarpare så att all utländsk terroristverksamhet i Sverige upphör.
            För oss gäller nolltolerans mot alla planer på attentat mot oskyldiga
            medborgare. Vi föreslår därför följande ändringar: För det första
            ska lagen användas till att utvisa dem som faller under den i
            samtliga fall den är tillämplig. I lagen finns också en 10 § som
            gör gällande att utlänningar inte får utvisas med stöd av lagen
            om det finns verkställighetshinder såsom risk för tortyr eller
            dödsstraff i landet dit personen ska utvisas. Detta bör förändras
            och regeringen ska återkomma med ett förslag som i stället gör
            gällande att personer som dömts till utvisning i regel alltid
            ska utvisas. I första hand ska de utvisas till sitt ursprungsland.
            I andra hand, om det föreligger verkställighetshinder, ska regeringen
            se till att upprätta avtal med tredjeland dit personer kan utvisas
            med stöd av lagen. I sista hand ska personerna hållas i förvar
            tills att de antingen kan utvisas eller, under polisens översyn,
            självmant lämnar landet.
          </p>
          <p xml:id="i-XfTNF6hXXYQPeih4Y8Z3sq">
            Vidare vill vi att förvar ska gälla som huvudregel för samtliga
            som dömts till utvisning med stöd av lagen medan de inväntar verkställighet.
            Detta bör vara den naturliga gången eftersom personerna just döms
            för att de anses utgöra en risk mot rikets säkerhet eller kan
            befaras medverka vid terroristbrott. De dömda ska alltså inte
            ha möjlighet att röra sig i samhället utan ska sitta inlåsta till
            dess att utvisningen kan verkställas. Hänsynstagande till personer
            under 18 år vad gäller förvaring under 8 § ska också bort.
          </p>
          <p xml:id="i-TNYuFSd1iKUP8j7tY9TDr9">
            Vidare ska undantaget i 24 §, där det stadgas att tidigare utvisad
            utlänning ska undgå straff om denne har återvänt till Sverige
            på grund av förföljelse trots att denne tidigare utvisats, också
            bort. Har utlänningen fått ett utvisningsbeslut ska denne också
            straffas om personen i fråga uppehåller sig i Sverige. Att ge
            detta undantag när det finns hundratals andra länder att söka
            sig till är inte rimligt.
          </p>
          <p xml:id="i-BH45C9ZsRaM6ziLn9DLq9U">
            De som döms till utvisning med stöd av lagen ska slutligen också
            registrera sina fingeravtryck, sitt dna och foto i en databas
            mot vilken samtliga som i Sverige söker uppehållstillstånd, medborgarskap,
            asyl eller annat ska kontrolleras. Detta är viktigt för att kunna
            kontrollera att tidigare utvisningsdömda som hotar landet inte
            ska kunna komma hit under falska identiteter.
          </p>
          <p xml:id="i-5C8sPt8db35aYP6uemTsnn">
            Slutligen ska all utvisning med stöd av lagen utgöra ett livstidsförbud
            mot att återvända hit.
          </p>
        </div>
        <div type="motSignatures">
          <list>
            <item xml:id="i-7XJJ7qRpGKDVYchsbQK6gM">
              Kent Ekeroth (SD)
            </item>
          </list>
        </div>
      </div>
    </body>
  </text>
</TEI>
