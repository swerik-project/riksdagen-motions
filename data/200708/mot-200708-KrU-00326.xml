<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KrU-00326">
  <teiHeader>
    <fileDesc>
      <titleStmt>
        <title>Folkbildning i förändring</title>
        <author corresp="i-D6hrZCxPVTQxPgXvGFfuJ7 i-PyuBrn6sPrF8RQEvmB9xdP">av Ulf Sjösten och Cecilia Widegren (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folkbildning i förändring</title>
          <idno type="rdwebb">GV02Kr326</idno>
          <rs type="number">Kr326</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GV02Kr326/text</ref>
          <ref type="dokument_url_html">http://data.riksdagen.se/dokument/GV02Kr326</ref>
          <ref type="dokumentstatus_url_xml">http://data.riksdagen.se/dokumentstatus/GV02Kr326</ref>
          <ref type="doc">http://data.riksdagen.se/fil/50E75462-DD13-46C6-AFC5-6756AB43FE15</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-D6hrZCxPVTQxPgXvGFfuJ7</idno>
            <name>Ulf Sjösten</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Du76zLErXxYPHCb1kmaeYz" type="signed"/>
        <correspContext corresp="i-Du76zLErXxYPHCb1kmaeYz">
          <note type="signatory" corresp="i-D6hrZCxPVTQxPgXvGFfuJ7"/>
          <note type="signatory" corresp="i-PyuBrn6sPrF8RQEvmB9xdP"/>
        </correspContext>
        <correspAction xml:id="i-UUB4DAAxY9YU8haHZepJTD" type="referral">
          <date when="2007-10-16"/>
        </correspAction>
        <correspAction xml:id="i-8kug3XgHnd5sRc3g3R51iL" type="dismissal">
          <date when="2007-10-16"/>
        </correspAction>
        <correspAction xml:id="i-Y6fFaUqWCGEHZBBJstCgad" type="numbering">
          <date when="2007-10-08"/>
        </correspAction>
        <correspAction xml:id="i-CpmSUagykAn5PiPpDMnBqP" type="submission">
          <date when="2007-10-05"/>
        </correspAction>
        <correspAction xml:id="i-K6BqPRpx8s2a5jCusJX23S" type="transfer">
          <date when="2007-10-04"/>
        </correspAction>
        <correspAction xml:id="i-82sSHB2x47FPyRTq1rchWb" type="assigned"/>
        <correspContext corresp="i-82sSHB2x47FPyRTq1rchWb">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9j6QRRrmTEZi8D1mQa3eHK">
            Förslag till riksdagsbeslut
          </head>
          <list style="ol">
            <item xml:id="i-Feg2KEauQv51mivjjSWof9">
              Riksdagen tillkännager för regeringen som sin mening vad som
              anförs i motionen om vikten av en bra och bred folkbildningsverksamhet
              i Sverige.
            </item>
            <item xml:id="i-W4asEo38T22Kbwi2jLrhZM">
              Riksdagen tillkännager för regeringen som sin mening vad som
              anförs i motionen om en översyn av systemet med tre nivåer för
              bidragsgivning till studieförbunden för att skapa långsiktiga
              och stabila förutsättningar för studieförbunden i Sverige.
            </item>
          </list>
        </div>
        <div type="motContent">
          <head xml:id="i-V6vK4DbifoXhqBRNiqPxmL" type="h1">
            Motivering
          </head>
          <p xml:id="i-N4akFkfdMoC3jMdxppdWZK">
            De svenska studieförbunden och folkbildningen har haft en central
            betydelse för uppbyggnaden av den svenska demokratin. Folkbildningen
            har fungerat som kunskapsförmedlare och skola för demokratiska
            umgängesformer under lång tid.
          </p>
          <p xml:id="i-EnTJVbqnB6kPaBRgHxSBYF">
            Studieförbunden har framgångsrikt anpassat sig till de stora
            samhällsförändringar som har skett under denna långa tid. Den
            bärande tanken för studieförbunden i Sverige är kunskap som medel
            för ett bättre liv, inte i huvudsak kunskap som kvalifikation.
          </p>
          <p xml:id="i-HiVMbvf3TzTPhSJHeT1R55">
            Allmänbildning och breda omvärldskunskaper motverkar fundamentalism
            och rasism och kunskapen i sig blir en livsinvestering.
          </p>
          <p xml:id="i-N99WABgPiMDiUiS8d97C32">
            Studieförbunden värnar aktivt kulturarvet i vårt land och behovet
            av just denna typ av verksamhet ökar ständigt. Studieförbunden
            arbetar också sedan länge med integrationsfrågor, där kulturen
            som invandrare för med sig får sin givna plats i vårt lands kulturella
            smältdegel.
          </p>
          <p xml:id="i-GH3Rb7SyvomXgx6JRkCvrq">
            Studieförbunden är en av de största och viktigaste arrangörerna
            av kulturarrangemang utanför storstadsområdena, och det är mycket
            tack vare studieförbunden som det i dag finns ett aktivt och levande
            kulturliv i små och medelstora kommuner.
          </p>
          <p xml:id="i-4w97ua3wt2QzqB3nVX22bR">
            Tyngdpunkten i verksamheten ligger på traditionell folkbildning
            som att arrangera studiecirklar i konsthantverk, språk, datakunskap
            och mycket mera. I Västra Götaland deltar mellan 50 000 och 100
            000 människor i denna verksamhet varje dag. I Västra Götaland
            genomför studieförbunden ca 35 000 kulturaktiviteter årligen med
            ca 1,5 miljoner deltagare.
          </p>
          <p xml:id="i-JYkJfW8P71niSyqvos83ht">
            Studieförbunden arbetar med enskilda och grupper av människor
            som har behov av ett särskilt stöd. Det gäller fysiskt och psykiskt
            handikappade, invandrare och andra minoritetsgrupper. Genom studieförbunden
            kan människors intresse förädlas till kunskap, glädje och stor
            nytta för både individ och samhälle.
          </p>
          <p xml:id="i-9m2PwKc1zy2YhBkfwQjABg">
            En del av studieförbundens verksamhet finansieras med offentligt
            stöd från stat, landsting och kommun. Stödet har över tid minskat,
            trots en större statlig satsning på området under senare tid och
            karaktären har förändrats. Den största förändringen är den drastiska
            minskningen av stödet från kommunerna och den stora skillnad i
            ekonomiskt stöd som finns mellan kommunerna. Bidragen synes för
            många kommuner ha blivit en budgetregulator vilket i sin tur kraftigt
            har minskat studieförbundens fysiska närvaro i kommunerna. Detta
            förhållande påverkar också studieförbundens förmåga att verka
            och utvecklas totalt sett.
          </p>
          <p xml:id="i-4CMmzBwMTdPe7txZfSfeKx">
            Vi anser att en översyn av systemet med tre nivåer för bidragsgivning
            till studieförbunden för att skapa långsiktiga och stabila förutsättningar
            för studieförbunden är nödvändig.
          </p>
        </div>
        <div type="motSignatures">
          <list>
            <item xml:id="i-5kJdnyXp3qZVcREr6yHhqz" who="i-D6hrZCxPVTQxPgXvGFfuJ7">
              Ulf Sjösten (m)
            </item>
            <item xml:id="i-DPzEW634KVDqpffAWPbEZm" who="i-PyuBrn6sPrF8RQEvmB9xdP">
              Cecilia Widegren (m)
            </item>
          </list>
        </div>
      </div>
    </body>
  </text>
</TEI>
