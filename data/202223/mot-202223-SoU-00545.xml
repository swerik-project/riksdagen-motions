<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00545">
  <teiHeader>
    <fileDesc>
      <titleStmt>
        <title>Samordnad cancervård och snabbare tillgång till nya behandlingar</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:545 av Markus Wiechel m.fl. (SD)</title>
          <idno type="rdwebb">HA02545</idno>
          <rs type="number">545</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA02545/text</ref>
          <ref type="dokument_url_html">https://data.riksdagen.se/dokument/HA02545</ref>
          <ref type="dokumentstatus_url_xml">https://data.riksdagen.se/dokumentstatus/HA02545</ref>
          <ref type="pdf">https://data.riksdagen.se/fil/AC404868-2D47-4D47-AB70-DFE846F28DF1</ref>
          <ref type="docx">https://data.riksdagen.se/fil/F9B16562-A4D0-4F4C-8AA3-51D740BA5CC4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8Nr3BS4hWLHRhbgi7pLR9X" type="signed"/>
        <correspContext corresp="i-8Nr3BS4hWLHRhbgi7pLR9X">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TFG2PW7ay7mUZBy2GoJDbV"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction type="submitted" xml:id="i-H8sEuXsZoKFRDz8SWwxBgk">
          <date when="2022-11-18"/>
          <time when="13:09:03"/>
        </correspAction>
        <correspAction type="reviewed" xml:id="i-QgKWfFPj75h2p2AFA4XpqH">
          <date when="2022-11-18"/>
          <time when="16:38:14"/>
        </correspAction>
        <correspAction type="referred" xml:id="i-MCnECm1FuFfhTwY5wozdzo">
          <date when="2022-12-01"/>
        </correspAction>
        <correspAction type="assigned" xml:id="i-MZR6SzT19skE3jvFy1Kocf">
          <date when="2023-05-24"/>
          <time when="16:36:23"/>
        </correspAction>
        <correspContext corresp="i-MZR6SzT19skE3jvFy1Kocf">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-C1LWaSDcVeH8z1d6VZfyjM"/>
        <correspContext corresp="i-C1LWaSDcVeH8z1d6VZfyjM">
          <ref type="uppgift">2022/23:SoU12</ref>
          <ref type="ref_dok_id">HA01SoU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU12</ref>
          <ref type="ref_dok_titel">Hälso- och sjukvårdens organisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7hjtEdHYWrRARtCuN1dZgk"/>
        <correspContext corresp="i-7hjtEdHYWrRARtCuN1dZgk">
          <ref type="uppgift">2022/23:SoU13</ref>
          <ref type="ref_dok_id">HA01SoU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU13</ref>
          <ref type="ref_dok_titel">Prioriteringar inom hälso- och sjukvården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:545 av Markus Wiechel m.fl. (SD) Samordnad cancervård och snabbare tillgång till nya behandlingar</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-XfWo9arMd9uqPUFRqRPaiK">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-7FDgdMGTMLLu3A7oc2QLjv">
              Riksdagen ställer sig bakom det som anförs i motionen om att
              regeringen i det kommande arbetet med att stärka cancervården
              också bör se över möjligheten att utse en nationell samordnare
              för cancerpatienter och tillkännager detta för regeringen.
            </item>
            <item sortKey="Yrkande 2" xml:id="i-TrmWtPhTT9tRsNsfbfXit6">
              Riksdagen ställer sig bakom det som anförs i motionen om att
              regeringen i det kommande arbetet med att stärka cancervården
              också bör ta bildandet av ett nationellt kliniskt center i beaktan,
              och detta tillkännager riksdagen för regeringen.
            </item>
            <item sortKey="Yrkande 3" xml:id="i-YEmVkqGqG69c5SevdVxuHj">
              Riksdagen ställer sig bakom det som anförs i motionen om att
              regeringen i det kommande arbetet med att stärka cancervården
              även bör ta i beaktan att utreda möjligheten att eliminera väntetiden
              från att en behandling har godkänts till att den kan användas,
              och detta tillkännager riksdagen för regeringen.
            </item>
            <item sortKey="Yrkande 4" xml:id="i-5eq9sPfhBTDkRYx9cPcA5f">
              Riksdagen ställer sig bakom det som anförs i motionen om att
              regeringen i det kommande arbetet med att stärka cancervården
              även bör ta i beaktan att utreda en nationell finansiering av
              nya cancerbehandlingar och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-DxV5iccenBXUtMgNZVAMAd">
            Motivering
          </head>
          <p xml:id="i-8hSCsB1NuKzg32ZuoZhDNf">
            Betänkandet En nationell cancerstrategi för framtiden (SOU 2009:11)
            överlämnades till Sverige socialminister den 20 februari 2009.
            I denna slogs det fast att det var uppenbart att en långsiktig
            och målmedveten strategi var helt nödvändig om cancervården skulle
            kunna behålla och förbättra sina resultat. Utöver investeringar
            i prevention, som kan anses vara det mest betydelsefulla för att
            minska antalet cancerfall och kunskaps­bildning eller kunskapsspridning
            om såväl prevention som vård betonades att cancer­vårdens organisation
            var tvungen att förbättras: Ett välfungerande nationellt samarbete
            i fokus.
          </p>
          <p xml:id="i-WAvaVLDwXFEDNXP6JEp3Ly">
            Cancervården har som bekant under lång tid stått inför problem
            till följd av att vården idag är så starkt regionaliserad. För
            många små regioner är det oerhört svårt, kanske rent av omöjligt,
            att hantera den medicinska utvecklingen samt det aktuella förändringstrycket
            i regionernas omvärld. Trots att detta är ett faktum har det hänt
            oerhört lite i riktning mot en mer nationell samordning, vilket
            inte bara skulle medföra ökad effektivisering utan även en möjlighet
            att rädda många liv.
          </p>
          <head type="h2" xml:id="i-JSCrSVUEcg81mhTQykGwdm">
            Nationell samordnare
          </head>
          <p xml:id="i-StXi7yxD2L3xkgbHD7ECDh">
            I kampen mot vissa cancerformer har nya cancerbehandlingar fört
            med sig fantastiska framsteg. Av den anledningen har vi kunnat
            glädjas åt att allt fler överlever allt längre, trots att fler
            också insjuknar i cancer idag. Den dystra verkligheten pekar dock
            på att allt fler människor i framtiden kommer att tvingas leva
            med cancer som en kronisk sjukdom. Inte minst för dessa är såväl
            tiden inom som utanför sjukvården lika viktig, varför behovet
            av ett förbättrat helikopterperspektiv utifrån såväl vårdsynpunkt
            som omsorgsperspektiv är enormt. En välfungerande process för
            samtliga berörda aktörer måste med andra ord till för att de ska
            kunna samverka i målet att vara delaktiga samt erbjuda vård och
            stöd. Inom detta centrala område inom cancervården finns det mycket
            kvar att göra, vilket också bekräftas i olika patientenkäter.
            Inte minst eftersom detta inte enbart är en fråga för regioner
            eller enskilda vårdgivare, utan även kommuner och olika myndigheter,
            bör det nationella ansvaret stärkas.
          </p>
          <p xml:id="i-MprsjssseDkwy8Bt8KphCx">
            Idag är det specifika kontaktsjuksköterskor som har det övergripande
            ansvaret för en patient eller patientens närstående under hela
            vårdkedjan samt för att det finns en skriftlig vårdplan. Vederbörande
            ska kunna informera om kommande steg i behandlingen och ge stöd
            vid krisreaktioner samt förmedla kontakter med andra yrkesgrupper.
            Till följd av att många patienter ändå saknar en kontaktsjuksköterska
            finns det dock fortfarande problem, och trots denna tjänst finns
            det fortfarande uppenbara brister i överlämningar mellan sköterskor
            på olika vårdnivåer. Det krävs således nya tag, varför en nationell
            samordnare för cancerpatienter bör inrättas. En sådan samordnare
            kan tillsammans med exempelvis patient- och närståenderåd verka
            för att alla berörda nationella, regionala och lokala aktörer
            blir involverade i vårdkedjan och processen kring densamma samt
            gemensamt kan stärka tillgången till och utförandet av exempelvis
            rehabilitering och psykosocialt stöd. Vidare kan samordnaren verka
            tillsammans med exempelvis Försäkringskassan, barnomsorg, fackföreningar,
            arbets­givare eller andra relevanta samhällsaktörer som är av
            vikt för dem som tvingas att leva med kronisk cancer.
          </p>
          <head type="h2" xml:id="i-78jG3nkyGHRwkDbhGXpCXZ">
            Nationellt kliniskt centrum
          </head>
          <p xml:id="i-QN59sG7QXW196Q8NfNwyKP">
            Att tidigt upptäcka cancer kan vara avgörande för om det överhuvudtaget
            kommer att gå att fullt ut bekämpa sjukdomen och det råder inget
            tvivel om att förutsättningarna för detta skiljer sig åt i olika
            delar av landet. Därtill vet vi att såväl nationella vårdprogram
            som nya behandlingar har lyckats rädda liv. Trots att det än idag
            finns stora brister har skapandet av fler standardiserade vårdförlopp
            med tydligare rutiner för diagnosticering och utredning säkerligen
            bidragit till att fler överlevt cancer. Därtill finns ett klart
            samband mellan hur väl samarbetet mellan olika vårdgivare fungerar,
            i syfte att dela med sig av erfarenheter eller nya behandlingsmetoder.
            Mot bakgrund av detta lär den breda utbyggnaden av diagnostiska
            centra som skett ha bidragit till att cancer blivit upptäckt tidigare
            samt att remissvägarna från primärvård till fördjupad utredning
            har snabbats på. På andra håll ser vi hur nya typer av läkemedel
            har förbättrat prognosen avsevärt. Immunterapier och diverse andra
            målinriktade behandlingar har närapå revolutionerat vården för
            vissa cancertyper. Eftersom det kontinuerligt sker ny cancer­forskning
            har vi dessutom fler innovativa behandlingar, ny kunskap och ny
            teknik att vänta. Detta kan under förutsättning att framsteg vi
            ser också kommer patienterna till del rädda livet på massor av
            människor.
          </p>
          <p xml:id="i-BVLYNP5v9wUdvYBu7zTMmj">
            Inte minst i en tid då Sverige kantas av långa vårdköer och resursbrist
            kan det bli extra svårt att säkerställa att de nya behandlingar
            som är på väg in i cancervården också kan användas. En anledning
            till detta är att de kräver ökad kunskap eller en mer avancerad
            diagnostik. Att därför nationellt samla, analysera och använda
            diagnostiska och kliniska hälsodata för olika cancertyper kan
            möjliggöra en mer träffsäker, effektiv och individualiserad behandling
            för flertalet patienter samtidigt som denna viktiga verksamhet
            effektiviseras. Regeringen bör ta initiativ till att bilda ett
            nationellt kliniskt center med uppgiften att understödja utveckling
            samt sammanställa och genomföra analyser av information, diagnosmetoder
            samt hälsodata. Samtidigt som detta center fungerar som en ovärderlig
            resurs för vårdgivarna bidrar det till att cancerpatienter får
            vetenskapligt och erfarenhetsmässigt gångbara behandlingar som
            är individuellt anpassade.
          </p>
          <head type="h2" xml:id="i-KFx1atPqic65HXWwFh3sdx">
            Eliminerad väntetid för ökad tillgänglighet av nya behandlingar
          </head>
          <p xml:id="i-93iYqNyp3BYKdvG3X9t9eW">
            För en cancerpatient är varje dag viktig. Faktum är att en dag
            kan vara avgörande för om vederbörande kommer att kunna botas
            eller inte från en elakartad tumör. Trots dessa basala fakta får
            cancerpatienter idag vänta orimligt länge. I vissa fall till följd
            av vårdköer, i andra fall för att byråkratin har sin gång. Avseende
            det senare finns det dock oerhört mycket att göra. Det tar exempelvis
            i genomsnitt 269 dagar från att ett nytt läkemedel godkänns till
            att det börjar nå patienterna och än längre till att samtliga
            patienter som kan vara i behov av de aktuella behandlingarna får
            tillgång till det. Det torde finnas en bred politisk enighet om
            att det inte kan vara på detta vis: Ingen cancerpatient ska behöva
            vänta när det finns en ny behandlingsmetod som kan bidra till
            ökad livskvalitet eller förlängt liv. Det finns modeller i andra
            delar av världen där läkemedel kan börja användas på patienter
            samma dag som det har godkänts. Sverige bör inte vara sämre, varför
            regeringen skyndsamt bör utreda möjligheten att undanröja den
            väntetid som idag finns för cancerpatienter i fråga om att ta
            del av nya behandlingar.
          </p>
          <head type="h2" xml:id="i-SuRq3MtwxYaRGNYBBGHdyt">
            Nationell finansiering
          </head>
          <p xml:id="i-AYXqKPZzSLkPYk8eKugCcV">
            För alla läkemedel finns det krav som måste uppfyllas för att
            de överhuvudtaget ska kunna användas. Ett problem man har sett
            är att läkemedelsföretag ställer höga krav på de sjukhus som ska
            ge nya behandlingar. För sjukhusen, som redan har en tung belastning,
            blir det svårt att mäkta med det omfattande pappersarbete som
            krävs för den förhållandevis krångliga certifieringsprocessen.
            Det finns därför skäl att från annat håll bistå med detta. Eftersom
            cancerbehandlingar (i synnerhet nya behandlingar som exempelvis
            cell- och genterapier) kostar väldigt mycket, finns det dessutom
            goda skäl att möjliggöra en initial nationell finansiering så
            att alla regioner klarar av att använda dem. Regeringen bör se
            över möjligheten att utveckla en nationell finansiering för att
            underlätta för nya cancerbehandlingar.
          </p>
        </div>
        <div type="motSignatures">
          <list>
            <item xml:id="i-Wf4YSPTCGiQ52dRRAYXeM6">
              Markus Wiechel (SD)
            </item>
            <item xml:id="i-DKUfWgPbtsrfvCBjvxvyXr">
              Mats Nordberg (SD)
            </item>
            <item xml:id="i-GMSbi4CjpeHZ2PcfpzEzit">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
