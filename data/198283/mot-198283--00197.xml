<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00197">
  <teiHeader>
    <fileDesc>
      <titleStmt>
        <title>Ekonomiskt stöd till vissa elever i förberedande dansutbildning</title>
        <author>Larz Johansson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ekonomiskt stöd till vissa elever i förberedande dansutbildning</title>
          <idno type="rdwebb">G602197</idno>
          <rs type="number">197</rs>
          <ref type="dokument_url_text">http://data.riksdagen.se/dokument/G602197/text</ref>
          <ref type="dokument_url_html">http://data.riksdagen.se/dokument/G602197</ref>
          <ref type="dokumentstatus_url_xml">http://data.riksdagen.se/dokumentstatus/G602197</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DWeXh4zHCbqRVgtH4QLZC3</idno>
            <name>LARZ JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fm1rMooTHAZAn6J5Rg2giy" type="signed"/>
        <correspContext corresp="i-Fm1rMooTHAZAn6J5Rg2giy">
          <note type="signatory" corresp="i-DWeXh4zHCbqRVgtH4QLZC3"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__197/mot_198283__197-001.pdf"/>
      <fw xml:id="i-EJGjmHUtnED9zMktmV7Zne">
        Motion 1982/83:197
      </fw>
      <div xml:id="i-Ktqj7dHjFVFgEjrtaQ2Cqo" type="motHeader">
        <div xml:id="i-H3a7bcoso26MEhzyecDwXf" type="motTitle"/>
        <div xml:id="i-ScYUXBFo5GxZKFPbdLYRrd" type="motSubmissionInfo"/>
      </div>
      <div xml:id="i-FVHDERiVAA2gXTVt1Z6pe4" type="motBody">
        <div xml:id="i-Nh7z6DM4kj6JgJ9KdmhXUA">
          <p xml:id="i-RViQDogTXcRWH6Azbakdg9">
            Larz Johansson Ekonomiskt stöd till vissa elever i förberedande
            dansutbildning
          </p>
          <p xml:id="i-9n3n7dZmqNBvtchgbW1MN1">
            Den förberedande dansutbildningen är jämlikt riksdagens beslut
            (prop. 1979/80:100, bil. 12; UbU 1979/26; rskr 1979/80:301) och
            regeringens förordning 1981-10-15 (SÖ-FS 1981:201) försöksvis
            anordnad som en särskild studieväg inom grundskolan med s. k.
            jämkad timplan. Försöksverksamheten får anordnas på grundskolans
            mellan- och högsta- dium i Stockholm, Göteborg och Malmö. Sedan
            början av läsåret 1981/82 bedrivs utbildningen vid Högalidsskolan
            i Stockholm med dansutbildningen förlagd till Riddarfjärdsskolan.
            I Göte- borg och Malmö har utbildningen ännu inte startat. Fr.
            o. m. läsåret 1982/83 bedrivs jämlikt regeringens förordning (SÖ-FS
            1982:152) vid sistnämnda skola i Stockholm yrkesutbildning av
            dansare i form av en tvåårig specialkurs inom gymnasieskolan.
            Den gymnasiala dansutbildningen avses bli lokaliserad endast till
            Stockholm. Tidigare anordnades såväl den förberedande dansutbildningen
            som den egentliga yrkesutbildningen av dansare vid vissa institutionsteatrar,
            Operan i Stockholm, Stora Teatern i Göteborg och Malmö stadsteater.
            På grund- skolans åldersstadium sammanfördes eleverna i Stockholm
            i särskilda klasser, varigenom de kunde få ett gemensamt med hänsyn
            till dansutbild- ningen på sen eftermiddagstid tillrättalagt schema
            med viss befrielse i bl. a. gymnastik och fritt valt arbete. I
            Stockholm låg dessa klasser först i Norra Latin och senare i Engelbrektsskolan.
            Dansutbildningen vid Operan avvecklas successivt under den nya
            utbild- ningens uppbyggnad och upphör helt den 30 juni 1983. Efter
            framställning av rektor vid Norra Latins gymnasium medgav Centrala
            studiestödsnämnden (CSN) genom beslut den 1 november 1965, dnr
            2450/65, att statlig studiehjälp i form av resetillägg kunde få
            utgå till elever i grundskolan, om de dessutom erhöll dansundervisning
            i Operans balettskola eller vid Balettakademin. Liknande beslut
            fattade CSN den 2 februari 1971 och den 28 december samma år efter
            en framställning från rektor vid Operans balettskola. CSN har
            således genom tre olika beslut tillerkänt danselever i grundskolan
            rätt till resetillägg enligt samma grunder som gäller för elever
            i gymnasieskolan. Varken i den statliga dansarutredningen (Ds
            U 1976:8) eller i den proposition som legat till grund för riksdagens
            beslut om den nya dansutbildningen har man behandlat frågan om
            statligt stöd i fråga om rese- och inackorderingstillägg liknande
            det som jämlikt studiestödslagen och studiestödsförordningen utgår
            till elever i gymnasieskolan, där elever ofta
          </p>
          <pb facs="riksdagen-motions-pdf/data/198283/mot_198283__197/mot_198283__197-002.pdf"/>
          <fw xml:id="i-3Xn6AMNXtoc6e2n6FUtQ2B">
            Mot. 1982/83:197 5
          </fw>
          <p xml:id="i-WdNPvJv7Yryybh8nqNBC7q">
            måste hänvisas till skola utanför hemorten. Från huvudprincipen
            att inte ge inackorderingstillägg till grundskoleelever finns
            endast ett undantag och det gäller utlandssvenska elever i årskurserna
            6-9. Det förhållandet, att den förberedande dansutbildningen lokaliseras
            till högst tre orter och att utbildningen enligt regeringens förordning
            har hela riket till elevområde, gör dock att man bör pröva frågan
            om särbestämmelser rörande studiestödet till elever i den förberedande
            dansutbildningen. Att frågan härom inte väckts på utredningsstadiet
            kan ha sin förklaring i att Centrala studiestödsnämnden beviljat
            resetillägg till danselever i grundsko- lan enligt den gamla ordningen
            och att man utgått från att detta skulle gälla även den nya utbildningen.
            Vad som principiellt skiljer den nya utbildningen enligt gällande
            förord- ning för den pågående försöksverksamheten från den gamla
            är att dansutbildningen numera ligger inom grundskolans ram och
            är att betrakta som en studieväg inom densamma. Härtill kommer
            att riksdagen, med hänvisning till ett utskottsuttalande, fastslagit
            att enhetsskoleprincipen innebär
          </p>
          <p xml:id="i-7javrtmbcAMf3rYvmQCFZX">
            att den obligatoriska barn- och ungdomsundervisningen sammanhålles
            i ett sammangjutet organiskt skolsystem, där varje uppväxande
            individ, oberoende av bostadsort och av föräldrarnas sociala och
            ekonomiska ställning, i en på bästa sätt tillrättalagd studiegång
            får, där så påkallas med det allmännas stöd, den utbildning, för
            vilken hans begåvning, krafter och anlag gör honom lämpad. (Särsk.
            utsk. utl. 1950:1.)
          </p>
          <p xml:id="i-2b174drcVTEaAXECZEwfuT">
            Denna princip är ett av fundamenten i 1962 års beslut om grundskolans
            införande. Vad som är unikt för dansarutbildningen som yrkesutbildning
            är att den har ett obligatoriskt förstadium och att detta ligger
            i grundskolan. Det förhållandet gör att de förpliktelser från
            samhället sida som ligger i det ovan citerade uttalandet om jämlikhet,
            oberoendet av bostadsort och föräldrarnas ekonomiska och sociala
            ställning, borde omfatta dansutbild- ningen som enligt regeringens
            förordning har hela riket som upptagnings- område. Att döma av
            rekryteringen till den nya dansutbildningen under de första två
            åren, sedan den upprättades i Stockholm, kommer det ekonomiska
            stöd från det allmännas sida, som det här kan bli fråga om, att
            bli av relativt ringa omfattning. Utbildningens unika struktur
            innebär också att liknande krav från andra studievägar knappast
            heller kommer i fråga. Det som aktualiseras är resetillägg för
            dagliga resor samt inackorderingstillägg med därtill hörande hemresetillägg.
            Det övervägande antalet elever är hemmahörande i Stor-Stockholm.
            Resekostnaden för dessa begränsas till 450 kr. om året. Stockholms
            kommun ersätter sina egna elever om de bor på ett visst minsta
            avstånd från den grundskola till vilken de hänvisats. Stockholms
            kranskommuner ersätter i regel kostnaden för SL-kort för de elever
            som hänvisats till grundskola i
          </p>
          <pb facs="riksdagen-motions-pdf/data/198283/mot_198283__197/mot_198283__197-003.pdf"/>
          <fw xml:id="i-J2CzZzYPgzcUkALefUxpFq">
            Mot. 1982/83:197 6
          </fw>
          <p xml:id="i-PUH3D4aXGMiPm7Dt9Tv6Xq">
            Stockholms kommun, men det finns inget som binder kommunerna
            vid ett sådant åtagande. Beslut härom beror sålunda på den enskilda
            kommunens välvilja. Elever boende utom Storstockholm utgörs f.
            n. dels av dagliga resande utom SL-området, tre elever från Uppsala
            med en årlig resekostnad av 3 700—4 000 kr. och en från Upplands-Bro,
            dels av inackorderade. För den sistnämnda gruppen belöper sig
            kostnaden för inackordering och hemresor tilllångt över 10 000
            kr. om året. Fem elever är inackorderade, (från Genarp, Linköping,
            Malmö, Strängnäs och Örebro) varav en elev tillhör mellansta-
            diet och fyra elever högstadiet. Detta gäller fyra klasser (årskurser)
            av sammanlagt sex vid fullt utbyggd organisation i Stockholm.
            På längre sikt avses motsvarande organisation tillkomma i Göteborg
            och Malmö. Enligt uppgift har Stockholms skolförvaltning i skrivelse
            till CSN gjort en förfrågan om inackorderingstillägg kan utgå
            till elever i grundskolan inom den nya dansutbildningen. I sitt
            svar på denna skrivelse säger CSN att inackorderingstillägg liksom
            resetillägg endast kan utgå för gymnasiala studier enligt de bestämmelser
            som finns i studiestödslagen och studiestödsförordningen, vilka
            fastställts av riksdag respektive regering. Centrala studiestödsnämnden
            säger sig vid några tillfällen ha medgivit resetillägg och vid
            ett tillfälle inackorderingstillägg till elever i grundskolan
            som samtidigt var elever i balettelevskolan. Nämnden konstaterar
            att det dock inte finns något författningsstöd för ett sådant
            beslut. CSN avslutar sin skrivelse med följande uttalanden:
          </p>
          <p xml:id="i-EwTqQZ8T3gSTwekauUkyL2">
            CSN är positiv till den estetiska utbildning som eleverna bedriver
            före gymnasiala studier. Nämnden anser dock att dessa merkostnader
            för resor och inackorderingstillägg bör täckas av andra medel
            än studiehjälp. CSN finner inte att det finns någon grund att
            fortsättningsvis bevilja studiehjälp till elever i grundskolan
            som jämte grundskolestudierna deltar i balettklasser eller någon
            annan form av specialundervisning.
          </p>
          <p xml:id="i-P6LwKqz49q9jnteiaAztYx">
            När nämnden säger, att merkostnader för resor och inackorderingstillägg
            bör täckas av andra medel än studiehjälp är det oklart, om den
            därmed åsyftar andra former av statliga bidrag, kommunala åtaganden
            eller att det skall ankomma på föräldrarna att svara för dessa
            kostnader. Mot bakgrund av den av riksdagen uttalade principen
            om rätten till utbildning oberoende av bostadsort och föräldrarnas
            sociala och ekonomiska ställning — och där så påkallas med det
            allmännas stöd — syns ett statligt åtagande ligga närmast till
            hands. Om det inte kan komma till stånd en ändring av gällande
            författningar som garanterar skäliga bidrag från statens sida
            riskerar man att rekryteringen till den förberedande dansutbildningen
            får en regionalt sett alltför snäv begränsning, vilket skulle
            strida mot dansarutredningens intentioner och riksdagsbeslutets
            anda.
          </p>
          <pb facs="riksdagen-motions-pdf/data/198283/mot_198283__197/mot_198283__197-004.pdf"/>
          <fw xml:id="i-BuwoWaxmmcmCJs7XHxi9XG">
            Mot. 1982/83:197 7
          </fw>
          <p xml:id="i-CpEtHmNEYUqVE6RQTg7LUf">
            Med hänvisning till det anförda hemställs att riksdagen begär
            att regeringen föranstaltar om sådan ändring eller komplettering
            av studiestödsförordningen att det i motio- nen anförda syftet
            kan uppnås.
          </p>
          <p xml:id="i-K7wzVT4iWqQgV2WokqEJvq" type="date">
            Stockholm den 12 januari 1983
          </p>
          <div xml:id="i-8rjzHYvZfpARvgFyxgyDHW" type="signatureBlock">
            <list xml:id="i-XxiqtkkrD5m1FRojbPgqvV">
              <item xml:id="i-Jt6hK8mJ1yzeN9dMCBnmcD" who="i-DWeXh4zHCbqRVgtH4QLZC3" type="signature">
                LARZ JOHANSSON (c)
              </item>
            </list>
          </div>
        </div>
      </div>
    </body>
  </text>
</TEI>
