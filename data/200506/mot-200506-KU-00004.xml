<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-KU-00004">
  <teiHeader>
    <fileDesc>
      <titleStmt>
        <title>med anledning av framst. 2005/06:RS3 Riksdagen i en ny tid</title>
        <author corresp="i-Ry3pP9VZKrW87Vcxq73jQG">av Carl B Hamilton (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av framst. 2005/06:RS3 Riksdagen i en ny tid</title>
          <idno type="rdwebb">GT02K4</idno>
          <rs type="number">K4</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GT02K4/text</ref>
          <ref type="dokument_url_html">http://data.riksdagen.se/dokument/GT02K4</ref>
          <ref type="dokumentstatus_url_xml">http://data.riksdagen.se/dokumentstatus/GT02K4</ref>
          <ref type="doc">http://data.riksdagen.se/fil/402B57C9-A0B9-4538-9789-1C6DC0612AC6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <name>Carl B Hamilton</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-N2qK2NYawbbzeazcmwDTF8"/>
        <correspContext corresp="i-N2qK2NYawbbzeazcmwDTF8">
          <ref>Förslag 2005/06:RS3</ref>
        </correspContext>
        <correspAction xml:id="i-UNe27icNKTJ75xa57PHTpY" type="signed"/>
        <correspContext corresp="i-UNe27icNKTJ75xa57PHTpY">
          <note type="signatory" corresp="i-Ry3pP9VZKrW87Vcxq73jQG"/>
        </correspContext>
        <correspAction type="referral" xml:id="i-46j1j6LcbRq1E4ZPeZxBZJ">
          <date when="2006-02-03"/>
        </correspAction>
        <correspAction type="dismissal" xml:id="i-WBPdswX8TAEEoPcxWszUNd">
          <date when="2006-02-02"/>
        </correspAction>
        <correspAction type="dismissal" xml:id="i-7Q7s5bY74yzaqMoBRxGrAa">
          <date when="2006-02-02"/>
        </correspAction>
        <correspAction type="submission" xml:id="i-LzBwTHkB8yNywY9EZFKyNY">
          <date when="2006-02-01"/>
        </correspAction>
        <correspAction type="assigned" xml:id="i-QtG2SEvEWicAftQphjQvoE"/>
        <correspContext corresp="i-QtG2SEvEWicAftQphjQvoE">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_K_4/mot_200506_K_4-0001.pdf"/>
      <div type="motHeader" xml:id="i-Ab1urxYzf8DxcJmmbkMmnQ">
        <div type="motTitle" xml:id="i-7WDtgBAdxm87ZXxoMnh7KC"/>
        <div type="motSubmissionInfo" xml:id="i-8NvqcQuwZGFgRPunV57THG"/>
      </div>
      <div type="motBody" xml:id="i-BvvfP2XFqfWG8KXYg9HEWe">
        <div xml:id="i-L4gaW1tYgQVvb4BCrNmPBp">
          <p xml:id="i-6mmph7HaZV12fVa8ZW3cBb">
            2005/06 mnr: K4 pnr: fp1278
          </p>
          <p xml:id="i-NUEx55nKkNbrkztcFCmVR9">
            Motion till riksdagen 2005/06:K4
          </p>
          <p xml:id="i-5bPJYP3d5kCxoFwzQsHVtm">
            av Carl B Hamilton (fp) med anledning av framst. 2005/06:RS3
          </p>
          <p xml:id="i-XzH375jXRZk6DKvSYNetWp">
            Riksdagen i en ny tid
          </p>
          <p xml:id="i-EYSwW5mhjB1dKVuZTg2vod">
            Sammanfattning
          </p>
          <p xml:id="i-7dfGvPjMbvxmRcjTzzYcM2">
            Det har länge funnits kritik mot EU-frågornas hantering i riksdagen.
            I botten ligger missnöje med den större frågan om EU-medlemskapets
            demokratiska förankring i Sverige. Med beaktande av den kritik
            som denna motion innehåller av Riksdagskommitténs betänkande,
            samt de förslag till ändringar och förtydliganden som krävs, finns
            förutsättningar för att EU-frågornas demokratiska förankring i
            Sverige och riksdagen skulle kunna bli mer genuina och inte som
            med Riksdagskommitténs (RDK) betänkande huvudsakligen kosmetiska.
            RDK frågar sig konstigt nog aldrig varför ledamöter och utskott
            inte redan idag sysslar mer med EU-frågor. Det finns ingenting
            i nuvarande regler som hindrar dem. Hade RDK ställt sig den grundläggande
            frågan hade kommittén funnit att en huvudanledning är brist på
            tid hos ledamöterna. RDK:s oförmåga att med konkreta förslag välja
            bort andra arbetsuppgifter och prioritera utrymme för EU-frågorna
            i riksdagen är min allvarligaste kritik. På något egendomligt
            sätt undviker RDK dessutom den helt grundläggande frågan om inflytandet
            för riksdagen ökar eller minskar som ett resultat av de av RDK
            föreslagna förändringarna. Riksdagens kontrollerande relation
            till regeringen är bortglömd och fokus ligger på riksdagens interna
          </p>
          <p xml:id="i-GaABX931HiZfq9rb9USUSr">
            värld, rutiner och revir. Detta är inte acceptabelt. Riksdagens
            ställning gentemot regeringen kan nämligen komma att försvagas
            med det upplägg som RDK föreslår. RDK har arbetat med en delvis
            felaktig och = ofullständig verklighetsuppfattning när det gäller
            EU-frågornas karaktär, och hur EU, regering och riksdag idag arbetar
            med dessa frågor. Detta har lett kommittén till att lägga förslag
            som paradoxalt nog kan försvaga riksdagens samlade inflytande
            över EU-frågorna. De av RDK uppfunna begreppen sam- och beslutsamråd
            kan inte fungera i verkligheten eftersom varken regering eller
            riksdag i förväg, dvs. inför ett ministerrådsmöte, kan veta säkert
            om det blir vad RDK skulle kalla ett ”sakministerråd” eller ”beslutsministerråd”.
            Begreppen har skapat en allvarlig oklarhet om vad som ligger i
            begreppet ”beslut”, och därmed för
          </p>
          <pb facs="riksdagen-motions-pdf/data/200506/mot_200506_K_4/mot_200506_K_4-0002.pdf"/>
          <p xml:id="i-QYwpcLEkthYGa7CU2vm2ns">
            2005/06:K4
          </p>
          <p xml:id="i-GcJ7m3Qzmi58TrMi9Hdad3">
            arbetsfördelningen i riksdagen. Den oklarheten måste elimineras,
            och det gäller även i 6 8 i förslaget till lagtext. Begreppet
            ”beslut” vid ministerrådens möten bör definieras tydligt och klart
            som innefattande alla ministerrådsbeslut i hela den beslutsskapande
            fasen i EU. Det bör klargöras att alla faktiska beslut som tas
            under den beslutsskapande fasen kan bli föremål för utskottens
            ”överläggningar” med regeringen, och att dessa faktiska beslut
            måste få acceptans i EU-nämnden inför ministerrådsmöten. Mitt
            förslag är att fackutskottet antingen föreslår ett kort och koncist
            ”ja” till den av regeringen föreslagna svenska positionen, eller
            — om utskottet säger ”nej”, eller det vill göra ett kompletterande
            medskick — formulerar en kort yttrandetext om detta på två till
            fyra rader, som är av rekommenderande karaktär och omedelbart
            justeras i utskottet. Texten sänds till EU-nämnden och läggs dessutom
            ut på utskottets hemsida för allmänhet och för regering (sic!)
            att läsa. Texten bör ses som utskottets oförbindliga rekommendation
            inför EU-nämndens ställningstagande och ger dessutom regeringen
            en chans att eventuellt modifiera sig inför samrådet i EUN.
          </p>
          <p xml:id="i-3bduFbGdgow7uFiBqUioym">
            Förslag till riksdagsbeslut
          </p>
          <p xml:id="i-7gStTkU1EqrmLmdgX3js9S">
            1. Riksdagen beslutar att anta förslaget i motionen om ändring
            av riksdagsordningen. 2. Riksdagen beslutar att godkänna de i
            motionen föreslagna riktlinjerna för utskottens arbete med EU-frågor.
            3. Riksdagen beslutar att godkänna de i motionen föreslagna riktlinjerna
            för EU-nämndens arbete.
          </p>
          <p xml:id="i-JAsoSRzmmvikuFUdT7BoHh">
            Inledning
          </p>
          <p xml:id="i-XVPoEP8zA3dFUk5LuiXhTy">
            Det har länge funnits kritik mot EU-frågornas hantering i riksdagen.
            I botten ligger missnöje med den större frågan om EU-medlemskapets
            demokratiska förankring i Sverige. En reform av riksdagsarbetet
            kan inte ensam lösa den frågan, naturligtvis, men skulle kunna
            vara ett viktigt steg på vägen. En berättigad kritik går ut på
            att riksdagen och medborgarnas valda ombud är för litet involverade
            i EU-arbetet både här hemma och i EU. Alltför få i riksdagen har
            idag insyn och överblick beträffande EU-frågorna, och för mycket
            makt koncentreras till regeringen. Ledamöterna i riksdagens fackutskott
            har för litet engagemang och inflytande i EU-frågor. Ledamöterna
            i riksdagens EU-nämnd (EUN) — å andra sidan — anses ha för mycket
            att säga till om, och en för stor arbetsbörda. Samtidigt är det
            nödvändigt att regeringen i förväg kontrollerar att det finns
            stöd i riksdagen för överenskommelser som binder Sverige och som
            regeringen kan komma att ingå vid ministerrådsmöten i EU. Detta
            är viktigt
          </p>
          <pb facs="riksdagen-motions-pdf/data/200506/mot_200506_K_4/mot_200506_K_4-0003.pdf"/>
          <p xml:id="i-BftbikmugRxv4dQ6bDKpmN">
            också för regeringssidan eftersom en stark nationell förankring
            stärker Sveriges förhandlingsposition i EU-samarbetet. Denna i-förväg-kontroll
            sker idag i EUN. Under perioden 1995-2006 har Sverige dessutom
            «haft en minoritetsregering, och en sådan kan råka ut för underkännande
            och i sista hand en misstroendeförklaring om den skulle ingå en
            överenskommelse i EU som saknar parlamentariskt stöd hemma i riksdagen.
            Detta har varit utgångsläget för Riksdagskommittén (RDK) när den
            har utarbetat förslag till nya regler för EU-frågornas hantering
            i riksdagen. Trots förslag om bl.a. riksdagsbevakning av fler
            EU-dokument och möten, måste man dessvärre konstatera att RDK
            har missat chansen till ett genuint demokratiskt genombrott för
            EU-frågorna i riksdagen, trots att kommittén har bestått av riksdagens
            verkliga tungviktare, nämligen talman Björn von Sydow och partiernas
            gruppledare. Det mesta kommer att förbli vid det gamla. Jag vill
            lyfta fram flera brister i förslaget ”Riksdagen i en ny tid” (2005/06:RS3)
            och komma med ett antal förslag. Låt mig dock först notera förbättringar,
            t.ex. att riksdagen inte enbart skall fokusera på EU:s ministerrådsmöten,
            utan även rådsarbetsgrupper och arbetet i medlemsstaternas ambassadörers
            återkommande möten (Coreper), och i Kommittén för utrikes- och
            säkerhetspolitik (KUSP). Dessa nya uppgifter, liksom ökat utskottsarbete
            med nya typer av EU-dokument, kan dock inte i praktiken förverkligas
            om inte andra arbetsuppgifter samtidigt gallras bort.
          </p>
          <p xml:id="i-BcwMUzSxiUyNw8Eiy3MFfU">
            Ökat EU-engagemang kräver ökat utrymme genom att annat tas bort
          </p>
          <p xml:id="i-MEtsmD5z7p9DzKBn9vLujZ">
            RDK frågar sig konstigt nog aldrig varför ledamöter och utskott
            inte redan idag sysslar mer med EU-frågor. Det finns ingenting
            i nuvarande regler eller författningar som hindrar dem. Hade RDK
            ställt sig den frågan hade kommittén funnit att en huvudanledning
            är brist på tid hos ledamöterna. De arbetsuppgifter som tillkom
            genom EU-medlemskapet 1995, och andra nya uppgifter därtill, har
            bara adderats till redan ackumulerade arbetsuppgifter. Eftersom
            arbetsbelastningen i riksdagen redan är tung och arbetsformerna
            delvis föråldrade kan inga goda intentioner eller författningsändringar
            i världen ”ytterligare [öka] riksdagens och de enskilda ledamöternas
            engagemang i [EU-]frågorna” och trovärdigt leda fram till ”att
            samtliga riksdagsledamöter [skall] involveras” (RDK, s. 2). Skall
            RDK:s förslag bli mer än en reform på pappret måste några av nuvarande
            arbetsuppgifter lyftas bort. RDK:s oförmåga att i handling prioritera
            utrymme för EU-frågorna i riksdagen är min allvarligaste invändning.
            Kommittén har missat ett gyllene tillfälle att bl.a. med hänvisning
            till nya EU-ambitioner förverkliga flera av de redan övermogna
            reformkrav som RDK själv har identifierat bl.a. i avsnittet ”Motionsinstitutet”
            (5.3).
          </p>
          <p xml:id="i-Qn8nJoEk2iGXWMmDrfYcQG">
            2005/06:K4
          </p>
          <pb facs="riksdagen-motions-pdf/data/200506/mot_200506_K_4/mot_200506_K_4-0004.pdf"/>
          <p xml:id="i-WaRz7x8M41tQbgymVEAc35">
            2005/06:K4
          </p>
          <p xml:id="i-WvP7HxaeQ9VNEmrkyakr4c">
            Motionsinstitutet bör reformeras
          </p>
          <p xml:id="i-U9YaQfp534eCZmTxjoxwYk">
            Motionsinstitutet och hanteringen av motionerna har kommit att
            utvecklas i felaktig riktning. Kombinationen av fri motionsrätt
            och behandlingstvång har lett till att alldeles för mycket resurser
            och tid ägnas åt motioner, inte minst mot bakgrund av att de allra
            flesta motionsyrkanden avslås. Utskotten bör således själva få
            avslå motioner. Vidare ifrågasätter jag starkt att alla motioner
            ens behöver remitteras till utskott. Eftersom många motioner på
            ett uppenbart sätt endast har opinionsskapande syfte skulle de
            kunna dö direkt i kammaren. Konstitutionsutskottet (KU) bör skapa
            en sådan möjlighet i sitt betänkande. Riksdagskommittén = föreslår
            att motionsrätten på skrivelser och redogörelser begränsas. Detta
            är ett steg i rätt riktning men det är inte tillräckligt. KU bör
            därför i sin beredning av förslaget skapa möjlighet för utskotten
            att själva få avgöra om de vill avge något betänkande över skrivelser
            och redogörelser. Utskotten ges av RDK en möjlighet att avskriva
            de motioner som man inte hunnit behandla i slutet av mandatperioden
            — på våren vart fjärde år — men detta är alltså alldeles otillräckligt.
            Inte heller RDK:s skrivningar om förenklad motionshantering innebär
            någon reell förändring.
          </p>
          <p xml:id="i-UerMu6mseLDRGx9X3q8E4t">
            En genomtänkt EU-strategi behövs, men RDK bidrar inte till en
            sådan
          </p>
          <p xml:id="i-EgDWF6VWvJr1aBYf73wx8r">
            För att öka EU-frågornas lockelse i riksdagen — liksom i samhället
            i övrigt — behövs en mer medveten politisk syn på EU, liksom Sveriges
            roll och uppgifter som EU-medlem. Detta bör vara en central uppgift
            för varje regering, och särskilt för en ny borgerlig sådan 2006.
            Detta skulle också passa väl in i förberedelserna inför det svenska
            EU-ordförandeskapet hösten 2009. RDK bidrar dessvärre inte till
            att göra EU-frågorna mer populära bland riksdagsledamöter och
            väljare utan undergräver snarare en strategisk och mera medveten
            EU-integration av Sverige genom att genomgående inta en skeptisk
            attityd till det organ i riksdagen, EU-nämnden, som bevakar alla
            EU- frågor och som har en nästintill unik överblick över EU-samarbetet.
          </p>
          <p xml:id="i-W5ckkq18NCMhqiPrkJ3py3">
            Uppgiften att kontrollera regeringen har dränkts i riksdagsinternt
            kompromissande
          </p>
          <p xml:id="i-6QgCBQGNnKfctRMR5iKiTD">
            På något egendomligt sätt undviker RDK den grundläggande frågan
            om inflytandet för riksdagen ökar eller minskar som ett resultat
            av de föreslagna förändringarna. Riksdagens relation till regeringen
            är bortglömd och fokus ligger på riksdagens interna värld, rutiner
            och revir. Detta är inte acceptabelt.
          </p>
          <pb facs="riksdagen-motions-pdf/data/200506/mot_200506_K_4/mot_200506_K_4-0005.pdf"/>
          <p xml:id="i-SXJWzHK9FoV19djADZeHAw">
            Det handlar om utformningen av parlamentets kontroll på ett sedan
            1995 stort, kontroversiellt och växande politikområde. Betänkandet
            borde sålunda ha inletts med resonemang om riksdagens kontroll
            av EU-frågorna, om inte annat därför att kommittén då — i nästa
            steg — på ett korrekt sätt hade kommit in i de mera riksdagsinterna
            frågorna. Lösningen på de viktigare riksdagsinterna frågorna måste
            nämligen härledas från uppgiften för riksdagen att utföra kontroll
            av regeringens hantering av EU-frågorna på ett både korrekt och
            effektivt sätt. Att döma av RDK:s betänkande är enda anledningen
            till att fler utskott och ledamöter skall involveras att detta
            har ett egenvärde: syftet är att ”öka riksdagens och de enskilda
            ledamöternas engagemang i [EU-]frågorna” och att ”samtliga riksdagsledamöter
            involveras” (bl.a. s. 37). Den risk som finns, men som aldrig
            nämns, med RDK:s fokus på ökat deltagande som egenvärde är att
            frågan om riksdagens ställning gentemot regeringen — och därmed
            riksdagens kontrollerande uppgift — glider ut ur synfältet. Och
            det är vad som skett! Utrikesutskottet — i behandlingen av regeringens
            årliga skrivelse om EU till riksdagen —, konstitutionsutskottet
            — i sin subsidiaritetskontroll — och EU- nämnden — rådsmöten —
            kan alla tre sägas ha fått sig av RDK tilldelat ett övergripande
            ansvar för EU-frågor. Denna tredelning av ansvaret riskerar dock
            att leda till att riksdagens samlade kraft försvagas i enlighet
            med erfarenheten att ”allas ansvar blir ingens ansvar”. Gränsdragningen
            mellan (i) utrikesutskottet, konstitutionsutskottet och EUN, liksom
            (ii) gränsdragningen mellan å ena sidan utskotten och å andra
            sidan EUN, kommer att skapa fler problem än i dag. Riksdagens
            ställning gentemot regeringen kan sålunda komma att försvagas
            med det upplägg som RDK föreslår. Fler ledamöter och utskott bör
            involveras, javisst, men det får inte ske till priset av att riksdagens
            ställning och kontroll av regeringen försvagas!
          </p>
          <p xml:id="i-9WnuNXo4AxpdUnEBEJHf1A">
            Felaktig verklighetsbeskrivning
          </p>
          <p xml:id="i-EHMLe3q97SenTohAfJ9YT8">
            RDK har arbetat med en delvis felaktig och = ofullständig verklighetsuppfattning
            när det gäller EU-frågornas karaktär, och hur EU, regering och
            riksdag idag arbetar med dessa frågor. Detta har lett kommittén
            till att komma med förslag som paradoxalt nog försvagar riksdagens
            samlade inflytande över EU-frågorna. Idag är regeringen skyldig
            både att informera riksdagen, och där få acceptans i EUN för Sveriges
            positioner i alla typer av frågor inför alla EU:s ministerrådsmöten.
            Riksdagen och EUN har successivt sedan 1995 ökat sitt inflytande
            över regeringens hantering av EU-frågorna, delvis beroende på
            att dessa frågor blivit mindre EU-specifika till sin karaktär,
            men främst därför att vi har haft en minoritetsregering 1995-2006
            som genom utveckling av praxis successivt fått dela med sig alltmera
            i beredningen av Sveriges EU-politik.
          </p>
          <p xml:id="i-3P1zbbh13hKNxPbGfxPGZA">
            2005/06:K4
          </p>
          <pb facs="riksdagen-motions-pdf/data/200506/mot_200506_K_4/mot_200506_K_4-0006.pdf"/>
          <p xml:id="i-QAiMC7CLEEpjYoRExEFowh">
            2005/06:K4
          </p>
          <p xml:id="i-QisDTGJwrkJ9xdSwyYQB63">
            Inom EU har medlemsländernas makt vuxit på EU-kommissionens bekostnad,
            vilket återspeglas i en ökad betydelse för EU-toppmötena, statsministern
            och Statsrådsberedningen. I Sverige har EUN stått för en helhetssyn
            på EU-samarbetet. I regeringen har strävandena de senaste åren
            varit att ge Statsrådsberedningen en liknande överblick. Varje
            bedömning av riksdagens framtida arbete med EU-frågor måste begrunda
            och ta till sig denna utveckling. Den rimliga slutsatsen för riksdagens
            del — när regeringen i handling och organisation alltmera betonar
            vikten av en helhetssyn — är att bevara och utveckla de institutioner
            och mekanismer som ger denna överblick. Regeringskansliets tyngdpunktsförskjutningar
            och deras motiv förefaller RDK inte ha uppfattat. Av RDK introduceras
            istället två helt nya begrepp i riksdagens EU-relation med regeringen,
            saksamråd och beslutssamråd. De två nya begreppen, och den distinktion
            de är tänkta att medverka till, är dessvärre en ren skrivbordsprodukt
            och leder till att kommittén hamnar fel i sitt tänkande. Introduktionen
            av de två begreppen förvirrar verklighetsbeskrivningen mer än
            de klargör. Begreppen bör skrotas, helt enkelt. Exempel: En ofta
            förekommande punkt på ministerrådens dagordningar är ”riktlinjedebatt”.
            Då talar medlemsländerna om vad de anser i en viss fråga, men
            det behöver absolut inte vara fråga om att fatta några beslut,
            utan enbart att ländernas företrädare lyssnar till varandra, och
            ordförandeskapet och kommissionen antecknar flitigt vad representanterna
            för länderna säger. På grundval av en eller flera sådana riktlinjedebatter
            lägger ordförandelandet eller kommissionen efter en tids begrundande
            (månader eller år) fram kompromissförslag, som sedan förändras
            och preciseras i nästa mötesomgång, osv. En riktlinjedebatt kan
            också resultera i en politisk överenskommelse om det skulle visa
            sig att alla länderna faktiskt är överens. Alltså: vad Sverige
            säger i sitt inlägg i en riktlinjedebatt kan visa sig resultera
            i ett faktiskt beslut i ministerrådet. Detta är det kanske tydligaste,
            men alls inte enda, exemplet på när RDK:s uppdelning i ”saksamråd”
            och ”beslutssamråd” helt enkelt inte kan fungera. Alltså: De av
            RDK uppfunna begreppen sam- och beslutsamråd kan inte fungera
            i verkligheten eftersom varken regering eller riksdag i förväg,
            dvs. inför ett ministerrådsmöte, kan veta säkert om det blir vad
            vi kan kalla ett ”sakministerråd” eller ”beslutsministerråd”.
          </p>
          <p xml:id="i-PTEJAdwwaZhFNays9wDRA7">
            Formerna för det nationella samrådet i Sverige mellan regering
            och riksdag måste sålunda på ett adekvat sätt vara härlett från
            EU-krav på medlemsländernas roll och agerande i EU:s beslutsprocesser.
            I litteraturen om hur EU arbetar finns sedan länge etablerade
            begrepp för att beskriva EU:s = beslutsprocesser, nämligen decision
            shaping (beslutsskapande) och decision making (beslutsfattande).
            Dessa två termer beskriver på ett bra sätt hur det går till. Även
            den del av processen som är beslutsskapande ministerrådsmöten
            innehåller sålunda många viktiga faktiska beslut. En följd av
            flera sådana faktiska beslut leder sammantaget, och i en sista
            fas, till ett formellt ministerrådsbeslut. Den praxis som under
            tio år har utvecklats med stöd i gällande reglering bör bevaras,
            därför att den fungerat väl — om än inte perfekt — men framför
          </p>
          <pb facs="riksdagen-motions-pdf/data/200506/mot_200506_K_4/mot_200506_K_4-0007.pdf"/>
          <p xml:id="i-PgNu3FWCoMVWqkazUdUdMN">
            allt därför att RDK:s förslag skulle innebära en klar försämring
            för riksdagens ställning och kontroll, jämfört med idag. Kommitténs
            förslag innebär — för att ytterligare understryka min hållning
            — en olycklig begränsning av riksdagens och EU-nämndens verksamhet.
            Det är t.ex. angeläget att EU-nämnden kan få information och ev.
            samråda inför informella utrikesministermöten, s.k. Gymnich, och
            motsvarande informella rådsmöten för bl.a. finansministrarna.
            Med Riksdagskommitténs förslag till lagreglering försvinner dock
            dagens möjlighet. Därmed skulle riksdagens möjlighet till insyn
            och inflytande minska. Det kan knappast vara meningen. Vidare
            finns det en stor risk att överläggningarna i utskotten inte kommer
            till stånd när de skulle kunna behövas. EU-nämnden sammanträder
            året runt utom i augusti och kring jul och mer än dubbelt så lång
            tid som utskotten. Är utskotten verkligen beredda att stå stand-by
            och sammanträda också under plenifri tid och sommaren? Den begränsning
            av samrådet i EU-nämnden som RDK föreslår följs inte åt av en
            motsvarande utökning av utskottens skyldighet att överlägga med
            regeringen.
          </p>
          <p xml:id="i-Q9ehfYT6GDFfbx5jAEA2Xe">
            Behandlingen av Europeiska rådets möten och regeringskonferenser
            (IGC)
          </p>
          <p xml:id="i-Lfe7ofAafCxrHcBxjmP6am">
            I avsnitt 3.4 i kommitténs förslag behandlas Europeiska rådet
            och regeringskonferenser. Beträffande regeringskonferenser nämner
            kommittén endast överläggningar med berört utskott. Det är enligt
            min uppfattning viktigt att den goda praxis som utvecklats i riksdagen
            i samband med regeringskonferenserna behålls. Det innebär att
            diskussioner förs i utskotten, utskottsbetänkanden kan avges och
            regeringen samråder med EU-nämnden inför mötena i regeringskonferenserna.
            Ett bra exempel är hanteringen av det konstitutionella fördraget.
            Sammansatta konstitutions- och utrikesutskottet (KUU) skrev ett
            betänkande om konventets förslag och gav utgångspunkterna ör regeringens
            förhandlande. KUU framhöll att regeringen under regeringskonferensen
            skulle komma att regelbundet samråda med EU- nämnden. Genom samrådet
            i EU-nämnden skulle riksdagen ges insyn i örhandlingarna och regeringen
            kunna få accept för olika vägval under örhandlingarna. EU-nämnden
            följde sedan regeringskonferensen nära, t.ex. med telefonöverläggningar
            med företrädare för regeringen näst intill direkt rån själva regeringskonferensen.
            Erfarenheten från riksdagens engagemang i förhandlingarna om det
            konstitutionella fördraget, liksom tidigare regeringskonferenser
            som den som |edde fram till Amsterdamfördraget, visar att EU-nämnden
            har en central roll. På samma sätt som kommittén föreslår rörande
            Europeiska rådet bör regeringens = skyldighet att samråda med
            nämnden = regleras i riksdagsordningen. Regeringskonferenser äger
            ofta rum i samband med möten i Europeiska rådet, vilket är ytterligare
            ett skäl till att samrådet bör ske i EU-nämnden.
          </p>
          <p xml:id="i-5aGzefdYFva7HLM3auATUY">
            2005/06:K4
          </p>
          <pb facs="riksdagen-motions-pdf/data/200506/mot_200506_K_4/mot_200506_K_4-0008.pdf"/>
          <p xml:id="i-EbtMX7DjF4wt4FS8Ww8tpt">
            2005/06:K4
          </p>
          <p xml:id="i-24zqQCi43DNcHKRJPLW3yr">
            I alla EU:s medlemsländer finns parlamentsorgan av EUN:s karaktär,
            och det beror knappast på någon statsrättslig slump. Visserligen
            är det litet förvånande att RDK inget gott alls har att säga om
            riksdagens EUN, och RDK upprepar gång på gång att EUN bör avlövas
            och vingklippas. Icke desto mindre har tydligen RDK under arbetets
            gång kommit till insikten att inte föreslå att nämnden läggs ned,
            och att arbetsuppgifter som definieras av Sveriges EU-medlemskap
            effektivast hanteras här i landet ungefär på samma sätt som parlament
            gör i andra medlemsländer med likartad politisk miljö, som Finland
            och Danmark.
          </p>
          <p xml:id="i-3zKpM4UQxi4T2gixDwjQoW">
            Allvarlig oklarhet om vad som skall menas med ”beslut”
          </p>
          <p xml:id="i-HBoYTbCoWhZFRNy1Bxxnoj">
            Det är från RDK:s sammanfattning och framåt oklart vad kommittén
            egentligen menar med det centrala begreppet ”beslut” när det gäller
            EU:s ministerråd. Inkluderar det, eller exkluderar det, alla de
            faktiska avgöranden som sker vid ministerrådsmötena i EU, oberoende
            av beteckning på mötesdagordningen? Frågan om vad som inkluderas/exkluderas
            i begreppet ”beslut” är inte enbart av akademiskt intresse därför
            — som framgår av tidigare avsnitt — att det i RDK:s förslag avgör
            kompetensfördelningen i riksdagen mellan utskotten och EUN, liksom
            hanteringen av väljarnas och regeringens berättigade krav på tydlighet,
            koordination och överblick beträffande riksdagens ställningstaganden
            i EU-frågor. Det är varken i texten eller lagförslaget (RO 10
            kap. 6 $) tydligt utsagt att det är ministerrådens alla avgöranden
            i hela kedjan av beslutsskapande som avses med ”beslut” i ministerrådet.
            RDK skriver t.ex. i sammanfattningen att ”samrådet i EU-nämnden
            [bör] fokusera på de frågor på rådets dagordning där beslut skall
            fattas” (s. 5). ”[EU-Jnämndens roll koncentreras till det tillfälle
            när frågorna skall beslutas i ministerrådet” (s. 45). Syftar RDK
            här på alla faktiska beslut i ministerrådens beslutsskapande processer?
            Ja, så kan RDK:s text tolkas, till skillnad mot en ”överläggning”
            (enligt 3 8) med regeringen i fackutskotten. Det gäller särskilt
            som RDK skriver: ”Den praxis som utvecklats när det gäller betydelsen
            av det samråd som sker i EU-nämnden består” (s. 45; kursivering
            tillagd). RDK ger som exempel att de avgöranden i EU:s ministerråd
            som EUN skall hantera ”kan avse en politisk överenskommelse eller
            antagande av en rapport eller av riktlinjer” (s. 48), och att
            ”samtliga beslut som skall fattas i [minister]rådet skall bli
            öremål för samråd i EU-nämnden” (s. 48, kursivering tillagd).
            Författningskommentaren är än tydligare: ”De beslut [där samrådsplikt
            i EUN gäller] är unionens rättsakter enligt artikel 1I-33 i [förslaget
            till] det nya ördraget: europeiska lagar, europeiska ramlagar,
            europeiska förordningar, europeiska beslut samt rekommendationer
            och yttranden. ... I den utsträckning ministerrådet fattar andra
            typer av beslut inbegrips även de” (s. 65).
          </p>
          <pb facs="riksdagen-motions-pdf/data/200506/mot_200506_K_4/mot_200506_K_4-0009.pdf"/>
          <p xml:id="i-zpVtAbyo45mLYNET4vTmK">
            Emot en sådan tolkning av RDK:s text står dock RDK:s ambition
            att förminska EUN: ”EU-nämnden får en mera begränsad roll” (s.
            45), och ”Riksdagskommitténs förslag innebär en reell förändring
            för arbetet i utskotten och i EU-nämnden jämfört med gällande
            ordning” (s. 45), trots att det på annat ställe på samma sida
            tvärtom sägs att nuvarande ordning ”består” (se citat ovan). Otydligheten
            i begreppet ”beslut” ställs på sin spets i författningskommentaren:
            ”[Ultskotten [ansvarar] för frågorna även om de behandlas på ministernivå
            men utan att beslut fattas” (s. 165, kursivering tillagd). Hur
            hanteras t.ex. strävan efter en politisk överenskommelse, eller
            ett inlägg i en riktlinjedebatt som övergår i en de facto-överenskommelse?
            Utskotten — skriver RDK — skall överlägga med regeringens företrädare
            i ”frågor som visserligen kommer upp på rådsmötena men som inte
            är avsedda för beslut [och] behandlas i kontakterna mellan utskott
            och regering och inte i EU-nämnden” (s. 47). Men, vad gäller egentligen?
            Begreppen och uppdelningen i ”saksamråd” och ”beslutssamråd” har
            skapat en allvarlig oklarhet om vad som ligger i begreppet ”beslut”,
            och därmed för arbetsfördelningen i riksdagen. Den oklarheten
            måste elimineras och det gäller även i 6 8 i förslaget till lagtext.
            Begreppet ”beslut” vid ministerrådens möten bör definieras tydligt
            och klart som innefattande alla ministerrådsbeslut i hela den
            beslutsskapande fasen i EU. Det bör klargöras att alla faktiska
            beslut som tas under den beslutsskapande fasen kan bli föremål
            för utskottens ”överläggningar” med regeringen, och att dessa
            faktiska beslut måste få acceptans i EU-nämnden inför ministerrådsmöten.
            RDK:s skrivningar om saksamråd och beslutssamråd och om ”beslut”
            visar att begreppen förvirrar mer än de klargör. Det bästa vore
            att skrota de två förstnämnda helt och hållet.
          </p>
          <p xml:id="i-73EwbuQTG6mivADSrrAZ1q">
            Oklart hur utskotten skall säga sitt
          </p>
          <p xml:id="i-CJFdrjv3CThartrBV6RnvB">
            Med ett upplägg där utskotten, som RDK föreslår, på ett formlöst
            sätt ”överlägger” med regeringen — t.ex. utan stenografiska uppteckningar
            av vad som sägs — blir riksdagens ställningstaganden lätt otydligare
            än med dagens rutiner i EUN. Vad sades och bestämdes egentligen
            i utskottet? Vad exakt svarade regeringsföreträdaren, och hur
            exakt formulerades frågan i utskottet? Skall diskussionerna med
            politiska regeringsföreträdare i utskott sammanfattas av ordföranden?
            I så fall, hur omfattande bör en sådan sammanfattning vara, och
            hur bör den hanteras i nästa steg? Bör den enbart vara en protokollsanteckning
            av ja/nej till regeringens föreslagna förhandlingspositioner,
            som dessvärre kan vara vagt och öppet formulerade? Eller bör utskottet
            författa ett kort yttrande som ”medskick” till EUN? I Finland
            har parlamentet goda erfarenheter av skriftliga yttranden från
            fackutskotten till EU-nämndens motsvarighet (Stora utskottet).
            Arbetet med skriftliga yttranden tar dock tid och resurser men
            eftersom det finländska
          </p>
          <p xml:id="i-Nhq42PmY166XDm9Q4DFFtf">
            2005/06:K4
          </p>
          <pb facs="riksdagen-motions-pdf/data/200506/mot_200506_K_4/mot_200506_K_4-0010.pdf"/>
          <p xml:id="i-5FszEcHhYWepDWLrepew4N">
            2005/06:K4
          </p>
          <p xml:id="i-EW4cgAcqqMRHqqUrndyp4N">
            10
          </p>
          <p xml:id="i-Ao25JnRYnQ3zA9g61PMDoE">
            parlamentet inte ägnar motioner samma resurser som den svenska
            riksdagen gör finns det utrymme för detta. Frågan är viktig. Priset
            för ett ökat utskottsengagemang i EU-frågorna — om arbetsutrymme
            för detta skulle skapas — får inte bli ökad otydlighet, och att
            riksdagen backar tillbaka från nuvarande inflytande och kontroll
            av regeringen. Frånvaron av stenografiska uppteckningar i utskottens
            ”överläggningar” med regeringen innebär en risk för tvister i
            senare led och t.ex. anmälningar till KU om vad som sades och
            avgjordes i utskotten. I slutändan av en sådan KU-process kan
            ord komma att stå mot ord, med frustration och ineffektivitet
            som följd. Varken riksdag eller regering är betjänt av en sådan
            ordning. Mitt förslag är att fackutskottet antingen föreslår ett
            kort och koncist ”ja” till den föreslagna svenska positionen,
            eller — om utskottet säger ”nej”, eller det vill göra ett kompletterande
            medskick — formulerar en kort yttrandetext om detta på två till
            fyra rader, som är av rekommenderande karaktär och omedelbart
            justeras i utskottet. Texten sänds till EUN och läggs dessutom
            ut på utskottets hemsida för allmänhet och för regering (sic!)
            att läsa. Texten bör ses som utskottets oförbindliga rekommendation
            till EUN inför för EUN:s ställningstagande och ger dessutom regeringen
            en chans att reagera och eventuellt modifiera sig inför samrådet
            i EUN. Om det finns en minoritet som inte sympatiserar med utskottsmajoritetens
            text, kan den/de antingen också formulera en kort text, eller
            direkt till sina företrädare i EUN kommunicera sin rekommendation.
            I praktiken kommer alla de fall när ett utskott säger ”nej”, eller
            vill modifiera regeringens position genom ett medskick, att i
            EUN leda till inlägg från partiföreträdare, eventuellt modifiering
            av ministern av förslaget till förhandlingsposition, och troligen
            gör EUN-ordföranden en särskilt noggrann kontroll av majoritetsförhållandena
            i nämnden.
          </p>
          <p xml:id="i-EbPiR9t51AKH3XqQoZKTXg">
            Avslutning
          </p>
          <p xml:id="i-X5i9aBYLVoo6xjReaJo8HQ">
            Med dessa ändringar och förtydliganden skulle EU-frågornas demokratiska
            förankring i Sverige och riksdagen bli genuina och inte huvudsakligen
            kosmetiska. Mina förslag i denna motion innebär att Riksdagskommitténs
            förslag till begränsning av EU-nämndens verksamhet avstyrks. Däremot
            bör som kommittén föreslår regeringens samråd med nämnden inför
            Europeiska rådet regleras i = riksdagsordningen. Även «samrådet
            i samband med regeringskonferenser bör regleras i riksdagsordningen.
            Kommitténs förslag om reglering i riksdagsordningen om överläggningar
            i utskotten bör bifallas, men konstitutionsutskottet bör uttala
            som riktlinje det som anförs i denna motion om att utskotten bör
            meddela EU-nämnden sin inställning.
          </p>
          <pb facs="riksdagen-motions-pdf/data/200506/mot_200506_K_4/mot_200506_K_4-0011.pdf"/>
          <p xml:id="i-TfGZWpoEMMKfXdtdAWjYp7">
            2005/06:K4
          </p>
          <p xml:id="i-K44Ms1KRWiqQgxDDSikMmv">
            Mitt förslag till ändring av riksdagsordningen är således att
            Riksdagskommitténs förslag antas med följande ändring (nuvarande
            lydelse i vänsterspalten).
          </p>
          <p xml:id="i-VYULpjz25q3EncW6Pmh1HB">
            Nuvarande lydelse Föreslagen lydelse
          </p>
          <p xml:id="i-3MdoUDprCNeLjTEATcPFsM">
            5$ 68
          </p>
          <p xml:id="i-JJ1hSP3XRFR9moZrJAoqa1">
            Regeringen skall underrätta EU-nämnden om frågor som avses bli
            behandlade i Europeiska unionens råd. Regeringen skall också rådgöra
            med nämnden om hur förhandlingarna i rådet skall föras inför beslut
            som regeringen bedömer som betydelsefulla och andra frågor som
            nämnden bestämmer.
          </p>
          <p xml:id="i-2fMHXBh9rrLSQ4fUBYhto2">
            Regeringen skall rådgöra med nämnden inför möten i Europeiska
            rådet och i samband med regeringskonferenser inom Europeiska unionen.
          </p>
          <p xml:id="i-PkJ7FedP4xf8zhPALsVFvb">
            Om minst fem av ledamöterna i EU-nämnden begär det, skall nämnden
            besluta att överlägga med regeringen enligt första stycket. Nämnden
            får avslå en sådan begäran om den begärda åtgärden skulle fördröja
            frågans behandling så att avsevärt men skulle uppkomma. Nämnden
            skall i så fall i sitt protokoll redovisa skälen till att begäran
            har avslagits.
          </p>
          <p xml:id="i-2z49qpoSAx27ygPmMuoGhu">
            Stockholm den 27 januari 2006 Carl B Hamilton (fp)
          </p>
          <p xml:id="i-DsSse8uNq1Qore67epM2f4">
            21
          </p>
        </div>
      </div>
    </body>
  </text>
</TEI>
