<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00932">
  <teiHeader>
    <fileDesc>
      <titleStmt>
        <title>angående hanteringen av hushållsavfall.</title>
        <author>av fru Sundberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående hanteringen av hushållsavfall.</title>
          <idno type="rdwebb">FW02932</idno>
          <rs type="number">932</rs>
          <ref type="dokument_url_text">http://data.riksdagen.se/dokument/FW02932/text</ref>
          <ref type="dokument_url_html">http://data.riksdagen.se/dokument/FW02932</ref>
          <ref type="dokumentstatus_url_xml">http://data.riksdagen.se/dokumentstatus/FW02932</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-7oTnqapnshRg18qXWm1AaJ</idno>
            <name>PAUL BRUNDIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4u6RX5fG6QAwB5JHe16ZTV</idno>
            <name>ERIK HOVHAMMAR</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Hg2Wz95RvQx3yUWLWY7d8f</idno>
            <name>CARL ERIC HEDIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>LH. LOTHIGIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GFTRsNqinZi5u1Qbi8pmh8</idno>
            <name>N. YNGVE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-TS1cfMCbC2M6YMwsFAgdXD</idno>
            <name>BRITT MOGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KotLuvVk2LFCophFH91XXi" type="signed"/>
        <correspContext corresp="i-KotLuvVk2LFCophFH91XXi">
          <note type="signatory" corresp="i-N7WL5aLLwEPfYa71gsUxQx"/>
          <note type="signatory" corresp="i-7oTnqapnshRg18qXWm1AaJ"/>
          <note type="signatory" corresp="i-4u6RX5fG6QAwB5JHe16ZTV"/>
          <note type="signatory" corresp="i-Hg2Wz95RvQx3yUWLWY7d8f"/>
          <note type="signatory" corresp="r-0"/>
          <note type="signatory" corresp="i-GFTRsNqinZi5u1Qbi8pmh8"/>
          <note type="signatory" corresp="i-TS1cfMCbC2M6YMwsFAgdXD"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__932/mot_1973__932-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion nr 932 år 1973
          </p>
          <p>
            Nr 932
          </p>
          <p>
            av fru Sundberg m. fl. angående hanteringen av hushållsavfall.
          </p>
          <p>
            I den allmänna miljövårdsdebatten möter man även i den seriösa
            vetenskapliga debatten exempel på hur framtiden kan komma att
            gestalta sig, om exploateringen av våra naturresurser fortsätter
            i nuvarande takt. En av anledningarna till de dystra domedagsprofetiorna
            är de miljöfaror som den moderna tekniken och samhällsutvecklingen
            förorsakar. I ett större perspektiv är det också fråga om förbrukning
            av jordens råvaror och energiresurser. Dessa är inte oändliga,
            och detta faktum kommer att nödvändiggöra åtgärder för att förändra
            den exponentiella tillväxten i industristaterna. Om denna skulle
            få fortsätta, skulle det medföra att jordens totala materialförbrukning
            skulle fyrdubblas fram till år 2000. Åtskilligt görs dock redan
            för att bromsa takten när det gäller råvarukonsumtionen, Till
            det viktigaste måste räknas den ökade strävan att använda sig
            av naturens eget system, recirkulation eller återanvänd- ning.
            Många anser att med nuvarande teknik skulle exempelvis det kända
            förrådet av järn inte räcka särskilt länge till. En ganska pessimistisk
            bedömning görs av professor Hambr&amp;eus i 1971 års rapport till
            IVA:s högtidsdag: ”Fortsätter förbrukningen av järn att växa exponentiellt
            i samma takt som för närvarande skulle de nu tekniskt-ekonomiskt
            åtkomliga järnreserverna vara tömda om 70 år.” Kol, gas och olja
            anses kunna räcka 300 år i gynnsammaste fall, dvs. om förbrukningen
            dämpas. Om nuvarande utveckling av förbrukningen fortsätter i
            fråga om gas/olja, blir prognosen mycket ogynnsammare. Dessa råvaror
            utgörs av lagrade solenergiformer, som har omvandlats under årmiljoner.
            Exempelvis tog det naturen 500 000 år att bilda den kvantitet
            olja som världen nu konsumerar under ett år. Framtidens miljövårdsproblem
            kommer därför att i allt högre takt kretsa kring frågor om återföring
            av material i produktionen, återvinning, återbruk och nyttiggörande
            av avfall. För att få dess principer erkända som nödvändiga kommer
            åtskilligt av nya initiativ att krävas av såväl samhället som
            industrin och den enskilde. Nyutvecklad teknik, ekonomisk stimulans
            och välplanerad kommunal avfallsteknik kommer då att få allt fler
            avfallsflöden att länkas in i produktiva processer, Det allmänt
            ökande miljömedvetandet hos männi- skor kan också påverka vårt
            miljökonsumtionsmönster till viss del. Vid valet av mera miljövänliga
            konsumtionsvaror måste man styra den teknologiska utvecklingen
            mot en avfallsminskande produktion och varudistribution,
          </p>
          <p>
            1 Riksdagen 1973. 3 saml. Nr 932
          </p>
          <pb facs="riksdagen-motions-pdf/data/1973/mot_1973__932/mot_1973__932-002.pdf"/>
          <p>
            Mot. 1973:932 2
          </p>
          <p>
            Återvinning ur hushållssopor
          </p>
          <p>
            Den växande avfallsmängden utgör ett av våra största problem.
            Den mängd avfall en person producerar beror på levnadsstandard
            och andra konsumtionsbestämmande faktorer, men i stort sett är
            antalet kg per person och år lika för de olika kommunerna i vårt
            land. I Sverige har mängden hushållssopor per person och år vuxit
            från 155 kg 1961 till 255 kg 1971. Man räknar med att varje svensk
            kommer att producera ca 330 kg sopor 1980 och 400 kg 1990. Denna
            utveckling ter sig skrämmande, och helt nya metoder för omhändertagande
            av denna växande avfallsmängd blir nödvändiga. Sedan en tid tillbaka
            diskuteras det därför på vad sätt det skulle vara möjligt att
            återvinna värdefullt material ur hushållssopor och låta det återgå
            i produktionsprocessen som avfallsråvaror. Därmed skulle man vinna
            att sopvolymen från hushållen begränsades och därmed också de
            stegrade sophanteringskostnaderna för kommunen. Återvinning är
            komplicerat både tekniskt och ekonomiskt. Det värde- fulla materialet
            måste sorteras ut. Helst skulle detta ske på renhållnings- stationen,
            men det kräver ofta dyrbara sorteringsanläggningar och är därför
            orealistiskt för närvarande, Separeringen måste därför ske vid
            ”källan”, dvs. redan i hushållet. Hämtning, omsortering och borttrans-
            port av avfallsråvaran är ett annat och nytt moment, som också
            kostar pengar och som strängt taget ligger utanför kommunernas
            renhållnings- skyldighet. En försöksverksamhet, som nu varit i
            gång sedan början av förra året, fortsätts i Örebro och utvidgas.
            Likaså fortsätts en försöksverksamhet i Malmö, som började i höstas,
            likaså i Jönköping. I Stockholm och Göteborg finns långt avancerade
            planer på ganska omfattande försöks- verksamhet, och i ytterligare
            ett antal städer diskuteras och planeras det för återvinningsförsök.
            I Örebro sker insamlingen i bostäderna i samband med den reguljära
            sophanteringen. Insamlingen sker kontinuerligt och är avsedd att
            bli ett naturligt tillvägagångssätt för hyresgästerna. Experimentet
            i Örebro skall ge svar på
          </p>
          <p>
            huruvida hushållen kommer att vilja medverka genom att skilja
            från de värdefulla beståndsdelarna i soporna och
          </p>
          <p>
            om det pris som kan betalas för avfallsråvaran kommer att räcka
            till för att täcka de tillkommande hanterings- och transportkostnaderna.
          </p>
          <p>
            Önskvärt är också att få reda på om konsumenterna kommer att
            vilja köpa varor som är tillverkade, helt eller delvis, av avfallsråvaror.
            Målet på lång sikt är för det första att minska sopvolymerna och
            därmed belastningen på renhållningsväsendet, för det andra att
            spara på naturresurser genom att återanvända begagnat material.
            Försöksverksamheten har inriktats på de komponenter i soporna
            — som lättast går att återanvända, — som hushållen lätt kan frånskilja,
            — som dessutom någon är villig att köpa.
          </p>
          <pb facs="riksdagen-motions-pdf/data/1973/mot_1973__932/mot_1973__932-003.pdf"/>
          <p>
            Mot. 1973:932 3
          </p>
          <p>
            Det är ännu bara tidningar och glasförpackningar som uppfyller
            dessa krav. Kostnaderna beräknas bli täckta av den ersättning
            som bruken betalar vid leveransen av avfallsråvaror, På sikt kommer
            konsumenten att få ersättning indirekt genom de minskade kostnaderna
            för renhållningen. Försöket i Örebro har slagit mycket väl ut,
            och uppslutningen bland hyresgästerna har varit god. En betydande
            kostnadsbesparing har upp- nåtts för fastighetsägarna, och belastningen
            på kommunens soptipp har reducerats. Försöket visar också klart
            att en separering av material ur hushållsavfallet är fullt genomförbar
            och att hyresgästerna sluter upp och deltar i den här delen av
            miljövårdsarbetet. Vi föreslår därför att naturvårdsverket aktivt
            medverkar för att initiera nya försök av liknande slag. Erfarenheter
            har också gjorts när det gäller hanteringen av soporna. Bland
            annat har man upptäckt stora brister i dimensioneringen, utform-
            ningen och placeringen av soputrymmen inom fastigheterna. I allmänhet
            torde gälla att tidigare synder i planeringen omöjliggör rationaliserings-
            åtgärder eller minskar förutsättningarna för sådana. Plats saknas
            ofta för uppställning av erforderliga behållare. Säckkaru- seller
            eller annan liknande utrustning inryms inte i tillgängliga utrymmen,
            bärvägarna är ofta långa med hindrande smala dörrar, hörn, trappor,
            rörinstallationer etc. Följden är en hämtningsfrekvens, tätare
            än vad som motiveras av hygieniska skäl, och förd yrade hämtningskostnader.
            Hämtningsarbetet värderas och lönesätts ofta efter ett poängberäk-
            ningssystem, där hänsyn tas till förhållandena på hämtningsstället,
            t. ex. gångväg, antal trappsteg, dörrar etc, Planeringsbristerna
            återspeglas där- med direkt i hämtningskostnaden, Vi föreslår
            därför att bostadsstyrelsen vid utarbetandet av anvisningar för
            utformningen av soputrymmen beaktar dessa synpunkter så att inte
            onödig fördyring drabbar sophämtningen vid ökade krav på separering.
            Som exempel på hur kommunens agerande kan motverka återvinning
            kan följande nämnas. Vid flera stora affärscentra med mycket stora
            mängder av pappersavfall har kommunen ställt sopkomprimatorer
            till förfogande. Dispositionsrätten till dessa ingår i kostnaden
            för renhåll- ningen. Förekomsten av komprimator har gjort att
            något utrymme inte finns reserverat för hantering och lagring
            av returemballage. Av största betydelse för att kunna stimulera
            kommunerna att satsa på separering av hushållsavfall är att detta
            avfall kan återanvändas och att detta kan ske kommersiellt. Tanken
            att recirkulera hushållsavfall är ganska ny. Tekniken och organisationen
            för återvinning har just börjat växa fram, och en rad institutioner
            och företag arbetar på att utveckla metoder för återvinning. Problemen
            varierar också med materialet i fråga. Som förut påpekats har
            försöksverksamheten hittills i huvudsak koncentrerats till papper
            och glas. Stora ansträngningar görs emellertid för att utsträcka
            återvinnings- verksamheten till andra material såsom plast, plåt
            och olja.
          </p>
          <p>
            1" Riksdagen 1973. 3 saml. Nr 932
          </p>
          <pb facs="riksdagen-motions-pdf/data/1973/mot_1973__932/mot_1973__932-004.pdf"/>
          <p>
            Mot. 1973:932 a Papper
          </p>
          <p>
            Insamlingen av returpapper låg till för 10—15 år sedan huvudsakligen
            i skrothandelns händer och bedrevs som en bisyssla, I dag insamlas
            ungefär 350 000 ton returpapper per år i vårt land, varav 1/3
            kommer från konverteringsindustrin, wellpapp- och kartongfabriker,
            tryckerier, bok- binderier etc. Allt pappersspill från denna sektor
            tages i dag till vara. 1/3 av returpapperet kommer från varuhus,
            affärer och industrier, huvudsakligen i form av emballage. Återvinningen
            från denna sektor är redan effektiv, minst 50 procent av tillgängligt
            returpapper insamlas. Den återstående tredjedelen utgörs av dagstidningar
            och tidskrifter och omfattar spill vid tryckningen, returupplagor
            samt i begränsad omfattning pappersavfall från hushållen. I dag
            bedömer man att här finns utrymme för en avsevärt större återvinning
            — till upp emot totalt 500 000 ton. Problemen är emellertid att
            finna efterfrågan till denna kvantitet. Detta problem ökar snabbt,
            om man räknar med att man vid oförändrad insamlingsprocent kommer
            att ha en returpapperskvantitet på 600 000 ton på 1980-talet vid
            en total konsumtion av 2,4 miljoner ton papper. Insamlingsprocenten
            och de återvunna kvantiteterna skulle ytterligare öka om även
            de mängder tidningar och tidskrifter som nu går till destruktion
            i hushållens sopor tillvaratoges. Hela denna kvantitet skulle
            väl kunna användas som råvara vid tidningspappersbruk i stället
            för ved, Tekniskt föreligger inga svårigheter. Att tvätta bort
            trycksvärtan från papperet och att rena avfallsvattnet från tryckfärgerna
            innebär emellertid dyra processer, Dessa kostnader är så höga
            att det är väsentligt billigare — i varje fall tills vidare —
            att använda ved som råvara, även om priset för tidningar och tidskrifter
            ligger lågt i förhållande till andra returpapperskvaliteter, Vi
            anser därför att investe- ringar i pappersbruken för användning
            av returpapper borde betraktas som miljöinvesteringar och åtnjuta
            det stöd som gäller för sådana investeringar, Alla ekonomiskt
            återvinnbara kvantiteter returpapper är i nuläget tagna i anspråk
            med undantag av hushållens pappersavfall. För att detta skall
            kunna tas om hand fordras samhällets stöd. Enligt en av K-Konsult
            gjord utredning uppgår kostnaderna för hushållssopor till 160—230
            kr./ton, varav insamlingskostnader 130—180 kr./ton och destruktionskostnader
            30—50 kr./ton. Det kan konstateras att en minskning av avfallskvantiteter
            från hushållen genom returpappers- insamling på sikt väsentligt
            kommer att begränsa kommunernas renhåll- ningskostnader. Detta
            blir särskilt uppenbart när volymen hushållsavfall växt så mycket
            att ytterligare investeringar i fastigheternas avfallsut- rymmen,
            i transportapparaten eller i destruktionsanläggningarna erfordras.
            Om hushållen skiljde papper och papp från soporna och kommunerna
            transporterade detta returpapper till pressningscentralerna för
            25 kr. per ton, skulle en ytterligare återvinning av ca 100 000
            ton, kanske 150 000 ton, möjliggöras. Åtgärden skulle medföra
            en besparing för
          </p>
          <pb facs="riksdagen-motions-pdf/data/1973/mot_1973__932/mot_1973__932-005.pdf"/>
          <p>
            Mot. 1973:932 5
          </p>
          <p>
            kommunerna av 5 1/2—7 1/2 milj. kr. vid 100 000 tons återvinning,
            dvs. 2,5 milj. kr. i frakter och 3 å 5 milj. kr. i sparade destruktionskostnader.
            Besparingen i ved skulle motsvara ca 350 000 m? per år eller,
            mycket ungefärligt, ca 900 000 skogsträd, Som exempel på hur orimliga
            konsekvenserna kan bli när ensidiga ekonomiska ställningstaganden
            läggs till grund för beslut vill vi erinra om följande. 1971 hade
            televerket vissa svårigheter att få avsättning för hopsamlade
            gamla telefonkataloger, och man infordrade då anbud av eventuella
            uppköpare. AB Industrileveranser lämnade offert gällande för fem
            år, vari man erbjöd sig att köpa katalogerna från vissa uppsamlingsplatser
            för 55 kr./ton. Televerket beräknade hopsamlings- och hanteringskostnaderna
            för att få katalogerna till dessa platser till 80 kr./ton, vilket
            skulle ge en förlust på 25 kr./ton eller ca 140 000 kr. för Stockholmsområdet.
            (Detta motsvarar ungefär en samtalsmarkering per abbonent.) Man
            avstod därför från anbudet och katalogerna fick kastas på vanligt
            sätt. Destruktions- kostnaden inklusive transport till soptipp
            lär inte ha understigit 150 kr./ton. Denna kostnad har dock kommunen
            fått stå för.
          </p>
          <p>
            Glas
          </p>
          <p>
            Glas är från flera synpunkter ett oöverträffat förpackningsmaterial.
            Det fyller de högsta krav på hygien och täthet och ger konsumenten
            full upplysning om varans utseende, Debatten om engångsglas har
            länge varit aktuell men då i allmänhet varit koncentrerad till
            dryckesförpackningar. Ett förbud mot engångsglas skulle i och
            för sig medverka till att varje förpackning fick en längre livslängd
            men skulle definitivt inte lösa nedskräpningsproblemet, då undersökningar
            visar en ökad benägenhet hos konsumenten att kasta också returglas,
            Dryckesförpackningarna utgör dessutom endast en del av glaset
            i hushållsavfallet, och nya vägar måste prövas för att själva
            materialet glas skall kunna recirkulera. Förpackningsplas framställs
            ur naturliga råvaror, som är billiga. Detta i förening med massproduktion
            gör också glaset till ett billigt förpack- ningsmaterial. Vill
            man då använda begagnat glas, eller vad som på fackspråk kallas
            krossglas, som en alternativ råvara i framställningen, måste detta
            som en konsekvens härav också ha ett lågt pris. Annars kan det
            inte mäta sig ekonomiskt med de ordinarie råvarorna. Krossglaset
            tål därför inte att belastas med dryga transport- eller hanteringskostnader.
            Hittills har man uppnått en rimlig transport- och hanteringsekonomi
            endast vid utfall av större mängder på ett och samma ställe. När
            återanvändning av glas diskuteras blir därför transportavståndet
            till återanvändingsstället en kritisk faktor — särskilt om det
            gäller ett primärt insamlande av mindre volymer från många ställen.
            Om man trots detta kan få återanvändningen självbärande, uppnås
            utanför den ekonomiska bedömningen en rad plusvärden, exempelvis
            mindre sopvolymer och lägre förbrukning av naturliga råvaror,
            På sikt kommer detta säkert att bedömas som mer värdefullt än
            vad man gör i dag.
          </p>
          <p>
            EE a FOS INST AA a
          </p>
          <pb facs="riksdagen-motions-pdf/data/1973/mot_1973__932/mot_1973__932-006.pdf"/>
          <p>
            Mot. 1973:932 6
          </p>
          <p>
            Återanvänding av flaskor och glasburkar för smältning av nytt,
            rent glas för tillverkning av nya glasförpackningar är det naturligaste,
            enklaste och kanske mest eknomiska sättet att recirkulera begagnat
            glas. I de fall där transportavstånden ger för höga kostnader
            har dock en hel rad alternativa användningssätt utvecklats. Det
            krossade glaset utgör en alter- nativ- eller ersättningsråvara
            men har i flera fall givit plusvärden i egenskaperna hos produkterna.
            Som exempel kan nämnas att glas med fördel kan användas som ersättning
            för krossad sten, kalk eller dolomit i asfalt för vägbeläggningar,
            Begagnat glas kan också användas för annan glasproduktion, exempelvis
            glasull för isoleringsmattor, skumglas för isoleringsblock eller
            glasblock för byggnadsändamål. Användningen är i och för sig densamma
            som vid tillverkning av nytt förpackningsglas. Återvändningen
            av begagnade flaskor och glasburkar för nytillverkning av emballageglas
            är dock den enklaste metoden för att glaset skall återstå i produktionen
            och icke belasta soptippar i orimligt hög grad samtidigt som glaset
            som förpackningsmaterial skulle ges möjlighet att behålla sin
            ställning relativt andra material, Just genom det låga ekonomiska
            värdet av returmaterialet är det dock svårare att få nyproduktion,
            grundad på krossglas, lönsam. Normalt ingår krossglas till ungefär
            20 procent vid framställning av nytt glas. Försök har emellertid
            nyligen gjorts mycket framgångsrikt med upp till 80 procent inblandning
            av krossglas.
          </p>
          <p>
            Plast
          </p>
          <p>
            Användningen av plast har ökat i mycket hög takt. Vår förbrukning
            av plastförpackningar uppgick 1960 till 15 000 ton och beräknas
            enligt K-Konsult stiga till 160 000 ton 1975. I år beräknas vi
            använda 60 kg plast per person och år, varav 15 kg förpackningar.
            Av dessa senare är 2 kg plastkassar. Av den olja Sverige förbrukar
            går ca 1 procent till plastframställning Det finns många olika
            sorters plast. Också från miljövårdssynpunkt måste man göra åtskillnad
            mellan olika sorter, eftersom risk finns för att den kritik som
            t. ex. riktats mot PVC-plast kommer att gälla alla plaster. Man
            försöker också att i så hög grad som möjligt begränsa användingen
            av PVC-plast, vars förbränning ofta medför olägenheter genom saltsyrebild-
            ning. Det vanligaste plastmaterialet är polyetenplast. Polyeten
            innehåller liksom papper inte några beståndsdelar som vid förbränning
            ger skadliga ämnen. Forskningen i vad gäller plastmaterial har
            under senare år i hög grad inriktats på att framställa material
            som är självförstörande. Särskilt som förpackningsmaterial för
            öl och läskedrycker är det angeläget att en vidareutveckling av
            sådant material sker, Med ”självförstörande” eller fotokemiskt
            nedbrytbar plast menas ett plastmaterial som liksom naturens egna
            produkter, växtdelar, blad, gräs etc., bryts ned inom en årscykel
            till små fragment av oxiderad lågmole- kylär plast. Tack vare
            att plasten bibringas denna form kan jordens
          </p>
          <p>
            börd RR NR
          </p>
          <pb facs="riksdagen-motions-pdf/data/1973/mot_1973__932/mot_1973__932-007.pdf"/>
          <p>
            Mot. 1973:932 7
          </p>
          <p>
            naturliga mikroorganismer fullborda nedbrytningen till enkla
            oskadliga ämnen som återinträder i naturen, På sikt måste emellertid
            forskningen även här inriktas på att öka återanvändningen av materialet.
            Den alltmer ökade användingen av krympfilm för lastpallar och
            samlingsförpackningar har också medfört att man inom detaljhandeln
            har börjat uppsamla sådan film jämte plast- säckar, att efter
            nedmalning användas som råvara till bl. a. sopsäckar av plast.
            Detta är en direkt parallell till insamlingen av wellpapp och
            papperssäckar inom detaljhandeln för återsändning till pappersindustrin.
            Plastbelagt papper, som tidigare varit omöjligt att regenerera
            till nytt papper, kan i dag betraktas som en fullgod råvara hos
            de pappersbruk som utnyttjar returpapper som råvara. Plasten separeras
            härvid från papperet men utnyttjas ännu så länge inte. I Japan
            har ett par metoder utvecklats för att återvinna olja av blandat
            plastskrot. Plast är ju tillverket av olja genom crackning och
            polymerise- ring och kan följaktligen återvandlas till bensin
            och fotogen. Exempelvis plastflaskor för mjölk kan behandlas på
            detta sätt. Med ökade volymer ökar givetvis möjligheterna till
            återanvänding. När det gäller plast försvåras emellertid problemet
            av att plast finns av olika slag. Tekniken måste på lång sikt
            inriktas på möjligheten att erbjuda möjligheter att särskilja
            de olika plasterna i avfallet och därmed göra återanvändningen
            till ett lönsamt komplement till sophanteringen. Det finns dock
            mer kvalificerade exempel på återvinning här hemma i Sverige.
            Plast som förpackningsmaterial ökar starkt med moderniseringen
            av varudistributionen, speciellt inom livsmedelssektorn, I de
            stora varu- distributionscentralerna sorterar man ut förpackningsfolier,
            säckar, påsar m.m, av polyeten, Hittills är det bara där man kan
            samla större kvantiteter av en identifierbar plast — i detta fall
            polyeten, som är den största gruppen av förpackningsmaterialen
            där återvinningen eknomiskt kan motiveras. Den återsänds till
            en anläggning i landet som också efter fragmentering och tvättning
            återför den till produktion av ny förpack- ningsfolie för mindre
            kvalificerade ändamål som exempelvis säckar. Man beräknar i denna
            anläggning kunna återanvända ca 5 000 ton polyeten per år av en
            totalförbrukning i anläggningen av ca 30 000 ton per år.
          </p>
          <p>
            Metaller
          </p>
          <p>
            Industriellt metallavfall finns i två former, dels fast som skrot,
            dels i form av metallhaltiga avfallslösningar. Först i vad gäller
            recirkulation i teknisk skala var våra järnbruk. Redan från början
            ställde det sig eknomiskt värdefullt att blanda in järnskrot som
            råvara, och i dag uppgår denna råvaruhandel till ca 54 procent.
            Nya användningsområden för metallprodukter liksom erfarenheter
            av metallföroreningar har aktuali- serat problem som berör såväl
            avfallshanteringen som möjligheter till återvinning. En forskargrupp
            på Chalmers tekniska högskola i Göteborg har utvecklat en metod
            att återvinna metaller och syror från stålindustrin.
          </p>
          <pb facs="riksdagen-motions-pdf/data/1973/mot_1973__932/mot_1973__932-008.pdf"/>
          <p>
            Mot. 1973:932 8
          </p>
          <p>
            Bara i Sverige kan metoden spara ca 30 milj. kr. för industrin,
            bortsett från de stora vinster som kan göras på miljö- och naturresursområdena.
            Projektet har stötts av styrelsen för teknisk utveckling (STU).
            Innan Chalmersforskarna gick in till STU med en ansökan om forskningsanslag
            undersökte de hur stora mängder aktuellt avfall industrin släppte
            ut. Det visade sig att 1 100 industrier, enbart i Sverige, släppte
            ut vätskeavfall med för höga halter metaller och syror, Ur stålindustrins
            betbad — en av stationerna i framställningsprocessen — utsläpps
            årligen ca 9 000 ton metaller och ca 30 000 ton syror. Detta släpps
            ut i vattendragen och förorenar dessa. Förutom att utsläppen följaktligen
            är ett gigantiskt miljöproblem går också metaller och syror för
            stora värden till spillo. En återcirkulering skulle i hög grad
            bli självförsörjande, samtidigt som den ger möjlighet till en
            ökad ekonomisering av våra minerala resurser, Forskargruppen på
            Chalmers skall också ta sig an ett annat stort miljöproblem: att
            återvinna giftiga tungmetaller ur kommunalt avfalls- slam. Enligt
            vår bedömning kommer denna forskningsuppgift att vara av stort
            värde. Den misstro som möter försök att använda avfallsslam till
            bl. a. jordförbättringsmedel har sin grund i vetskapen om att
            giftiga tungmetaller kan finnas kvar i slammet och att verkan
            av detta till stor del är okänd. Frågan om hur man skall ta hand
            om plåtavfall har stor aktualitet. De konserv- och ölburkar som
            efter användandet betraktas som ett ”pro- blem” har tidigare gjort
            sin tjänst — möjliggjort distribution av varor. Innebörden i återvinning
            eller recirkulation är ju inte att vi skall återvända till agrarsamhällets
            idealiserade tillstånd. Vi skall i stället betrakta detta avfall
            som en högst värdefull råvara. I Sverige utgör glas- och metallavfallet
            ca 15 procent av det kommu- nala avfallet. Av detta är högt räknat
            10 procent förpackningar. Beträffande plåtskrotet så har PLM,
            som är den största tillverkaren av plåtförpackningar i Sverige,
            tagit initiativ till att finna former för återvinning. Man har
            därvid etablerat en rad kontakter med järnskrot- handeln, järnbruken
            och de järnverk som använder järnskrot. Problemet med bleckplåtskrotet
            är koncentrerat till tennbeläggningen. I dag under- söks möjligheten
            för tyska företag att ta hand om svenskt bleckplåtskrot för avtenning.
            Förutsättningarna för att starta avtenningsverksamhet i Sverige
            måste dock undersökas, eftersom enbart det avfall som normalt
            uppstår som kassation vid plåtfabrikerna i Norden skulle räcka
            som grundstomme i en ny avtenningsanläggning. Ölburkar utvunna
            genom hushållsseparering enligt mönster av de försök som gjorts
            i Örebro skulle alltså öka förutsättningarna att ekonomisera en
            sådan anläggning.
          </p>
          <p>
            Olja
          </p>
          <p>
            Landets totala oljeförbrukning är omkring 35 milj. ton/år. Enligt
            tidigare uppskattningar skulle oljeavfallet uppgå till ca 1 procent
            därav, men senare erfarenheter tyder på att den verkliga siffran
            är blott hälften
          </p>
          <pb facs="riksdagen-motions-pdf/data/1973/mot_1973__932/mot_1973__932-009.pdf"/>
          <p>
            Mot. 1973:932 9
          </p>
          <p>
            därav, dvs. 100 000-180 000 ton/år. Ävenså är avfallsoljan det
            kvantita- tivt största kemiska avfallet. Avfallsoljan består av
            en mångfald substan- ser, och idealet vore naturligtvis om uppsamlingen
            av de olika avfalls- oljeslagen kunde ske helt selektivt. Det
            har dock befunnits praktiskt taget omöjlig att åstadkomma en sådan
            uppsamling. Insamlandet har i stället byggts på hopförande av
            alla slag av mineraloljeavfall, Den erhållna blandningen återanvänds
            på två sätt: som råvara för ammoniaktillverkning och som råvara
            för eldningsoljetillverkning. Återvinning av olja har två huvudsyften:
            dels är det ett effektivt sätt att bli av med oljespillet, som
            utgör en stor och svårbemästrad miljöfara, dels kan återvinning
            bidra till en bättre hushållning med de begränsade resurserna
            av fossila bränslen, Från samhällets sida uppmärksammades dessa
            problem och resulterade i bildandet av SAKAB. Detta företag startade
            med stora ambitioner men sänkte dem efter hand när svårig- heterna
            dök upp. Ursprungligen skulle detta företag svara för omhänder-
            tagandet av kemiskt avfall och ordna transporterna av detta till
            upplag- rings- och destruktionscentraler, Genom enskilda initiativ
            finns i dag möjligheter att ta hand om oljeavfall. Ett företag
            har bildats i Kvarntorp med uppgift att behandla alla slag av
            oljeavfall, lösningsmedel, klorerade kolväten, PCB, växt- och
            insektsgifter och mineralsyror. Även blyhaltigt bensinavfall räknar
            man med kunna ta hand om. Ett annat företag har övertagit SAKAB:s
            gamla marknadsorganisation för insamlingen av avfallet. Skandinaviska
            olje- centralen i Jönköping tar hand om smörjoljeavfall, På sikt
            måste vi sträva efter att all spillolja omhändertas, Detta i sin
            tur är beroende på kostnaden för ”kvittblivningen”. Det kommunala
            renhållningsmonopolet torde successivt komma att utvidgas till
            att inkludera också det kemiska avfallet. Samhället har här en
            utomordentligt god möjlighet att främja återanvänding genom att
            låta sina tillsynsorgan (naturvårdsenheter och hälsovårdsnämnder)
            bli icke blott övervakningsorgan utan också serviceorgan för aktiv
            information och rådgivning till avfallslämnarna,
          </p>
          <p>
            Avfallsdestruktion
          </p>
          <p>
            Även med en långt driven återvinningsverksamhet kommer huvuddelen
            av vårt avfall att finnas kvar just som avfall. Hanteringen av
            detta avfall regleras genom olika lagar. Dessa är bl. a. miljöskyddslagen,
            naturvårds- lagen, hälsovårdsordningen samt renhållningslagen.
            Särskild lagstiftning väntas i fråga om omhändertagandet av olika
            specialavfall som anses innebära betydande risker för samhället.
            Åtskillig kritik kan riktas mot dagens kommunala avfallshantering.
            Kortsiktiga ekonomiska bedömningar ligger ofta till grund för
            beslut om destruktionsmetoder. Soptippar och förbränningsanordningar
            har till- kommit utan att alternativa förslag om kompostering
            beaktats från samhällsekonomisk synpunkt. Från miljövårdssynpunkt
            är samkompostering av sopor och avlopps-
          </p>
          <p>
            ERA ER RA SEE
          </p>
          <pb facs="riksdagen-motions-pdf/data/1973/mot_1973__932/mot_1973__932-010.pdf"/>
          <p>
            Mot. 1973:932 10
          </p>
          <p>
            slam den bästa metoden att lösa avfallsproblemen. Komposteringen
            bör då ske tillsammans med reningsslam, vars innehåll av kväve
            erfordras i processen, Härigenom löses dessutom ytterligare ett
            avfallsproblem. Fördelarna med kompost som slutprodukt är stora.
            Hushållsavfallet och slammet har ett visst innehåll av växtnäringsämnena
            kväve, fosfor och kalium, vilka stannar i komposten. Metoden producerar
            en hygieniskt invändingsfri humusrik produkt, vars jordförbättrande
            egenskaper, mull- halt, kan bli av betydelse inte minst för det
            kreaturslösa jordbruket. Den nybildade stiftelsen Svensk återvinning
            och Återvinningssystem Åsab AB har beslutat att starta komposteringsförsök
            med det avfall som återstår sedan tidningar, glas och metall avskiljts.
            Supra, som tillsammans med Kommunförbundet, Persöner och PLM ingår
            i stiftelsen, kommer att prova kompostens egenskaper genom jordbruksförsök.
            Det är särskilt glädjande att STU och statens naturvårdsverk planerar
            en utredning om kompostering av avfall. Denna utredning tycks
            dock begränsas till frågeställningen huruvida några risker finns
            förenade med användningen av komposten och hur sådana eventuella
            risker skall undanröjas. Kvar står de stora problemen med tillförsel
            av avfallet och i än högre grad hur slutprodukten skall finna
            avsättning. Vi föreslår därför att denna undersökning utvidgas
            till att omfatta också den senare frågeställningen, eftersom dess
            lösande är av avgörande betydelse för den framtida lönsamheten
            vid kompostering.
          </p>
          <p>
            Avsättningsproblemen
          </p>
          <p>
            Återvinning får inte bli ett självändamål i så måtto att man
            bortser från att de återvunna produkterna måste få avsättning.
            Vårt konsumtions- mönster har i alltför hög grad medfört att konsumenterna
            i sin efter- frågan ställer onödigt höga krav på många varor.
            Åtskilliga produkter som bygger på återanvänt material kommer
            att ha ett enklare utförande än sådana av nya råvaror — för andra
            kommer kvaliteterna att vara likvärdiga. Det finns olika sätt
            att öka efterfrågan på ”återvinningsprodukter”. Det mest effektiva
            torde vara priset, och i de fall kostnaderna för materialets framställning
            blir lägre vid återanvändning kan därmed efter- frågan på sådant
            material öka, I många fall är emellertid hanterings- kostnaderna
            så höga att återanvändningen inte innebär någon kostnads- besparing
            vid framställningen, om man ensidigt betraktar produkten eller
            materialet i fråga. Vi har förut dock påpekat vikten av att återanvänd-
            ningen måste ses i ett större samhällsekonomiskt sammanhang och
            att hanteringskostnaden måste bedömas i relation till kostnaderna
            vid avfalls- destruktion, Ett annat sätt att öka efterfrågan på
            produkter framställda av avfalls- material är att öka informationen,
            Det finns ett växande miljömedvetan- de hos många människor, ett
            medvetande som bl, a, resulterat i att man reagerat negativt mot
            slöseriet med våra naturresurser. Många människor
          </p>
          <pb facs="riksdagen-motions-pdf/data/1973/mot_1973__932/mot_1973__932-011.pdf"/>
          <p>
            Mot. 1973:932 11
          </p>
          <p>
            skulle uppleva tillfredsställelse i vetskapen om att man genom
            val av produkt kan medverka till att minska detta slöseri. Detta
            fordrar emellertid att konsumenten får kunskap om att produkten
            är baserad på återvunnet material, alternativt kan återvinnas.
            Sådan information skulle kunna lämnas genom att på produkten i
            fråga fanns ett märke som upplyste om detta förhållande, Vi föreslår
            därför att statens naturvårds- verk får i uppdrag att tillsammans
            med berörda producenter söka åstadkomma ett sådant märke och fastställa
            villkoren för dess användan-
          </p>
          <p>
            de. Även producenterna borde i högre grad än som nu är fallet
            lägga
          </p>
          <p>
            återvinningssynpunkter på sin produktion. Åtskilliga matriklar
            och skriv- material framställs av papper med plastpärmar. Detta
            omöjliggör en återanvändning eftersom avlägsnandet av pärmarna
            skulle ställa sig alltför dyrbart. Många sådana exempel finns,
            Man skulle kunna tänka sig ett råd där erforderlig ”återvinningsexpertis”
            fanns tillgänglig och dit producen- terna kunde vända sig för
            att få synpunkter på utformningen av sina produkter och därigenom
            underlätta materialets recirkulation. Staten och kommunerna är
            de största upphandlarna i vårt land. Militärförband, statliga
            verk och skolor upphandlar enorma kvantiteter av bl. a. papper.
            En ökad efterfrågan från samhällets sida på produkter framställda
            av återvunnet material skulle skapa stora förutsättningar att
            öka sådan produktion. Vi föreslår därför att Kungl. Maj:t låter
            utreda möjligheten att för statlig och kommunal upphandling utarbeta
            regler som syftar till att i större utsträckning använda produkter
            som ställer sig fördelaktiga från återvinningssynpunkt.
          </p>
          <p>
            Samarbetsfrågor
          </p>
          <p>
            Den existerande processindustrin representerar ett stort kunnande-
            och anläggningskapital. Många av återvinningsproblemen kommer
            säkerligen att lösas inom ramen för dess resurser, I andra fall
            kommer nya resurser att tillskapas, I båda fallen är det viktigt
            att resurserna får möjligheter till säker utvecklingsbar verksamhet.
            Varken företag eller samhälle gagnas av att insamling och återvinning
            av avfall splittras på alltför små enheter. Varje enhet bör ha
            tillräckligt omfång för att klara de krav som avfallets natur
            och miljöskyddet ställer inom den sektor där den arbetar. För
            att nå resultat inom rimlig tid måste staten genom naturvårds-
            verket och länsstyrelserna på ett konkret sätt verka för att samlande
            lösningar kommer till stånd. Viktigast är att snarast få till
            stånd översiktliga transportkalkyler och kalkyler över den totala
            samhällsekonomiska kostnaden för sophantering och återvinning.
            Det gäller speciellt att beakta fördelningen av arbete och kostnader
            mellan samhälle, hanterare, hushåll och återvinningsindustri.
            För närvarande suboptimeras det friskt över hela linjen, och de
            kommu- nala kostnaderna åker i höjden. Det kommunala renhållningsmonopolet
            får inte leda till stelbenthet och försvåra en vettig arbetsfördelning
            i syfte att få en lägre totalkostnad för samhället.
          </p>
          <pb facs="riksdagen-motions-pdf/data/1973/mot_1973__932/mot_1973__932-012.pdf"/>
          <p>
            Mot. 1973:932 12
          </p>
          <p>
            Det kommunala renhållningsmonopolet ställer också kommunerna
            i vissa fall inför svåra ställningstaganden när det gäller att
            avgöra i vad mån visst avfall kan anses som industriavfall eller
            bör falla inom ramen för kommunens renhållningsansvar, Dessa frågor
            bör enligt vår åsikt utredas, och vi föreslår att Kungl. Maj:t
            tillsätter en utredning med uppdrag att lägga fram förslag om
            hur den framtida hanteringen av hushållssopor skall kunna ske
            med hänsyns- tagande till ökad återvinning.
          </p>
          <p>
            Hemställan
          </p>
          <p>
            Med hänvisning till vad som anförts hemställs att riksdagen hos
            Kungl. Maj:t anhåller 1. att statens naturvårdsverk aktivit medverkar
            för att initiera försöksverksamhet med separering av hushållssopor,
            2. att bostadsstyrelsen vid utarbetandet av anvisningar till utform-
            ningen av soputrymmen beaktar de ökade krav som kommer att ställas
            på separering av hushållsavfall, 3. att beslutet om statligt stöd
            till avfallsbehandling utvidgas till att gälla också sådana anläggningar
            som uteslutande tillkommer för att öka användningen av returpapper,
            4. att statens naturvårdsverk beaktar avsättningsproblemen vid
            undersökningen om samkompostering, 5. att statens naturvårdsverk
            medverkar till att åstadkomma ett märke att åsätta sådana produkter
            som huvudsakligen tillver- kats av återvunnet material, alternativt
            kan återvinnas, 6. om utarbetandet av sådana anvisningar för statlig
            och kommu- nal upphandling att användningen av produkter som ställer
            sig fördelaktiga från återvinningssynpunkt stimuleras, 7. om tillsättandet
            av en utredning med uppdrag att lägga fram förslag om hur den
            framtida hanteringen av hushållssopor skall kunna ske med hänsynstagande
            till det samhällsekonomiska kravet på ökad återvinning.
          </p>
          <p>
            Stockholm den 26 januari 1973 INGRID SUNDBERG (m)
          </p>
          <p>
            PAUL BRUNDIN (m) ERIK HOVHAMMAR (m) CARL ERIC HEDIN (m) CARL-WILH.
            LOTHIGIUS (m) N. YNGVE NILSSON (m) BRITT MOGÅRD (m) i Trobro
          </p>
          <p>
            GOTAB 73 3204 S Stockholm 1973
          </p>
        </div>
      </div>
    </body>
  </text>
</TEI>
