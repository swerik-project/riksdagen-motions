<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00249">
  <teiHeader>
    <fileDesc>
      <titleStmt>
        <title>Folkbildning och arbetsliv vid introduktion av nya svenskar</title>
        <author corresp="i-2SnUjYd3qzUQVBobN3u1Yc i-KtELEJ9HytY7HFgQExEzLq">av Ulrika Carlsson i Skövde och Sven Bergström (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folkbildning och arbetsliv vid introduktion av nya svenskar</title>
          <idno type="rdwebb">GV02A249</idno>
          <rs type="number">A249</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A249/text</ref>
          <ref type="dokument_url_html">http://data.riksdagen.se/dokument/GV02A249</ref>
          <ref type="dokumentstatus_url_xml">http://data.riksdagen.se/dokumentstatus/GV02A249</ref>
          <ref type="doc">http://data.riksdagen.se/fil/8A384236-8BDB-49D0-B704-72BFE0EFCDEE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Carlsson i Skövde</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4t8nZspkPQjBF5qg2gND5B" type="signed"/>
        <correspContext corresp="i-4t8nZspkPQjBF5qg2gND5B">
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-KtELEJ9HytY7HFgQExEzLq"/>
        </correspContext>
        <correspAction xml:id="i-3imGfo7vYEv2SsPLwTVafo" type="referral">
          <date when="2007-10-16"/>
        </correspAction>
        <correspAction xml:id="i-QuucGugti8WEL4Caa1EmTM" type="dismissal">
          <date when="2007-10-16"/>
        </correspAction>
        <correspAction xml:id="i-J1LA2wsZ7cFQozDqPp6jf7" type="numbering">
          <date when="2007-10-04"/>
        </correspAction>
        <correspAction xml:id="i-JGGAFN2VMDF9fSgYZHmruT" type="submission">
          <date when="2007-10-02"/>
        </correspAction>
        <correspAction xml:id="i-8eAEfkN4GcSkyApFb9cgyW" type="transfer">
          <date when="2007-10-01"/>
        </correspAction>
        <correspAction xml:id="i-Y1Htbxuu5Gtto3YimbZhao" type="assigned"/>
        <correspContext corresp="i-Y1Htbxuu5Gtto3YimbZhao">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8ZijJkXbUh44FW2nf4gE1b" type="motBody">
        <div xml:id="i-8QQo6D2KBT2Kh3AG9h7aps" type="motProposal" subtype="förslag">
          <head xml:id="i-NftGjgmQMiJDGKccvE7wcZ">
            Förslag till riksdagsbeslut
          </head>
          <p xml:id="i-WdLsAPgXTJ51s8Uy1HjEty">
            Riksdagen tillkännager för regeringen som sin mening vad som
            anförs i motionen om att i samband med introduktionen av nyanlända
            invandrare eftersträva en bred samverkan med det civila samhället.
          </p>
        </div>
        <div xml:id="i-PFNSPPzL6X87uCusEJfFT7" type="motContent">
          <head xml:id="i-521NaVHruLVvUoMmKNNxHr" type="h1">
            Motivering
          </head>
          <p xml:id="i-P4FBy8NvnSajZMgQrH9BzB">
            Människors utanförskap är ett av det moderna samhällets stora
            problem. Tydligast syns det i storstädernas segregerade förortsområden.
            Fler än 500 000 människor beräknas leva i så kallade utanförskapsområden.
            Många av dessa har anlänt till Sverige som flyktingar och har
            aldrig kommit in i samhället. Bristerna och misslyckandena i introduktionsprogrammen
            torde bära en stor del av skulden för detta.
          </p>
          <p xml:id="i-FK9MXFBepfFcomfwSNWSR1">
            Det är kommunerna som har det operativa ansvaret för att introducera
            nyanlända invandrare i samhället. Erfarenheter från många håll
            tyder på att introduktionsprogrammen i alltför stor utsträckning
            har blivit en offentlig kommunal angelägenhet, där andra aktörer
            inte har kunnat vara med i någon större utsträckning. Vi menar
            att introduktionen till det svenska samhället har förutsättningar
            att bli mer framgångsrik om fler parter, inte minst från det civila
            samhället i form av arbetsliv och folkbildning, blir aktiva medaktörer
            i introduktionsprogrammen.
          </p>
          <p xml:id="i-DVsr6AfVJXy4F65QS63iAe">
            En befintlig möjlighet är att i mycket större utsträckning nyttja
            folkbildningen och att så snart som möjligt få ut dessa nya svenskar
            i arbetslivet. Erfarenheter från kommuner som Värnamo visar på
            mycket goda resultat av tidig introduktion i arbetslivet.
          </p>
          <p xml:id="i-6t57kVG7dAenA37FCNgm5K">
            Studieförbunden finns i landets alla kommuner och har lång erfarenhet
            av att arbeta med människor med skilda bakgrunder och med särskilda
            behov. Genom en samverkan med studieförbunden kan introduktionen
            ske närmare människors vardag och ta avstamp i de intressen och
            erfarenheter de nyanlända har med sig.
          </p>
          <p xml:id="i-Phu7WgqjtnCSkJW33evk6z">
            Studieförbunden kan särskilt bidra på tre områden: samhällsorientering,
            språkutveckling och utveckling av system med värdfamiljer/personer.
          </p>
          <p xml:id="i-D1pfD2B3muAsfHHWeME9Wi">
            Studieförbunden kan erbjuda studiecirklar i samhällsorientering
            och göra den mer praktiskt inriktad genom samverkan med de närmare
            300 medlemsorganisationer som studieförbunden har. Genom föreningslivet
            får man dessutom ett brett kontaktnät av människor inom många
            olika samhällsområden. I föreningarna finns också många dörröppnare
            till arbetslivet.
          </p>
          <p xml:id="i-5JJdfbCL7KHDwxMNkgGfNs">
            På flera håll i landet genomför studieförbunden olika typer av
            samtalsverksamheter, som Medspråkare, Byta ord och Pensionärer
            som mentorer. Det finns också exempel på att studieförbunden utbildar
            värdfamiljer. Gemensamt för dem är att grupper av etablerade svenskar
            och invandrare samtalar om vardagliga ting som högtider, butiksannonser
            och vägskyltar.
          </p>
          <p xml:id="i-SGGpehc3DvASTkkg2vcdB7">
            Genom samtalsverksamheterna kombinerar man en praktisk funktionell
            språkutveckling med vardagsnära introduktion till samhället. Verksamheten
            kan utgöra ett komplement till sfi-undervisningen, som på flera
            håll i landet utförs av studieförbunden på uppdrag av kommunen.
            Men oavsett vem som utför sfi-undervisningen kan den stärkas genom
            samverkan med studieförbunden.
          </p>
          <p xml:id="i-NErmyQ4mPN6MuUnha21W6x">
            Centerpartiet har tidigare motionerat om att införa ett system
            med värdfamiljer eller värdpersoner för nyanlända invandrare.
            Det är en idé som är värd att hålla liv i. Studieförbunden kan
            ha en nyckelroll i att rekrytera och utbilda värdfamiljer/personer,
            att förbereda den nyanlände samt att matcha värdfamiljer/personer
            och invandrare.
          </p>
          <p xml:id="i-AHou9W5vHQfcuBBnPLSuse">
            Att bygga ut och förstärka introduktionen är en nödvändighet
            för att klara integrationen i framtiden. För att lyckas med det
            behövs flera aktörer. Det är därför angeläget att främja samverkan
            med externa parter och inte minst använda folkbildningen för att
            förstärka samhällsorientering, språkutveckling och ett system
            med värdfamiljer/personer.
          </p>
        </div>
        <div xml:id="i-2EqHbAAxaQuDwSbsPrHBMr" type="signatureBlock">
          <list xml:id="i-LRxp26x7vfkEzuwkXJ2DD5">
            <item xml:id="i-TKS55pMsi5qaNisty9WZRY" who="i-2SnUjYd3qzUQVBobN3u1Yc" type="signature">
              Ulrika Carlsson i Skövde (c)
            </item>
            <item xml:id="i-GjJRyapc29zgMMm6G8GEp9" who="i-KtELEJ9HytY7HFgQExEzLq" type="signature">
              Sven Bergström (c)
            </item>
          </list>
        </div>
      </div>
    </body>
  </text>
</TEI>
