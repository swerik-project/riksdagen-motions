<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__ak__130/mot_1937__ak__130-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 130. | 5
          </p>
          <p>
            Nr 130.
          </p>
          <p>
            Av herr Spångberg m. fl., om anslag för anordnande av mass- undersökningar
            för tuberkulosens förebyggande och bekämpande.
          </p>
          <p>
            Att tuberkulosen är en av folkhälsans allvarligaste fiender är
            ett faktum, som numera inte bestrides på något håll. Det ska också
            erkännas, att ett mycket omfattande och betydelsefullt arbete
            utförts för tuberkulosens be- kämpande. Men förhållandena på detta
            område visa, att ännu är mycket ogjort och att just det viktigaste,
            att i tid förebygga tuberkulos, ännu åter- står. Några siffror
            torde belysa läget. Under de senaste åren har dödlighetssiffran
            för tuberkulos sjunkit men rör sig alltjämt omkring 7,000 personer
            Per år. Kräfta tävlar med tuberku- los i höga siffror, men därvid
            måste ihågkommas, att kräfta framför allt drabbar personer över
            60 år, medan tuberkulosen skördar sina offer bland barnen och
            ungdomen, det befolkningslager som borde ha framtiden fram- för
            sig. Siffrorna för exempelvis 1931 visa detta. Antalet dödsfall
            detta år var 7,746. Därav dog 6,343 eller 83 ?/o inom åldrarna
            15—565 år och 5,366 eller 69 ?9/o i en ålder under 40 år. Det
            lidande och de krossade förhoppningar inför livet, som ligger
            ba- kom dessa siffror och som drabba både de sjuka själva och
            deras anhöriga, torde envar kunna föreställa sig. Ur det allmännas
            synpunkt föreligger där- jämte en annan synpunkt, som ingalunda
            saknar betydelse, nämligen den eko- nomiska förlust som åstadkommes
            av tuberkulosen. Redan 1896 beräknade doktor G. Dovertie, att
            Sverige genom tuberkulosen årligen förorsakades en förlust av
            omkring trettio miljoner kronor. Försäkringsdirektören Sven Palme
            beräknade för 1904, att om man lyckades få slut på tuberkulosens
            härjningar, skulle landet inbespara ett ekonomiskt värde av inte
            mindre än en miljard kronor. Fil. lic. Einar Nylén har bearbetat
            siffrorna för år 1931 och därvid kom- mit till mycket uppseendeväckande
            resultat. Nämnda år dog i tuberkulos 3,017 män och 3,194 kvinnor.
            För att få fram en ungefärlig bild av förlorad arbetsinkomst har
            Nylén beräknat dödsfallen för män i åldern 15—65 år och för kvinnor
            mellan 15— 60 år samt räknat med medelinkomst av för män 4: —
            kronor per dag och för kvinnor 2: — kronor. Därvid framgår, att
            92,901 framtida arbetsår gått förlorade för männen och 92,163
            för kvinnorna eller sammanlagt 185,064 ar- betsår. Dessa års arbetsförtjänst
            skulle för männens vidkommande uppgått till 111,481,200 kronor
            och för kvinnorna 55,297,800 kronor eller samman- lagt över 166
            miljoner kronor. Docenten Nylén har gjort en liknande beräk- ning
            för årskullen 1931, alltså för barn födda nämnda år. Självklart
            måste dessa siffror bli endast ungefärliga. Men de visa dock,
            att av 1931 års barn
          </p>
          <pb facs="riksdagen-motions-pdf/data/1937/mot_1937__ak__130/mot_1937__ak__130-002.pdf"/>
          <p>
            6 Motioner i Andra kammaren, Nr 130.
          </p>
          <p>
            kan 2,717 män och 2,601 kvinnor beräknas avlida i tuberkulos
            och den sam- manlagda förlorade arbetsförtjänsten uppgår till
            över 136 miljoner kronor. Doktor G. Neander fastslår, att &gt;»man
            borde utan överdrift kunna beräkna tuberkulosens ekonomiska skadegörelse
            till 200 miljoner årligen». Dessa siffror visa, att trots den
            sjunkande dödligheten läget alltjämt är mycket allvarligt för
            den svenska folkhälsan. Den statsunderstödda dispensärverksamheten
            utför ett mycket viktigt ar- bete, men det är dock inte på långt
            när tillräckligt. Detta visar bl. a. de specialundersökningar,
            som på senaste tiden utförts inom vissa yrken och kårer, exempelvis
            studentungdomen, typografer, busspersonal o. s. v. och som delvis
            åstadkommits genom ekonomiska bidrag från vederbörande fackorga-
            nisationer och företag. Dessa specialundersökningar kunna med
            tillhjälp av röntgen på ett tidigt stadium fastställa eventuell
            tuberkulos, och därigenom ges den sjuke möjlighet att genom lämplig
            vård återfå hälsan. Nationalför- eningen mot tuberkulos har här
            mycket stora uppgifter att fylla. I medicinalstyrelsens utlåtande
            om den statsunderstödda dispensärverk- samheten säges på sid.
            20: »Mass- och gruppundersökningar åsyfta att me- todiskt undersöka
            vissa kategorier av människor, hos vilka enligt de senare årens
            erfarenheter, t. ex. från undersökningar av högskolestudenter
            och från vissa skolundersökningar, oväntat ofta bacillförande
            tuberkulos kunnat på- visas hos Personer som känt sig fullt friska
            och arbetsföra. Spaningsarbetet efter tuberkulos synes därför
            böra utvidgas från det hittills i huvudsak tillämpade mera passiva
            förvarandet till ett aktivt uppsökande från dispensärens sida
            av sådana befolkningsgrupper, som enligt vunnen er- farenhet äro
            särskilt hotade av smittan.» På sidan 25 i samma utlåtande säges:
            »Mass- och gruppundersökningar, såsom undersökning av arbetarstammen
            vid större industrianläggningar, av skolbarn, av befolkningen
            i vissa byar o. s. v. torde däremot endast i begrän- sad omfattning
            kunna anordnas genom A-dispensärernas försorg. Här kan man tänka
            sig att nationalföreningen mot tuberkulos får en speciell mission
            att fylla.» Doktor Gustaf Neander säger i sitt föredrag, betitlat:
            »Aktualiteter inom vårt lands antituberkulosarbete&gt; följande (sid.
            24): »Vi måste etablera en effektiv, upprepad kontroll över hela
            vår ungdom medels systematiska massundersökningar bland ungdomen
            i verkstäder, kaserner och undervis- ningsanstalter. Det är stora
            och dyrbara uppgifter, som här vänta oss. Skyddsarbetet bland
            barnen, som kanske till en viss grad är orsaken till denna framflyttning
            av primärinfektionen, bör utan tvivel fortsättas och om möjligt
            skärpas.» Vidare säger d:r Neander: »Till det specifika profylax-
            arbetet torde man kunna räkna de massundersökningar, om vilka
            ovan ta- lats — — — samt slutligen det speciella barnskyddsarbetet
            som ävenledes kommer att i hög grad påverkas och kompliceras av
            de förut nämnda mass- undersökningarna, speciellt därigenom, att
            helt säkert ett icke ringa antal nya smittkällor komma att upptäckas,
            påkallande snabba åtgärder bland barnen i deras närmaste omgivning.»
          </p>
          <pb facs="riksdagen-motions-pdf/data/1937/mot_1937__ak__130/mot_1937__ak__130-003.pdf"/>
          <p>
            Motioner i Andra kammaren, Nr 130. 7
          </p>
          <p>
            För att slå fast betydelsen av nämnda gruppundersökningar räcker
            att peka på vissa siffror från undersökningen av typograferna.
            3,184 typografer undersöktes. 72 fall av tuberkulos konstaterades,
            därav femtioåtta som ej förut voro kända. Vidare ett betydelsefullt
            faktum, nämligen att i de flesta fallen eller tre fjärdedelar
            av samtliga gav röntgenundersökningen utslaget. Detta visar dels
            nödvändigheten av röntgenundersökning, dels att dessa un- dersökningar
            dra ganska stora kostnader. Dessa kostnader kunna inte rik- tigtvis
            läggas över på vederbörande yrkes- eller åldersgrupp, utan böra
            lämp- ligast erläggas av statliga medel. Statens snabba ingripande
            till förmån för dylika massundersökningar är ofrånkomligt och
            innebär i själva verket en inbesparing även för staten själv.
            Med hänvisning till vad ovan anförts hemställes,
          </p>
          <p>
            att riksdagen måtte besluta att anslå en miljon kronor att ställas
            till socialdepartementets förfogande att utgå till lämpliga institutioner
            och sammanslutningar för anordnande av massundersökningar för
            tuberkulosens förebyggande och bekämpande.
          </p>
          <p>
            Stockholm den 22 januari 1937.
          </p>
          <p>
            Aug. Spångberg. K. Kilbom. Nils Flyg.
          </p>
          <p>
            Arvid Olsson. Verner Karlsson. V. Herou.
          </p>
        </div>
      </div>
    </body>
  </text>
</TEI>
