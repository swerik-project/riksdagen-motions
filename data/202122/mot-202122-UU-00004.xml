<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-00004">
  <teiHeader>
    <fileDesc>
      <titleStmt>
        <title>Om Sveriges roll i FN och stormaktsspelet om kvinnors rättigheter</title>
        <author corresp="i-548HUVvKe8n48M3pQmFeUC">av Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4 av Amineh Kakabaveh (-)</title>
          <idno type="rdwebb">H9024</idno>
          <rs type="number">4</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9024/text</ref>
          <ref type="dokument_url_html">http://data.riksdagen.se/dokument/H9024</ref>
          <ref type="dokumentstatus_url_xml">http://data.riksdagen.se/dokumentstatus/H9024</ref>
          <ref type="docx">http://data.riksdagen.se/fil/E46A0DEE-46F7-4E7A-9901-1A2D482E170B</ref>
          <ref type="pdf">http://data.riksdagen.se/fil/4457359E-7797-4CD1-B1A7-9D1AF4EF08F2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-17ozp5dWTA6QeHyauLMEDo" type="signed"/>
        <correspContext corresp="i-17ozp5dWTA6QeHyauLMEDo">
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction xml:id="i-6fNZyV9EbsfSqu1NQHiLwr" type="submitted">
          <date when="2021-09-14"/>
          <time when="17:40:17"/>
        </correspAction>
        <correspAction xml:id="i-9nQCkWFTVSno6tZhDP6CuC" type="reviewed">
          <date when="2021-09-15"/>
          <time when="13:08:26"/>
        </correspAction>
        <correspAction xml:id="i-RfMyLaMqtoZYL48D2PBhGB" type="referred">
          <date when="2021-10-14"/>
        </correspAction>
        <correspAction xml:id="i-JQRNMSFAVaQLV1rcqmun3t" type="assigned">
          <date when="2022-10-19"/>
          <time when="15:26:04"/>
        </correspAction>
        <correspContext corresp="i-JQRNMSFAVaQLV1rcqmun3t">
          <ref type="assignedTo">Utrikesutskottet</ref>
        </correspContext>
        <correspAction xml:id="i-9NLS1YGxEgAhv8uXaApK7X" type="behandlas_i"/>
        <correspContext corresp="i-9NLS1YGxEgAhv8uXaApK7X">
          <ref type="uppgift">2021/22:UU1</ref>
          <ref type="ref_dok_id">H901UU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU1</ref>
          <ref type="ref_dok_titel">Utgiftsområde 5 Internationell samverkan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KkBPPZV9x5qUe4XQgscB8z" type="behandlas_i"/>
        <correspContext corresp="i-KkBPPZV9x5qUe4XQgscB8z">
          <ref type="uppgift">2021/22:UU6</ref>
          <ref type="ref_dok_id">H901UU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU6</ref>
          <ref type="ref_dok_titel">Internationellt utvecklingsbistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9SrHVJGVXw5w3KfFuZSL5F" type="behandlas_i"/>
        <correspContext corresp="i-9SrHVJGVXw5w3KfFuZSL5F">
          <ref type="uppgift">2021/22:UU9</ref>
          <ref type="ref_dok_id">H901UU9</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU9</ref>
          <ref type="ref_dok_titel">Strategisk exportkontroll 2021 - krigsmateriel och produkter med dubbla användningsområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4 av Amineh Kakabaveh (-) Om Sveriges
          roll i FN och stormaktsspelet om kvinnors rättigheter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Wp6TzPpcrmS5UNMYritPr">
            Förslag till riksdagsbeslut
          </head>
          <list style="ol">
            <item xml:id="i-3AJXTmaV8RpxHKioCVFeSx">
              Riksdagen ställer sig bakom det som anförs i motionen om att
              Sverige i FN med kraft bör driva frågan om att utvidga kampen
              mot det vardagliga grova våldet mot kvinnor så att den även omfattar
              våld i hederns namn, könsstympning, barnäktenskap och likartade
              former av förtryck av kvinnor och barn, och detta tillkännager
              riksdagen för regeringen.
            </item>
            <item xml:id="i-9xXKguFiqXrsQ4uQG5SZMh">
              Riksdagen ställer sig bakom det som anförs i motionen om att
              organisationer som upprätthåller hedersförtryck och reproducerar
              hedersnormer icke ska få bistånd och tillkännager detta för regeringen.
            </item>
            <item xml:id="i-JRusMdTZfgfjpXPg36W6o">
              Riksdagen ställer sig bakom det som anförs i motionen om att
              Sverige även fortsättningsvis bör hålla sig till FN:s kärnkonventioner
              och till överenskommet språk vad gäller kvinnors och flickors
              rättigheter och tillkännager detta för regeringen.
            </item>
            <item xml:id="i-PjL2nFwWdq7DQXjPtkiYBm">
              Riksdagen ställer sig bakom det som anförs i motionen om att
              Sverige i FN, EU och andra internationella organisationer bör
              bekämpa den långtgående relativiseringen av kvinnors och flickors
              rättigheter, bekämpa prostitution, språkligt förklädd till sexarbete
              och surrogatmödraskap, och fortsätta att arbeta för förbättrad
              sexuell och reproduktiv hälsa, och detta tillkännager riksdagen
              för regeringen.
            </item>
            <item xml:id="i-M7BygVhu7KUsxH8Ksmm7dh">
              Riksdagen ställer sig bakom det som anförs i motionen om att
              Sverige inte bör teckna nya fleråriga stödavtal gällande FN-organ
              som inte säkerställer kvinnors och flickors rättigheter och som
              inte förbjuder barnäktenskap, könsstympning, trafficking, prostitution
              och andra former av könsförtryck, och detta tillkännager riksdagen
              för regeringen.
            </item>
            <item xml:id="i-DGVLiQRM7vUZLSfx2AdBec">
              Riksdagen ställer sig bakom det som anförs i motionen om att
              regeringen och utrikesförvaltningen utförligare bör informera
              riksdagen och allmänheten om vilka åtgärder och satsningar som
              görs på en rad områden när det gäller kvinnors rättigheter och
              de resultat dessa satsningar medfört och tillkännager detta för
              regeringen.
            </item>
            <item xml:id="i-2ncrVpCg3Z6aNdcFV5bMx2">
              Riksdagen ställer sig bakom det som anförs i motionen om att
              Sverige måste gå i bräschen för att säkerställa kvinnors och flickors
              rättigheter när nya strategiska planer tas fram i FN och andra
              internationella organisationer där Sverige har inflytande och
              tillkännager detta för regeringen.
            </item>
            <item xml:id="i-LLWcwCVcpQnVkmrAcqQhCK">
              Riksdagen ställer sig bakom det som anförs i motionen om att
              Sverige måste stoppa sin krigsmaterielexport till könsapartheidregimer
              och länder som Pakistan m.fl. som stöder talibaner och andra islamistiska
              terrorgrupper, och detta tillkännager riksdagen för regeringen.
            </item>
            <item xml:id="i-A9g9GiSPoyLm8ZtzpSdt6a">
              Riksdagen ställer sig bakom det som anförs i motionen om att
              Sverige i FN bör ta initiativ till en ny FN-konferens för att
              stoppa det våld som finns legitimerat och ingår i flera medlemsländers
              nationella lagstiftning och strider mot mänskliga rättigheter
              och i allra högsta grad mot kvinnors mänskliga rättigheter samt
              tillkännager detta för regeringen.
            </item>
            <item xml:id="i-BPn3umAC8shCR2mXrRiJrQ">
              Riksdagen ställer sig bakom det som anförs i motionen om att
              Sverige, som bedriver en feministisk utrikespolitik, borde understödja
              kvinnorättsförsvarare i Afghanistan och andra islamistiska diktaturer
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-CaK8JRB9QqYTXsTpboADAk" type="h1">
            Motivering
          </head>
          <p xml:id="i-FG9AX4rPoeNgC8zpCvosAZ">
            Det är tydligt att det inträffat en vindkantring när det gäller
            synen på mänskliga rättigheter, som inneburit att respekten för
            dessa minskat – särskilt när det gäller kvinnors och barns rättigheter.
          </p>
          <p xml:id="i-UJdpkXwKMmx8xjyM6gKFm8">
            Med tanke på att det gått ett halvt sekel sedan FN efter kvinnokonferensen
            i Beijing började ägna kvinnornas rättigheter särskild uppmärksamhet
            borde det vara tvärtom. Man antog i Beijing en konvention om kvinnors
            rättigheter. Nu 50 år efter Beijing måste vi fråga oss: Var står
            världen idag när det gäller mänskliga rättigheter och kvinnors
            rättigheter?
          </p>
          <p xml:id="i-3SzX8EoTZ8QMriUpBujc5T">
            Blickar man ut över vår planet finner man i flera länder istället
            för förväntade framsteg ett snabbt växande barbari. I flera länder,
            där islam är den dominerande religionen och i flera fall överordnad
            statsorganen vid stiftandet av de lagar som skall gälla i samhället,
            är lagstiftningen djupt kvinnofientlig och kvinnodiskriminerande.
          </p>
          <p xml:id="i-E6WKyWgPMJZSB98PR8PJbj">
            Kvinnor och barn har i stater som t.ex. Iran, Saudiarabien och
            Qatar levt under sharia och kvinnor och flickor har haft en underordnad
            ställning i alla avseenden. Under de senaste 40 åren har förtrycket
            av kvinnor under flera islamistiska regimers välde ökat. I flera
            decennier har kvinnor och barn levt i skräck för regimer som praktiserat
            en brutal könsapartheid. Internationella organ som FN och EU har
            blundat för denna utveckling.
          </p>
          <head xml:id="i-WAjyDHtcivpyJQcgvm44Yr" type="h2">
            Kvinnors rättigheter och stormakternas spel
          </head>
          <p xml:id="i-dh4VwDweaDvU7DGdwstBY">
            Ett ofta anfört argument för att rättfärdiga dessa underlåtenhetssynder
            när det gäller mänskliga rättigheter – särskilt kvinnors och barns
            rättigheter – har varit att man först måste skapa ”stabilitet”.
          </p>
          <p xml:id="i-Eetg6y23waLutcGSL4Whi4">
            Efter vad som hänt i Afghanistan borde det nu stå fullständigt
            klart att den politik som mäktiga medlemsstater fört i Mellanöstern
            och Östasien under FN-flagg inte resulterat i någon som helst
            ”stabilitet” utan i kaos.
          </p>
          <p xml:id="i-4uj1DZAA6vj51nmH6tJZks">
            Idag måste man fråga sig vad som var det verkliga syftet med
            dessa s.k. humanitära interventioner. Snarare har de ingripanden
            som kriget gjort i Afghanistan handlat om att på traditionellt
            imperialistiskt vis inkorporera landet i sin inflytelsesfär.
          </p>
          <p xml:id="i-V5APEtqtLYRRNCn4HB2rrz">
            I 20 år har USA och andra EU-länder visserligen satsat flera
            miljarder dollar i syfte att stärka kvinnors rättigheter och bygga
            en rättsstat, ett utbildningssystem m.m. i Afghanistan. Sovjetunionen
            hade försökt göra något liknande i det kalla krigets slut­skede
            men insåg snabbare än USA att det var ett misslyckat projekt att
            försöka vinna inflytande i Afghanistan. Varken USA eller Sovjet
            förstod det afghanska folket och samhället och hade knappast någon
            klar strävan i den riktningen. Ytterst handlade det för deras
            del om geo- eller maktpolitiska intressen.
          </p>
          <p xml:id="i-XpdwP3JK7PDxVLKmkihX8e">
            USA och EU talade visserligen ofta om att man ville stödja kvinnornas
            rättigheter i kampen mot talibanerna. Man bör dock – innan man
            försöker beskriva USA:s och andra västländers ingripanden i Afghanistan
            som ett krig mot de kvinnofientliga talibanerna – erinra sig att
            det var USA och Saudiarabien som gav sitt stöd åt talibanerna
            när det gällde att driva ut Sovjet ur Afghanistan. Därmed gav
            de talibanerna fotfäste i landet.
          </p>
          <p xml:id="i-B2hXr3gc3EXEUMj9AWsCAF">
            Idag förklarar president Biden, som fått Afghanistan i knäet
            av Trump, att det aldrig varit frågan om något ”statsbygge” i
            Afghanistan. Man har, påstår nu Biden, sänt trupper till landet
            för att man ville skydda USA mot terrorism. Men USA var ju faktiskt
            insyltat i Afghanistan långt före angreppet på Twin Towers, då
            president Bush prokla­merade kriget mot terrorismen. Det har hela
            tiden från stormakters sida handlat om deras inflytande och intressen
            i regionen – inte det afghanska folkets väl och ve.
          </p>
          <p xml:id="i-bMnkzPQ9N8bvz8VwbRq4W">
            Media skrev och talade mycket och gärna om stödet till Afghanistans
            kvinnor och skolflickor. Nu uppenbarar sig under Bidens presidentskap
            vad som varit de verkliga drivkrafterna i spelet om Afghanistan.
            De afghanska kvinnorna har, trots miljarderna till skolor för
            flickor, bara varit en bricka i ett stormaktsspel. Jämfört med
            kostnaderna för de militära insatserna var stödet till de afghanska
            skolflickorna en spottstyver.
          </p>
          <head xml:id="i-V2hgZKBu7cFxQNLaVK6XEm" type="h2">
            Vad händer nu?
          </head>
          <p xml:id="i-2WtUF9f4BYMchLxz9jubnA">
            Vad gör Sverige när kvinnors rättigheter i Afghanistan riskerar
            att rullas tillbaka till stenåldern? Sverige måste agera i EU
            och FN i solidaritet med alla afghanska kvinnor och barn.
          </p>
          <p xml:id="i-UhL4bwvthTQG6XFBpfsbSP">
            I 20 år understödde USA en djupt korrumperad och orkeslös regim
            i Afghanistan. Såväl amerikanska som svenska insatser motiverades
            tidigt med att trupperna skulle försvara kvinnors och barns rättigheter.
            Två decennier och otaliga miljarder dollar senare slås de landvinningar
            som gjorts i spillror när islamistiska fundamentalister återigen
            tar makten i landet och inför sharialagar.
          </p>
          <p xml:id="i-S8eTMKAb4C5Y2EiwQfEzS2">
            Talibanerna vill, likt många andra kvinnohatande fundamentalistiska
            stater och terrorgrupper, hålla västvärlden i schack genom att
            använda kvinnor under sharialagarna som sin gisslan.
          </p>
          <p xml:id="i-6zc14zVFoeBcVqCu6KTxf5">
            Det nya talibanska styret i Afghanistan påstår att de vill handla
            och utvecklas till­sammans med västvärlden och försöker framstå
            som en legitim partner. Utåt ger man sken av att ha lagt tidigare
            extrema idéer och praktiker bakom sig. De flesta länder verkar
            dock genomskåda denna lögn. Varför skulle de annars evakuera sina
            egna med­borgare och lokala anställda? Samtidigt lämnas miljontals
            utsatta kvinnor och barn kvar i landet. Troligen kommer de än
            en gång tvingas leva under stenhårda och uråldriga sharialagar.
            Redan nu kommer rapporter om hur kvinnor och flickor inte tillåts
            gå till skolor, universitet stängs, musik förbjuds m.m. Allt färre
            kvinnor rör sig utom­hus. Sex före eller utanför äktenskapet bestraffas
            med 100 piskrapp offentligt.
          </p>
          <p xml:id="i-E6FCVRaFWDXw3bZDZ9JS26">
            De vars rättigheter insatserna från EU och FN syftade till att
            försvara är lämnade åt sitt öde. Det återstår nu att se om Sverige,
            EU och FN kommer att välkomna talibanerna till handelsavtal och
            andra politiska och ekonomiska samarbeten, och därmed fullt ut
            legitimera det nya kvinnohatande styret. (Sverige har som princip
            att erkänna stater vars regimer har kontroll över ifrågavarande
            lands territorium. Talibanerna har idag kontroll över hela Afghanistan.)
          </p>
          <head xml:id="i-YWhJUkRjhXT9ppg8V5MazU" type="h2">
            Globalisering och kvinnoförtryck
          </head>
          <p xml:id="i-PmJnxQzXx1SHEPbkECJaf9">
            I en rad länder är brott mot de mänskliga rättigheterna fullt
            lagliga. I Saudiarabien kan en kvinna inte lämna huset, besöka
            läkare eller myndigheter utan sin man. Det handlar alltså om nationellt
            lagliga handlingar som strider mot internationell lag. Dessa hand­lingar
            drabbar unga människor – främst kvinnor.
          </p>
          <p xml:id="i-Pir9ttpeUtrL1P1qR4DbtB">
            Brott mot kyskhetslagen kan bestraffas med avrättning. Flera
            länder har lagar där samkönade relationer straffas med döden,
            andra accepterar eller till och med upp­muntrar barnäktenskap.
          </p>
          <p xml:id="i-TeJEyKHAH52tDnUNzY4qNQ">
            Amnesty International rapporterade om ett fall där en tolvårig
            flicka dött efter bröllopsnattens våldtäkt, utförd av en över
            femtioårig man som lagenligt gift sig med henne. Vad det handlar
            om är inget annat än mord och pedofili med lagens stöd.
          </p>
          <p xml:id="i-6AFEfMQ6TjoZRY6YrYwdba">
            Att stater som är medlemmar i FN legitimerar brott mot de mänskliga
            rättigheterna är orimligt. FN måste inför dessa nationellt legaliserade
            brott mot mänskliga rättigheter agera resolut. Det duger inte
            att vänta ytterligare trettio år innan man tar ett nytt tuppfjät
            framåt när det gäller kvinnors och barns rättigheter.
          </p>
          <p xml:id="i-WRWcxzKPM6dLmJezoRcw3m">
            Ett land som Sverige med politisk demokrati och som strävar efter
            jämställdhet bör i FN med kraft driva frågan om att utvidga kampen
            mot det vardagliga grova våldet mot kvinnor så att den även omfattar
            våld i hederns namn, könsstympning, mot barnäkten­skap och likartade
            former av förtryck av kvinnor och barn.
          </p>
          <p xml:id="i-4NW4FQp2ZPpf5pG4zCqRmQ">
            Detta vill jag att riksdagen skall ge regeringen till känna.
          </p>
          <head xml:id="i-Dr2nhJo4N6ZkBxeFHhQ5Bx" type="h2">
            Sverige är ingen ö i en globaliserad värld
          </head>
          <p xml:id="i-3okEnLormp3C3vjLkpfkqj">
            År 2002 antogs en resolution i FN, som byggde på mycket forskning
            om hedersmord och äktenskapstraditioner. Resolutionen var författad
            av kvinnor från Pakistan. Bakom resolutionen stod bl.a. kvinnor
            som Asma Jahangir, advokat från Pakistan. I rapporten fanns en
            hel del statistik som angav antalet hedersmord, om hur barn gifts
            bort, hur kvinnor tvingades in i äktenskap och man skrev om könsstympning.
            Detta hade stor betydelse för den svenska regeringens förhållningssätt
            till hedersfrågan. Det har varit en successiv process även om
            det är långt kvar tills vi har utrotat hedersförtryck och hedersnormer.
          </p>
          <p xml:id="i-8Pr1cvCiPGMwbBFKvnLWmb">
            Ett utvecklat land som Sverige med en hög bildningsnivå och en
            stark demokratisk tradition skakades år 2002 av nyheten att en
            far avrättat sin dotter därför att dottern, Fadime Sahindal, ingått
            en kärleksrelation som han och hans omgivning ansåg kränkte familjens
            heder. Vi har hundratusentals hedersutsatta kvinnor och barn i
            vårt land. Varken Hora Eller Kuvad (VHEK) och andra kvinnoorganisationer
            har drivit intensiva kampanjer som lett till flera bra förändringar
            av våra lagar. Men det återstår fortfarande mycket att göra –
            inte minst när det gäller förbud mot religiösa skolor och samfund
            som med skattemedel reproducerar hedersnormer.
          </p>
          <p xml:id="i-E3MojS11xxXQBuY9NPu5mj">
            Detta vill jag att riksdagen skall ge regeringen till känna.
          </p>
          <p xml:id="i-P2UH5MiErdBPkvsrAbY6be">
            Den svenska kvinnorörelsens organisationer har under de senaste
            åren uppmärksam­mat regeringen på de förskjutningar som skett
            inom FN-systemet mot en relativisering av kvinnors och flickors
            rättigheter. Denna relativisering har gått så långt att man inom
            delar av FN-systemet bl.a. förespråkar så kallat sexarbete. Sveriges
            regering har alltid arbetat för att FN ska hålla sig till sina
            kärnkonventioner och till överenskommet språk vad gäller kvinnors
            och flickors rättigheter.
          </p>
          <p xml:id="i-6YfGo5gW6swvxdpv6UwWf5">
            Detta vill jag att riksdagen skall ge regeringen till känna.
          </p>
          <p xml:id="i-FFsxnxes8T1xMbTN1FP8ks">
            I UNFPA:s (United Nations sexual and reproductive health agency/FN:s
            myndighet för sexuell och reproduktiv hälsa) senaste State of
            the World Population Report förordas dock såväl sexarbete som
            surrogatmoderskap och man förordar dessutom att länder ska undvika
            lagstiftning av hedersnormer och lagstiftning mot barnäktenskap.
          </p>
          <p xml:id="i-LkuM3aT2T7QSbVPham9T6k">
            Detta är det senaste exemplet på en långtgående relativisering
            av kvinnors och flickors rättigheter. Istället för att söka förbättra
            sexuell och reproduktiv hälsa handlar det nu om att förespråka
            sexuell och reproduktiv handel med kvinnor och barn. Här är det
            uppenbart att Sverige i FN måste göra stora ansträngningar att
            sätta stopp för dessa uppenbara dumheter.
          </p>
          <p xml:id="i-FpPaxTagitSyadfj2geR2x">
            Detta vill jag att riksdagen skall ge regeringen till känna.
          </p>
          <head xml:id="i-7r4Xpb4EnYDUFD3gfju3gX" type="h2">
            Sveriges strategi för UNFPA och andra FN-organisationer
          </head>
          <p xml:id="i-6jvUnTk6H1qEC2hCi3GQ3J">
            Det förväntas av vår feministiska regering att ta upp dessa frågor
            när Sverige nu står inför att teckna nya s.k. kärnstödsavtal och
            ta fram nya strategiska planer för UNFPA och andra FN-organisationer.
            När FN-organisationer allt oftare relativiserar funda­mentala
            delar av kvinnors rättigheter bör Sverige agera och med kraft
            trycka på för att FN ska fortsätta att utgå från sina kärnkonventioner
            och grundläggande internationella överenskommelser om mänskliga
            rättigheter, icke-diskriminering och alla människors lika värde,
            som man tidigare varit ense om.
          </p>
          <p xml:id="i-Qn7ZBec5ms5gKD6WRsk5ZM">
            Detta vill jag att riksdagen skall ge regeringen till känna.
          </p>
          <p xml:id="i-FfRvsbrm9pcU9L9pbPVoDB">
            Kvinnorörelsen och kvinnoorganisationer i Sverige har vid flera
            tillfällen – senast i december 2020 – uppmärksammat Utrikesdepartementet
            och givit exempel på för­skjutningar inom FN-systemet, där man
            försöker glida bort från tidigare utfästelser i bland annat kvinnokonventionen,
            Beijingkonferensen 1995 och andra viktiga överens­kommelser som
            fungerat som ledstjärnor för kvinnors rättigheter och för jämställdhet
            mellan kvinnor och män.
          </p>
          <head xml:id="i-5HM8W3xJKCdV1Gf4yg9QZk" type="h2">
            Villkoren för Sveriges finansiella stöd till FN-organ
          </head>
          <p xml:id="i-DJZz5oVEsJWCA3Ea58qnu1">
            Sverige bidrar med en väsentlig del till finansieringen av dessa
            organisationer. Det är viktigt att Sverige säkerställer att skattebetalarnas
            pengar inte går till organisationer inom FN-systemet som upprätthåller
            hedersförtryck, hedersnormer och andra kvinno­förtryckande mekanismer.
            Jag och många andra som kämpar för kvinnors rättigheter har stora
            förväntningar på att Sverige inte tecknar nya fleråriga stödavtal
            gällande FN-organ som inte säkerställer kvinnors och flickors
            rättigheter och som inte förbjuder barn­äktenskap, könsstympning,
            trafficking, prostitution och andra former av könsförtryck.
          </p>
          <p xml:id="i-9ktQLvgbmP3xxrQytPNFXF">
            Detta vill jag att riksdagen skall ge regeringen till känna.
          </p>
          <p xml:id="i-Usf7vSZy482iVy8A3aDzsv">
            Jag har under mina 13 år i riksdagen ställt flera interpellationer,
            motioner och frågor och debatterat med olika utrikesministrar
            om dessa frågor, men tyvärr har man aldrig fått något klart besked
            om var Sverige står och vad man gör konkret i kampen mot regimer
            som bedriver könsapartheid. Man möts endast av allmänna formuleringar
            och försäkringar om att man gör vad man kan för att stärka kvinnors
            rättigheter och företagande. Man vill veta mer om vilka åtgärder
            och satsningar som görs och framför allt vad dessa konkret resulterat
            i.
          </p>
          <p xml:id="i-Xpjz2Cz8YkYeET8B9fqBFo">
            Detta vill jag att riksdagen skall ge regeringen till känna.
          </p>
          <head xml:id="i-WWFp3EZhBYLz11LZUbK2ED" type="h2">
            Manschauvinisternas nickedockor
          </head>
          <p xml:id="i-AaA3PrV9HWuYW4Rrgs4oUs">
            Vi vet att kvinnor i många länder inte är lika inför lagen. Kvinnors
            ord och vittnesmål har inte samma tyngd inför myndigheter och
            domstolar som mäns. Kvinnor måste först få tillstånd av sin man,
            fader, bror m.m. innan de får starta företag eller ens på egen
            hand besöka läkare, resa vart de vill eller arbeta utanför hemmet.
            Man får inte låta sig föras bakom ljuset av att det i internationella
            sammanhang framträder privilegierade kvinnor, utsedda av ländernas
            ofta mycket mansdominerade regeringar – inte minst i regimer som
            tillämpar könsapartheid som Iran, Saudiarabien, Qatar m.fl., vilka
            förklaras företräda kvinnorna i dessa länder, när de ställer sig
            bakom sina statsledningars kvinnofientliga politik. De ska inte
            betraktas som annat än regimernas nickedockor.
          </p>
          <head xml:id="i-Ad9FLFFSBnfyd7WveyerJm" type="h2">
            En absurditet i FN-systemet
          </head>
          <p xml:id="i-T9bXY8FwDX6BhFKwdgDykz">
            Sverige måste stå upp och hålla fanan högt i FN och andra sammanhang
            för kvinnors och barns rättigheter. Det framstår som fullständigt
            absurt om Sverige ger finansiellt stöd till FN-organ som förordar
            en kvinnofientlig politik. Ett sådant stöd blir faktiskt ett stöd
            till en politik som stödjer brott mot mänskliga rättigheter.
          </p>
          <p xml:id="i-AU1FxsQT5kbLT24MkuX4ci">
            Sverige måste i FN ta strid mot de stater som godtar eller tolererar
            könsstympning och barnäktenskap eller för en politik som är fientlig
            mot kvinnors frihet, liv och hälsa.
          </p>
          <p xml:id="i-7NwpYLSqTsnRGr8Nx65bPv">
            Sådana stater förtjänar knappast fullt medlemskap i FN på samma
            villkor som stater som eftersträvar frihet och demokrati för sina
            medborgare. Sverige måste gå i bräschen för att säkerställa kvinnors
            och flickors rättigheter när nya strategiska planer tas fram i
            FN och andra internationella organisationer där Sverige har inflytande.
          </p>
          <p xml:id="i-V1oTXTdoLBqwdW6TiZzwQR">
            Sverige måste stoppa krigsmaterielexporten till könsapartheidregimer
            och länder som Pakistan m.fl. som stödjer talibaner och andra
            islamistiska terrorgrupper.
          </p>
          <p xml:id="i-9qPvC53jeu6aWfeKR6hBNE">
            Detta vill jag att riksdagen skall ge regeringen till känna.
          </p>
          <p xml:id="i-X5BVWYt4sRAzEa2naixFTm">
            För att börja råda bot på de missförhållanden och det barbari
            som breder ut sig i olika delar av världen borde Sverige i FN:s
            generalförsamling ta initiativ till en konfe­rens i FN:s regi
            för att stoppa det våld som finns legitimerat och ingår i flera
            medlems­länders nationella lagstiftning och strider mot mänskliga
            rättigheter och i allra högsta grad mot kvinnors mänskliga rättigheter.
          </p>
          <p xml:id="i-F9aVbjbVzVP9ShbapgVGgb">
            Detta vill jag att riksdagen skall ge regeringen till känna.
          </p>
          <p xml:id="i-NKWURfcaiZhDQmmdpvZh1k">
            Det är kvinnorna och barnen som får betala högsta priset i konflikter
            och krig där brotten mot kvinnors mänskliga rättigheter är omfattande.
            Det är kvinnor och barn som drabbas hårdast av stormakternas geopolitiska
            äventyr. Då gäller det naturligtvis att se till att de FN-organ
            som har till uppgift att stärka kvinnors rättigheter inte gör
            mot­satsen.
          </p>
          <p xml:id="i-EpZGQe2gEntQP5bZDME6YA">
            I skrivande stund är kvinnors och flickors situation i Afghanistan
            i fara under talibanernas sharialagar. Den risken löper även kvinnor
            och barn samt olika minoriteter i en rad andra länder som Syrien,
            Kurdistan, Irak och Libyen, där Daesh/Isis och andra islamistiska
            terrorgrupper nu efter talibanernas triumf ökat. Sverige, som
            bedriver en feministisk utrikespolitik, borde understödja kvinnorättsförsvarare
            i Afghanistan och andra islamistiska diktaturer.
          </p>
          <p xml:id="i-ASxua5SKVPsFtHoGf6ZnJV">
            Detta vill jag att riksdagen skall ge regeringen till känna.
          </p>
        </div>
        <div type="motSignatures">
          <list>
            <item xml:id="i-EV7r75ht7AjFGsac5TFhzf">
              Amineh Kakabaveh (-)
            </item>
          </list>
        </div>
      </div>
    </body>
  </text>
</TEI>
