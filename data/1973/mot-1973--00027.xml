<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00027">
  <teiHeader>
    <fileDesc>
      <titleStmt>
        <title>om samhällelig kontroll av prostitutionen.</title>
        <author>av herr Sjöholm</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om samhällelig kontroll av prostitutionen.</title>
          <idno type="rdwebb">FW0227</idno>
          <rs type="number">27</rs>
          <ref type="dokument_url_text">http://data.riksdagen.se/dokument/FW0227/text</ref>
          <ref type="dokument_url_html">http://data.riksdagen.se/dokument/FW0227</ref>
          <ref type="dokumentstatus_url_xml">http://data.riksdagen.se/dokumentstatus/FW0227</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MJi2EpNpLStR2Rke7Db78j</idno>
            <name>STEN SJÖHOLM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VCoER8wcrGDJfshNpjtxJr" type="signed"/>
        <correspContext corresp="i-VCoER8wcrGDJfshNpjtxJr">
          <note type="signatory" corresp="i-MJi2EpNpLStR2Rke7Db78j"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__27/mot_1973__27-001.pdf"/>
      <fw xml:id="i-AAj1wS1wAXzp6UQa4U6aEM">
        Mot. 1973:27 3
      </fw>
      <div xml:id="i-R5nVW1tzRxzTEMAi6s1Sdj" type="motHeader">
        <div xml:id="i-CZYWKcCf9FV5fRPjZEoay6" type="motTitle"/>
        <div xml:id="i-XQpmMwV21Sk7YsgcUZm5CX" type="motSubmissionInfo"/>
      </div>
      <div xml:id="i-YYAjY35oN5UStFmzPJNt46" type="motBody">
        <div xml:id="i-7zwgwxaYhSnxRcCA1vEkJf">
          <p xml:id="i-GJzhLD3aPg3JTFAmVzmoSR">
            Nr 27
          </p>
          <p xml:id="i-SmZxQBWHrRGpkAGTE3XfqQ" type="titleString">
            av herr Sjöholm om samhällelig kontroll av prostitutionen.
          </p>
          <p xml:id="i-DsE3n1iVgek8HGFpw3rPpo">
            Samhället — särskilt det demokratiskt genomsyrade samhället —
            måste acceptera mycket som det inte gillar. Idealsamhället når
            vi aldrig fram till, lyckoriket existerar blott som en vision.
            I en ofullgången värld kommer människors levnadsförhållanden,
            materiellt, socialt och emotio- nellt alltid att förete brister,
            och samhällsbyggare och politiker kommer ständigt att vara inbegripna
            i en kamp för att avhjälpa dem. Vårt land har nått relativt långt
            i detta avseende. Helt visst är det otillfredsställande att kvinnor
            i vår tid och i vårt samhälle prositituerar sig sexuellt. I idealsamhället
            skulle alla sexuella kontakter knytas på det känslomässiga planet,
            inspirerade av ömhet och tillgivenhet. Köpt kärlek har ständigt
            varit ett favoritämne att moralisera över och fördöma. Redan här
            möter emellertid definitionssvårigheter som inte utan vidare låter
            sig avspisas. I det sammanhanget faller omedelbart i tankarna
            den motion som väcktes vid föregående års riksdag — 1972:310 —
            undertecknad av tjugosju ledamöter och ämnad som en moralisk motvikt
            mot den motion jag lade fram — 1972:59 — om en samhällskontrollerad
            prostitution. Vad moralens representanter här påyrkade var en
            sådan ändring av den s. k. koppleriparagrafen att den skulle bli
            tillämplig ”på var och en som ägnar sig åt att främja, underlätta,
            förmedla eller marknadsföra tillfällig könsförbindelse mot betalning”.
            Genom motsatsslut kommer man snabbt underfund med att dessa tjugosju
            ledamöter, med något enstaka undantag tillhörande riksdagens kristna
            grupp, accepterar tillfällig könsförbindelse om vederlag ej utgår
            och att betalningen som sådan inte är diskriminerande blott förbindelsen
            är mer än tillfällig. Detta exempel visar med all önskvärd klarhet
            att frågan om prostitutionens roll i samhället och hur den bör
            bedömas bör lyftas upp över moraliserandets och den förvisso klädsamma
            indignatio- nens plan för att i stället angripas ur rationella,
            praktiska och om möjligt klarläggande aspekter. Om ett sexuellt
            umgänge är ”moraliskt” acceptabelt eller ej kan i flertalet fall
            inte avgöras av någon annan än kontrahenterna själva. Den övertygelsen
            är en god utgångspunkt för politiker som är besjälade av en god
            vilja att på detta område förbättra samhället och människors förutsättningar
            och möjligheter att där finna sig till rätta under etiskt och
            materiellt så tillfredsställande former som det är möjligt att
            tillskapa. Den motion jag vid 1972 års riksdag väckte avvisades
            av ett enigt socialutskott med följande motivering: ”I anledning
            av motionen 1972:59 vill utskottet framhålla att upprättandet
            av bordeller, som drivs eller godkänts av samhället, skulle innebära
            att samhället aktivt medver-
          </p>
          <pb facs="riksdagen-motions-pdf/data/1973/mot_1973__27/mot_1973__27-002.pdf"/>
          <fw xml:id="i-6pzqAz9XyrCrw8gkdnL299">
            Mot. 1973:27 4
          </fw>
          <p xml:id="i-VN4LMx4tzD1ewbzf26d4XY">
            kade till att ett antal människor utnyttjades för en verksamhet
            som erfarenhetsmässigt ofta leder till både allvarliga psykiska
            skador och till livsvarig social missanpassning för dem.” Det
            är inte endast en torftig utan en direkt bristfällig motivering.
            Den är därutöver i icke ringa utsträckning utmanande. Några frågor
            inställer sig omedelbart: Hur kan utskottet utan att utnyttja
            sin initiativrätt bevittna och uppleva hurusom mängder av olyckliga
            människor på grund av att samhället aktivt medverkar i spritförsäljningen
            och sprittillverkningen bringas till livsvarig social missanpassning?
            Hur kan utskottet passivt låta det ske att otaliga medborgare
            i detta välfärdssamhälle spolierar sin framtid, drabbas av allvarliga
            psykiska skador och råkar i bottenlös social misär genom spel
            och dobbel — helt nyligen av riksdagen lagda under samhällets
            eget överinseende och sanktionerade som en skattekälla bland andra.
            Utskot- tets motivering får mot bakgrunden härav en något hycklande
            biton — liksom så mycket annat som yttrats och skrivits i samband
            med yrkandet om en uppstramning och kontroll av prostitutionen
            i vårt land. Alkoholen, alkoholmissbruket, är utan tvivel vår
            största och allvarligaste sociala fråga. Men alkoholen säljes
            av samhället i särskilt upprättade butiker. Hur många mord har
            detta förorsakat, hur många sönderslagna äktenskap, hur många
            misshandlade hustrur och barn, hur mycket av ekonomiskt och socialt
            elände, hur många trafikolyckor med dödade och lemlästade människor?
            Ett samhälleligt engagemang i denna hantering går verkligen in
            under socialutskottets motivering sådan den återgivits här ovan
            och det gör det med utomordentligt förödande kraft. Alkoholfrågan
            är för samhället och för samhällsmedlemmarna oerhört mycket allvarliga-
            re än frågan hur vi skall komma till rätta med prostitutionens
            avarter. Ändå sörjer samhället för att alkoholkonsumtionen kan
            hållas på en hög och från skatteintäktssynpunkt tillfredsställande
            nivå. Är det vettigt, är det ansvarsmedvetet, hur kan socialutskottets
            ledamöter uraktlåta att i harm och vrede uppresa sig mot vad som
            här försiggår via ”en verksamhet som erfarenhetsmässigt ofta leder
            till både allvarliga psykiska skador och till livsvarig social
            missanpassning”? Svaret är givetvis att det är både vettigt och
            ansvarsmedvetet. Utan samhällets ingripande och utan samhällets
            kontroll och övervakning skulle förhållandena ha varit betydligt
            värre och missförhållandena betydligt svårare än nu trots allt
            är fallet. Samhället har utan skygglappar och utan att förlita
            sig på värdet och verkan av moraliska förkastelse- domar lugnt
            och klart insett att alkoholproblemet måste angripas som det faktum
            det är och som det kommer att förbli. Målsättningen måste vara
            att göra det bästa möjliga av en svår situation. Det är en klok
            bedömning. Alkoholmissbruket kan inte avskaffas — låt oss ta itu
            med dess konsekvenser och dess förutsättningar utifrån detta ostridiga
            och bittra konstaterande. Prostitutionen är i jämförelse med alkoholproblemet
            en relativt liten social fråga. Inte heller den går att lagstifta
            bort eller eliminera med vackra fraser och allsköns fromlerier.
            Den kommer att finnas kvar och den har på senare tid ökat i omfattning
            och tagit sig alltmer anstötliga
          </p>
          <pb facs="riksdagen-motions-pdf/data/1973/mot_1973__27/mot_1973__27-003.pdf"/>
          <fw xml:id="i-U5rSAZ41S1wgfHYyuYUj6n">
            Mot. 1973:27 S
          </fw>
          <p xml:id="i-Gjtm1kiX9NqqC3kdSYVHvw">
            och utmanande yttre former. Den fråga samhället här står inför
            är därför om det skall acceptera förhållandena sådana de nu är
            eller om samhället bör ingripa i sanerande, kontrollerande och
            socialt ansvarsmedveten riktning. De nuvarande förhållandena kännetecknas
            av ett i högsta grad osnyggt geschäft med sexklubbar och poseringsateljéer,
            utspridda över stora delar av våra större tätorter ofta till betydande
            obehag och otrivsel för grannskapet. Hallickar och sutenörer tjänar
            miljonbelopp — till större delen skattefritt — och saknar i flertalet
            fall allt socialt och mänskligt ansvar för de kvinnor vilkas verksamhet
            de lever på. Det är en skamfläck för Socialsverige att vi så länge
            uraktlåtit att ingripa mot det snusk och de mänskligt förnedrande
            former som prostitutionen i gemen uppvisar. Under år 1972 har
            tre prostituerade kvinnor mördats i Stockholm. Behöver verkligen
            riksdagen i välfärdssamhället och folkhemmet Sverige ytterligare
            konkreta och påtagliga bevis för att förstå och få inspiration
            till att handla i stället för att blunda, släta över med några
            välsvarvade fraser och låta träskmarkerna fördjupas och vidgas?
            Om man begriper att förhållandena är otillständiga och oacceptabla
            varför angriper man dem då inte? Den frågan uraktlät socialutskottet
            att besvara 1972 och den måste därför ställas på nytt. Det är
            verklighetsfrämmande att tro att prostitutionen kan avskaffas.
            Det finns därutöver åtskilliga framstående forskare som anser
            att den i vissa avseenden är en samhällsnyttig företeelse förutan
            vilken antalet kvinnoöverfall, våldtäkter och sedlighetsförbrytelser
            av annat slag skulle vara betydligt högre. I intervjuer i massmedia
            med kvinnor som varaktigt verkar inom prostitutionen har framskymtat
            att sådana finns som uppfattar sig som kontakter rent allmänmänskligt
            och inte enbart sexuellt för ensamma, från samhällelig gemenskap
            utstötta och därmed olyckliga människor. Det vore orättfärdigt
            att avvisa detta som tomt prat. I vår fortlöpande alltmer stressade
            och kallhamrade tid är kontaktlöshe- ten mellan människor för
            många och för ett stigande antal en hård och djupt bitter realitet.
            Våra handikappade faller i stor utsträckning tyvärr in under denna
            åsidosatta kategori medmänniskor. En del av de prostituerade kvinnorna
            fullgör här en uppgift i människokärlekens tjänst och förtjänar
            att hedras i stället för att bespottas. Den motion jag väckte
            1972 om en utredning och förslag till en samhällskontrollerad
            prostitution — i motionen oavsiktligt provocerande betecknad som
            statlig bordellverksamhet — möttes av en mycket kraftig positiv
            reaktion från allmänhetens sida. Reaktionen har nått mig via brev,
            telefonsamtal och personliga meningsutbyten. Detta ger mig anledning
            antaga att merparten av det folk, vars valda representanter nu
            har att taga ställning till det yrkande som i denna motion skall
            ställas, önskar och begär att åtgärder vidtages för att komma
            åt och eliminera prostitutio- nens avarter. Den bör kunna begränsas,
            den bör berövas sin osmakliga och osakliga reklamapparat, hallick-
            och sutenörssystemet bör definitivt förintas och den bör ställas
            under sådan medicinskt hygienisk kontroll att riskerna för spridning
            av könssjukdomar i möjligaste mån förhindras. I en samhälleligt
            kontrollerad verksamhet skulle de i denna aktiva kvinnorna
          </p>
          <pb facs="riksdagen-motions-pdf/data/1973/mot_1973__27/mot_1973__27-004.pdf"/>
          <fw xml:id="i-Hg4Jp1qE9VoxgYWBBo2vvy">
            Mot. 1973:27 6
          </fw>
          <p xml:id="i-5mwAuDLY2iSBc398FH3R1E">
            inte utsättas för faran att hamna i social misär och skulle tryggt
            i medvetande härom kunna möta framtiden utan fruktan. Prostitutionen,
            nu och i framtiden, har tre alternativa former för sin existens:
            gatuprostitution, ateljé- och poseringsprostitution och samhälle-
            ligt kontrollerad prostitution. Det återstår otvivelaktigt för
            motståndarna till ett samhälleligt ansvarstagande på detta område
            att bevisa eller göra trovärdigt att de två förra formerna skulle
            vara att föredra framför den senare. När det påståtts att det
            skulle vara diskriminerande för kvinnan om samhället med öppna
            ögon och klart utsagt sanktionerade hennes frivilliga aktivitet
            inom prostitutionens område — som ju ändå alla måste erkänna är
            en realitet — är motargumentet naturligtvis det självklara att
            det som är verkligt djupt diskriminerande är att samhället passivt
            och defaitistiskt tillåter att kvinnor bahandlas på det mänskligt
            förnedrande och allmänt socialt otillständiga sätt som nu sker
            i samvetslösa hallickars och sutenörers våld. En samhällskontroll
            skulle eliminera detta för kvinnan förnedrande tillstånd. Samhället
            kan inte längre undandra sig att ta ett ansvar för den del av
            samhällslivet som prostitutionen — med eller mot vår vilja — utgör.
            Jag föreslår därför med åberopande av vad ovan anförts att riksdagen
            måtte besluta att hos Kungl. Maj:t begära att en utredning tillsättes
            med uppgift att utreda förutsättningarna för att prostitutionen
            göres till föremål för en allsidig samhällelig kontroll och hur
            denna kontroll lämpligen bör organiseras samt skyndsamt avgiva
            förslag härom samt att likaså utreda förutsättningarna för och
            behovet av att kontaktmöjligheter av här aktuellt slag tillskapas
            också för ett kvinnligt klientel.
          </p>
          <p xml:id="i-CvWZPp5v3yRCSEqnxR1ZPX" type="date">
            Stockholm den 10 januari 1973
          </p>
          <div xml:id="i-WZsCssnEdxFiMouRHBxYp" type="signatureBlock">
            <list xml:id="i-HExxyVJPRTZszNwY2mwXvH">
              <item xml:id="i-P6Vhz9e3okYm7CkjsXzpMz" who="i-MJi2EpNpLStR2Rke7Db78j" type="signature">
                STEN SJÖHOLM (fp)
              </item>
            </list>
          </div>
        </div>
      </div>
    </body>
  </text>
</TEI>
