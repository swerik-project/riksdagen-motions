<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00411">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__411/mot_1965__ak__411-001.pdf"/>
      <fw xml:id="i-S9PxZ4UJJ1hAt4GuBSbk6Q">
        Motioner i Andra kammaren, nr 411 år 1965 9
      </fw>
      <div xml:id="i-M6zgzrLoUwDSfqXt6d4koa" type="motHeader">
        <div xml:id="i-SANncToD6To8bpP5WxQXU3" type="motTitle"/>
        <div xml:id="i-GiAyBXKbx3YaCn4o9HL3M5" type="motSubmissionInfo"/>
      </div>
      <div xml:id="i-QDgDjrK98rp2ypeYDXBMTN" type="motBody">
        <div xml:id="i-UVjkX3NSqdFmWgckJehUBH">
          <p xml:id="i-SgyGH7C2nDfzPhPSVmcyHq">
            Nr 411
          </p>
          <p xml:id="i-7epgtgoeMaoBdbaq1yDmQd">
            Av herr Björk i Göteborg m. fl., angående användningen av psykolo-
            giska testmetoder inom den statliga verksamheten.
          </p>
          <p xml:id="i-W361NYVVQzwNAuRVXPoD55">
            (Lika lydande med motion nr 341 i Första kammaren)
          </p>
          <p xml:id="i-S8ufhm3GCJDjvb71VQk54V">
            Psykologiska anlags- och personlighetsundersökningar har under
            de senaste årtiondena kommit till ökad användning i flera ledande
            industriländer i sam- band med urval av personal vid anställning
            och befordran, särskilt inom det privata näringslivet. Framför
            allt i Förenta staterna har en vildvuxen flora av privata forskningsinstitutioner
            förmått intressera de ansvariga inom närings- livet för en omfattande
            användning av olika slags personlighetstest. I ameri- kansk samhällsdebatt
            har problem i samband därmed ägnats en betydande upp- märksamhet.
            Man har kritiserat en del av de använda testen, pekat på konse-
            kvenserna av att de inte alltid kunnat hemlighållas och diskuterat
            riskerna för en ödesdiger snedvridning av rekryteringen till olika
            poster, inte minst att självständiga och avvikande begåvningar
            kan ”falla igenom” vid prövningar, som måhända bygger på ytliga
            och konventionella värderingar av olika person- lighetstyper.
            Kritiken har i vissa fall kommit att tangera centrala problem
            i den moderna demokratien. Också inom det svenska näringslivet
            har användningen av personlighetstest vunnit en viss utbredning.
            Erfarenheter inom det privata näringslivet synes i sin tur ha
            intresserat en del statliga och kommunala instanser. Som ett led
            i strävan till ökad effektivitet har man på sina håll experimenterat
            med urvals- metoder, besläktade med dem som utnyttjats inom näringslivet.
            De problem som kan uppstå i samband med en ökad användning av
            person- lighetstest inom den statliga sektorn förtjänar att uppmärksammas
            av stats- makterna. Först bör understrykas, att vi ingalunda vill
            väcka misstro mot psykoteknisk verksamhet i vidare mening. I utbildningsväsendet
            och arbets- marknadspolitiken kan psykotekniska prov av olika
            slag utan tvivel vara ett värdefullt hjälpmedel, när det gäller
            att vägleda människorna i arbetslivet och underlätta deras val
            av lämpligt yrke. Självfallet är det angeläget att staten har
            en betryggande kontroll av vederhäftigheten i de metoder, som
            anlitas i den psykotekniska verksamheten. Problem i samband med
            den psykotekniska verksamhetens organisation behandlas av en särskild
            utredning, tillsatt av ecklesiastikministern den 2 november 1962.
            När det gäller prövning av mera elementära egenskaper och färdigheter
          </p>
          <pb facs="riksdagen-motions-pdf/data/1965/mot_1965__ak__411/mot_1965__ak__411-002.pdf"/>
          <fw xml:id="i-LRzXX2DRx95kEkJhfmUb4G">
            10 Motioner i Andra kammaren, nr 411 år 1965
          </fw>
          <p xml:id="i-LdZrymyJmLX3TSRSm4pNYx">
            torde det finnas en fond av vetenskaplig erfarenhet, som garanterar
            provens trovärdighet. Det bör emellertid betonas, att förtroendefrågan
            blir mindre all- varlig när det gäller vägledning än när det gäller
            urval. Psykotekniken kan betraktas som ett stöd för den enskilda
            människan, när vederbörande skall orientera sig om sina möjligheter.
            Dess roll blir betydligt mera ömtålig, när den utnyttjas för att
            gallra bort människor från vissa arbetsområden och upp- gifter.
            Företrädare för den officiella skol- och utbildningspolitiken
            har ofta understrukit osäkerheten i olika urvalsmetoder inom skolväsendet
            och de konsekvenser som missvisningar kan ha för den enskilde.
            Det vore då föga följdriktigt om man intog en mindre kritisk och
            prövande inställning till de metoder för urval vid anställning
            och befordran, som anlitas inom den statliga sektorn. Problemet
            blir särskilt allvarligt, när psykologerna visar ambition att
            fast- ställa mer svåråtkomliga personlighetsdrag och färdigheter
            hos sökande i syfte att mäta deras lämplighet för mera ansvarsfulla
            tjänster. Ju mer kvalificerad en post är, desto flera anlagsfaktorer
            måste mätas och avvägas mot varandra, om man skall komma till
            hållbara slutsatser om ”lämpligheten”. Riskerna för fel i undersökningsmetodiken
            ökar med uppgifternas mera sammansatta natur, samtidigt som psykologernas
            slutsatser kan få större betydelse för de under- söktas anställnings-
            och karriärmöjligheter. Därtill kommer att undersök- ningar av
            detta slag synes bli rätt kostsamma och tidskrävande. Man kan
            fråga sig om inte väl så tillförlitliga resultat kan uppnås genom
            systematiska anställ- ningsintervjuer och studium av anställningshandlingar.
            Även om personlighets- testen inte ensamma skulle avgöra besluten
            om anställning och befordran, krävs mycket starka garantier mot
            en ovederhäftig metodik och mot tänkbart miss- bruk. Vid försök
            att kartlägga i vilken utsträckning psykologiska anlags- och per-
            sonlighetsundersökningar redan utnyttjas inom olika statliga institutioner
            i vårt land har vår uppmärksamhet riktats på ett par exempel,
            som kan vara ägnade att illustrera problematiken. Statskontoret
            företar med hjälp av för ändamålet anställda psykologer anlagstest
            för att pröva lämpligheten hos de akademiker, vilka skall genomgå
            speciell utbildning för att bli utredare inom kontoret. Centrala
            folkbokförings- och uppbördsnämnden genomför f.n. testning av
            per- soner, som skall utbildas till chefer och assistenter vid
            de planerade datakonto- ren på länsstyrelserna. Förutom prövning
            av de sökandes allmänna intellek- tuella kapacitet lägges stor
            vikt vid förmågan att lösa praktiska arbetsproblem. I båda dessa
            fall gäller det rätt kvalificerade poster, som skall tillsättas
            med hjälp av speciella testningsmetoder. Om man anser att dessa
            metoder är lämp- liga för rekryteringen till statskontoret och
            centrala folkbokförings- och upp- bördsnämnden, är det svårt att
            motivera varför de skulle vara mindre lämpliga inom andra statliga
            verk och inrättningar. I princip synes det möjligt att denna nya
            rekryteringsmetodik vinner ökad utbredning inom den statliga förvalt-
          </p>
          <pb facs="riksdagen-motions-pdf/data/1965/mot_1965__ak__411/mot_1965__ak__411-003.pdf"/>
          <fw xml:id="i-ANqgwfgtWAk4cjCb3ZsQ7H">
            Motioner i Andra kammaren, nr 411 år 1965 11
          </fw>
          <p xml:id="i-P1hDHLQWAFkYp56X38xKov">
            ningen utan att statsmakterna närmare övervägt de långsiktiga
            konsekvenserna av en sådan utveckling. Det förtjänar till en början
            betonas att en utbredd användning av psykolo- giska testmetoder
            kan tänkas komma i konflikt med grundlagens bud om ”förtjänst
            och skicklighet”, när det gäller anställning och befordran inom
            stats- förvaltningen. Även om man bör undvika en alltför hård
            bokstavstolkning av grundlagen, måste de speciella traditionerna
            på detta område uppmärksammas. Ännu viktigare är emellertid att
            offentlighetsprincipen präglar den statliga verksamheten i vårt
            land på ett sätt som saknar motsvarighet i andra länder eller
            inom det privata näringslivet. Användningen av psykologiska personlig-
            hetstest är emellertid förbunden med ett betydande mått av sekretess.
            Psyko- logerna motsätter sig en fullt offentlig insyn i testmetodiken,
            och offentliggö- rande av enskilda testresultat kan skapa mycket
            ömtåliga problem. Man ställs här inför ett allvarligt dilemma.
            Om anställning och befordran till viktiga tjänster inom statsförvaltningen
            skulle påverkas av hemlighållna testresultat, hotas statstjänstemännens
            trygghet och rättssäkerhet. Om tillsättande av en tjänst överklagas
            och överklagningen behandlas enligt fastställda normer, kan hemliga
            testresultat inte rimligen tillmätas någon betydelse vid beslutet.
            Skulle resultaten offentliggöras, kan å ena sidan psykologen tänkas
            riskera åtal för ärekränkning, om materialet innefattar omdömen
            av nedsättande natur, å andra sidan kan de som tävlar om befattningen
            utsättas för en behandling, som inte överensstämmer med våra föreställningar
            om människovärde. Man kan inte heller utesluta att ett negativt
            testresultat, vare sig det blir offentligt eller ej, kan bli en
            konstant belastning också när vederbörande söker andra tjänster.
            I ett vidare perspektiv kan man ställa frågan hur långt effektivitetskrav
            i inskränkt mening skall bestämma rekrytering och befordran inom
            den statliga sektorn. Den moderna arbetsmarknadspolitiken syftar
            till att ge varje människa en meningsfull sysselsättning, och
            den måste självfallet omfatta både de ”effektiva” och de ”ineffektiva”.
            Det är en sak att väl tillvarataga de ”effek- tiva”, en annan
            att hårdhänt gallra bort de ”ineffektiva”. Om man låter test-
            resultat av olika slag spela en alltför dominerande roll vid människornas
            pla- cering i arbetslivet, tangerar man problemet om uppkomsten
            av en ”me- ritokrati”. Från regeringshåll har man i annat sammanhang
            uttryckt oro för vad en sådan utveckling kan innebära ur allmänt
            demokratiska synpunkter. Alldeles särskilt befogat är det att
            visa försiktighet med användningen av olika slags effektivitetstest,
            så länge dessas tillförlitlighet är omstridd. Samhället kan inte
            på ett så ömtåligt område låta sitt handlande bestämmas av mode-
            riktningar inom psykologien, som snabbt kan revideras som följd
            av nya forsk- ningsresultat. Sekretessproblemen i samband med
            psykologiska personlighetsundersök- ningar har uppmärksammats
            av offentlighetskommittén. Det framgår emeller- tid som angeläget
            att angripa problemen kring användningen av personlighets-
          </p>
          <pb facs="riksdagen-motions-pdf/data/1965/mot_1965__ak__411/mot_1965__ak__411-004.pdf"/>
          <fw xml:id="i-7QcjE1vEsKSTcoA3KaVSUC">
            12 Motioner i Andra kammaren, nr 411 år 1965
          </fw>
          <p xml:id="i-XJrgBLzAoptLZUhSJXdKrS">
            test inom den statliga sektorn från flera aspekter. Sedan det
            utredningsarbete blivit slutfört, som på olika sätt tangerar problematiken,
            bör därför enligt vår mening en mera systematisk och fullständig
            utredning komma till stånd. Vi föreslår sålunda, att riksdagen
            i skrivelse till Kungl. Maj:t måtte begära att problem i anknytning
            till användningen av psykologiska test- metoder vid anställning
            och befordran i statlig tjänst göres till föremål för utredning
            i lämplig form.
          </p>
          <p type="date" id="i-fFUHejMbAgAk6BzgwHNd2">
            Stockholm den 27 januari 1965
          </p>
          <p xml:id="i-9Sjv3D9AfTe3HaAJimNtxV" type="signatureBlock">
            Kaj Björk Elisabet Sjövall Gunnel Olsson
          </p>
        </div>
      </div>
    </body>
  </text>
</TEI>
