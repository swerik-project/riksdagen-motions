<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KU-04249">
  <teiHeader>
    <fileDesc>
      <titleStmt>
        <title>med anledning av prop. 2021/22:19 En konsultationsordning i frågor som rör det samiska folket</title>
        <author corresp="i-A1NGMRYUqzQ6yvBRZ8XqFg">av Linda Modig m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4249 av Linda Modig m.fl. (C)</title>
          <idno type="rdwebb">H9024249</idno>
          <rs type="number">4249</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H9024249/text</ref>
          <ref type="dokument_url_html">http://data.riksdagen.se/dokument/H9024249</ref>
          <ref type="dokumentstatus_url_xml">http://data.riksdagen.se/dokumentstatus/H9024249</ref>
          <ref type="docx">http://data.riksdagen.se/fil/DA60BB37-24FD-49D6-ABC3-8A1E38FDCEBD</ref>
          <ref type="pdf">http://data.riksdagen.se/fil/3C4E182D-A00B-4704-B7D8-A66F96211F8C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-SE8ApXFZ7ex7Favbm7aCMu</idno>
            <name>Per Schöldberg</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-X24CbizesfxM3nuznxPzAc</idno>
            <name>Malin Björk</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-54nusJHC8LVNs9eJLADSEv" type="basedOn"/>
        <correspContext corresp="i-54nusJHC8LVNs9eJLADSEv">
          <ref>Proposition 2021/22:19</ref>
        </correspContext>
        <correspAction xml:id="i-SVuSpJvXPxAXzsM2JFyZLd" type="signed"/>
        <correspContext corresp="i-SVuSpJvXPxAXzsM2JFyZLd">
          <note type="signatory" corresp="i-A1NGMRYUqzQ6yvBRZ8XqFg"/>
          <note type="signatory" corresp="i-SE8ApXFZ7ex7Favbm7aCMu"/>
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-CdKPr5PV7B8cJEHJFtQGGn"/>
          <note type="signatory" corresp="i-X24CbizesfxM3nuznxPzAc"/>
        </correspContext>
        <correspAction xml:id="i-VdEnq6grUM8Qk49U6htbcW" type="submitted">
          <date when="2021-10-27"/>
          <time when="17:38:21"/>
        </correspAction>
        <correspAction xml:id="i-USHsLQmkScvVmKq1t8jugG" type="reviewed">
          <date when="2021-10-29"/>
          <time when="17:16:34"/>
        </correspAction>
        <correspAction xml:id="i-52C1JkW9xWxZunsB4dWZaN" type="dismissed">
          <date when="2021-11-04"/>
        </correspAction>
        <correspAction xml:id="i-SR6ARjgiN7aCTYwfTFdhXQ" type="referred">
          <date when="2021-11-09"/>
        </correspAction>
        <correspAction xml:id="i-v7kpwBUvvs4CYs59e85BP" type="assigned">
          <date when="2022-10-12"/>
          <time when="11:10:17"/>
        </correspAction>
        <correspContext corresp="i-v7kpwBUvvs4CYs59e85BP">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-5hKm9fH4f3iNwUuBLsYUmm" type="behandlas_i"/>
        <correspContext corresp="i-5hKm9fH4f3iNwUuBLsYUmm">
          <ref type="uppgift">2021/22:KU4</ref>
          <ref type="ref_dok_id">H901KU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU4</ref>
          <ref type="ref_dok_titel">En konsultationsordning i frågor som rör det samiska folket</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VaL7JRXQAXPh48vfMmxKrY" type="motHeader">
        <div xml:id="i-BCaH8XvJoTaCGHqnTV77dY" type="motTitle">
          Motion till riksdagen 2021/22:4249 av Linda Modig m.fl. (C) med
          anledning av prop. 2021/22:19 En konsultationsordning i frågor
          som rör det samiska folket
        </div>
      </div>
      <div xml:id="i-YVGLh7SoD7NUxRFpemuxif" type="motBody">
        <div xml:id="i-TrRGj2Hgwz327TLxZjdg9W" type="motProposal" subtype="förslag">
          <head xml:id="i-2JYcUDU6VSY4VR3b2HwCv7">
            Förslag till riksdagsbeslut
          </head>
          <list xml:id="i-8s8pdcUfULRC3Mmc98C8hY" style="ol">
            <item xml:id="i-8coXsz4NBpb8aW3YMn3va3">
              Riksdagen ställer sig bakom det som anförs i motionen om att
              lagen ska utvärderas efter tre år med syftet att klargöra om lagstiftningens
              syfte uppnåtts samt hur lagen påverkat ärendebörda och handläggningstider,
              och detta tillkännager riksdagen för regeringen.
            </item>
            <item xml:id="i-L1xtrKQimWsvm1v38LkMx5">
              Riksdagen ställer sig bakom det som anförs i motionen om att
              konsultationsordningen endast ska gälla regeringen och dess myndigheter
              och tillkännager detta för regeringen.
            </item>
          </list>
        </div>
        <div xml:id="i-5tKRY85YpyNfEXiZ8v5sAd" type="motContent">
          <head xml:id="i-4tBvBV4Q3mcqECMdXSKjzu" type="h1">
            Motivering
          </head>
          <p xml:id="i-6EGdN4FZKdzVvEssdDPUhE">
            I december 2020 lade regeringen fram en proposition med förslag
            till konsultationsord­ning i frågor som rör det samiska folket
            (prop. 2020/21:64). Propositionen återkallades i mars 2021 efter
            att det framkommit att den saknade stöd i riksdagen. I den nu
            aktuella propositionen föreslår regeringen, återigen, att en ny
            lag införs om konsultation i frågor som rör det samiska folket.
            Innebörden av den föreslagna ordningen är att regeringen och de
            statliga myndigheterna, och efter två år även regioner och kommuner,
            i ärenden av särskild betydelse för samerna ska konsultera samiska
            företrädare innan beslut fattas. Syftet är att främja det samiska
            folkets inflytande över dess angelägenheter. Den rätts­utveckling
            som skett avseende samiska rättigheter under senare år har framför
            allt skett via domstol. Centerpartiet välkomnar därför att frågor
            som rör samerna prioriteras på politisk nivå, men anser att en
            så viktig lagstiftning måste vara genomarbetad och tydlig och
            faktiskt bidra till att lösa identifierade problem.
          </p>
          <head xml:id="i-8E9y7qjeWxhu3ncsrj5MzV" type="h1">
            Ett rättsområde i behov av utveckling
          </head>
          <p xml:id="i-WAupq1cpEFpx5TR1uAGqRF">
            Samerna är ett av världens urfolk och det enda i Europa. År 1977
            erkände Sveriges riks­dag samerna som urfolk, och sedan 2011 framgår
            samernas särställning i Sverige av 1 kap. 2 § sjätte stycket regeringsformen.
            Förslaget om konsultationsordning syftar till att främja och stärka
            samernas inflytande över deras angelägenheter i enlighet med ur­folksrätten
            och utgår bl.a. från rekommendationer från internationella granskningsorgan.
            Arbetet med den föreslagna konsultationsordningen är dock bara
            en av flera processer som berör frågan om samiska rättigheter.
            I januari 2017 träffades t.ex. en överenskom­melse om en nordisk
            samekonvention mellan företrädare för de svenska, norska och fin­ländska
            regeringarna och representanter för de tre nordiska sametingen.
            Konventionen, som ännu inte är ratificerad, anger vissa minimirättigheter
            som staterna kan vidareut­veckla och ger verktyg för en förbättrad
            dialog mellan stat, myndigheter och det samiska folket. Vid ett
            parlamentariskt råd 2018 skickade sametingen i Sverige, Norge
            och Finland in en hemställan om ett antal ändringar till respektive
            lands regering.
          </p>
          <p xml:id="i-7EJ9hEbeLJfCzXzKwaB6jG">
            I januari 2020 avgjorde också Högsta domstolen (HD) det s.k.
            Girjasmålet (NJA 2020 s. 3) som rörde rätten att upplåta småviltsjakt
            och fiske inom samebyns område. Konflikter om vem av staten eller
            samebyarna som besitter dessa rättigheter har pågått i decennier
            men har hittills aldrig hanterats politiskt. HD fann att Girjas
            sameby enligt urminnes hävd har ensamrätt att upplåta småviltsjakt
            och fiske inom samebyns område. Domen gäller endast Girjas sameby,
            men de principiella slutsatserna är generella även om det är svårt
            att säga hur långt HD:s prejudikat når; andra samebyar har ingen
            mot­svarande rätt grundat på domen eftersom frågan om urminnes
            hävd måste bedömas i varje enskilt fall. Utöver den uppenbara
            betydelsen för relationen mellan samebyarna och staten har Girjasdomen
            emellertid också konsekvenser för hur framtida tvister kop­plade
            till mark och naturresurser kan komma att utvecklas. Det handlar
            då om verksam­heter med avsevärt större ekonomisk och fysisk påverkan
            både lokalt och nationellt än jakt och fiske (en betydande del
            i sig), såsom gruvnäring, skogsbruk, turism samt vatten- och vindkraft.
            Dessutom föreligger ett mycket angeläget behov av att utreda frågor
            om jakt- och fiskerätt för de samer som står utanför samebyarna
            men även allmänhetens, och inte minst lokalbefolkningens, möjligheter
            att jaga och fiska. För många som bor i fjällänen, och för många
            andra frilufts‑, jakt- och fiskeintresserade i hela landet, är
            möj­ligheten till rekreation och friluftsliv, jakt och fiske avgörande
            livskvalitets- och livsstils­aspekter. Denna aspekt får inte glömmas,
            eller prioriteras, bort. Frågan måste nu därför hanteras politiskt
            för att få till stånd närproducerade lösningar i dialog såväl
            mellan samer som mellan samer och icke-samer. Fler utdragna och
            upp­slitande rättsprocesser är inte önskvärda.
          </p>
          <p xml:id="i-CKdo2SqFAkKCWaRHSA9HiB">
            Det är också värt att notera att Girjasdomen hanterar frågan
            om samebyn som rättig­hetsbärare; av det samiska folket är dock
            endast en minoritet medlemmar i en sameby. Samebyarna kan därför
            inte iklädas rollen som företrädare för urfolket samerna; det
            är heller inte självklart att stärkta rättigheter för samebyarna
            innebär stärkta rättigheter för folkgruppen som helhet. Lokala
            konflikter och interna motsättningar har också blossat upp med
            anledning av Girjasdomen, en konsekvens av en minst 100 år lång
            samepolitik där staten förhållit sig passiv i att utreda samiska
            rättighetsfrågor.
          </p>
          <p xml:id="i-9se5TP15hB6teDY9t9tWCn">
            Med anledning av Girjasdomen har regeringen tillsatt en utredning
            om översyn av rennäringslagen som reglerar bl.a. renskötselrätten
            och grunderna för och medlemskap i samebyarna. Utredningen ska
            bl.a. utreda för vilka delar av statligt ägd mark som same­byar
            genom urminnes hävd har ensamrätt att upplåta småviltsjakt och
            fiske, ta ställning till om ensamrätten till upplåtelser av jakt
            enbart gäller småviltsjakt eller om den gäller allt vilt, hur
            samebyarna bör vara organiserade, bedöma om det bör inrättas en
            förlik­ningsmekanism för att lösa tvister mellan samebyar, markägare
            och andra nyttjande­rättshavare till mark som rör frågor om renskötselrätt
            samt analysera om en rätt till jakt och fiske också tillkommer
            de samer som inte är medlemmar i samebyar. Det är an­märkningsvärt
            att frågan om majoritetsbefolkningens intressen och relationen
            mellan samebyar, det övriga lokala näringslivet och privata markägare
            över huvud taget inte inkluderats i direktiven till utredningen.
            Centerpartiet har för avsikt att tillse att även dessa frågor
            belyses och att verka för att samråd och dialog sker med dessa
            grupper.
          </p>
          <p xml:id="i-4tBuRbxhPHS6PyDFGJf9Qm">
            Så som framgår befinner sig utvecklingen av samiska rättigheter
            i ett dynamiskt skede med pågående processer på flera områden,
            inklusive regeringens arbete med att inrätta ett svenskt institut
            för mänskliga rättigheter. En lagstiftning med så angelägna syften
            som den här aktuella måste vara noggrant övervägd och på ett påtagligt
            sätt också medverka till att lösa identifierade problem. Risken
            är annars att den bidrar såväl till en ökad ärendebörda för hårt
            ansträngda myndigheter utan att tillföra någon förbättring av
            samernas situation som till att hanteringen och effekterna av
            konsultationsordningen ytterligare förstärker de konflikter som
            konkurrerande anspråk ger upphov till. Det är också av stor vikt
            att konsultationsordningen används på ett sådant sätt att samebyarnas
            ställning inte urholkas. Centerpartiet anser därför att det är
            otillfredsställande, och an­märkningsvärt, att regeringen på det
            här sättet inleder processen med att stärka samernas rättigheter
            från fel håll; konsultationsordningen kommer inte att lösa de
            verkliga pro­blem, oklarheter eller intressekonflikter som nämnts
            ovan. Ett huvudproblem är att det inte tydligt framgår på vilket
            sätt den föreslagna konsultationsordningen tillför något mervärde
            jämfört med de förfaranden där samebyarna i dag har sakägarställning
            och deltar i samråd t.ex. enligt skogsvårdslagen eller miljöbalken
            och/eller är part i ett ärende t.ex. enligt minerallagen. Ytterligare
            oklarheter framkommer också i proposi­tionens fjärde kapitel om
            Sveriges konventionsåtaganden och kritik som riktats mot Sverige,
            där regeringen argumenterar för behovet av en konsultationsordning.
            Det osjälvständiga förhållningssättet till den framförda kritiken
            är problematiskt. Kritik återges okommenterad, helt utan redovisning
            av regeringens bedömning av kritiken eller vilka slutsatser man
            dragit av den. Särskilt tydligt blir detta på det sätt på vilket
            man hanterar de mycket känsliga, och ytterst komplicerade, frågorna
            om konkurrerande markanvändningsanspråk. I propositionen behandlas
            begrepp som hävdvunna territorier och traditionella landområden
            på ett vårdslöst sätt, givet att dessa begrepp helt saknar motsvarighet
            i svensk rätt. Dessutom saknas helt en redovisning av innebörden
            av att svensk rätt, såsom bl.a. samebyarnas partsställning i processer
            som kritiserats, har följts i de specifika ärendena. Att regeringen
            passivt redogör för kritiken, helt utan att redo­visa relevanta
            omständigheter, är obegripligt. Exempelvis nämns heller inte den
            svenska röstförklaringen från antagandet av urfolkskonventionen
            i FN:s generalförsamling 2007, av vilken det framgår: ”Den politiska
            diskussionen om självbestämmande är nära kop­plad till markrättigheter.
            I dessa frågor måste regeringen bibehålla en balans mellan olika
            motstående intressen.” Regeringens okänsliga hantering av dessa
            aspekter riskerar att öka polariseringen mellan olika grupper,
            i ett sammanhang där det redan finns en omfattande konfliktyta.
          </p>
          <p xml:id="i-SnGUdikWVuZnDtQaiYYut6">
            Centerpartiet anser därför att det första steget framåt i en
            övergripande process för att stärka samiska rättigheter och att
            uppnå samsyn och ömsesidig respekt på lokal nivå måste börja i
            en grundlig utredning av följdverkningarna av Girjasdomen. En
            sådan ut­redning bör fokusera på både noggrann och balanserad
            analys av domens konsekvenser, med syftet att kunna presentera
            välförankrade principiella ställningstaganden för hur såväl rennäringslagen
            som rättsområdet i övrigt kan utvecklas på ett inkluderande och
            rättssäkert sätt för både samer och andra berörda.
          </p>
          <head xml:id="i-WXUdEwbYXVg3RSp7h9KbBi" type="h1">
            Uppföljning och utvärdering
          </head>
          <p xml:id="i-CqrisRFLYd1Z3BJLuoJZGU">
            Som framgår av propositionens kapitel 10 bör lagstiftningen följas
            upp och utvärderas för att analysera dess tillämpning, effekt
            och samhällsekonomiska konsekvenser. Fler­talet remissinstanser
            instämmer i analysen, och många lyfter särskilt fram vikten av
            att utvärdera frågan om i vilken utsträckning lagen inneburit
            en ökad arbetsbelastning för de konsultationsskyldiga myndigheterna.
            Centerpartiet anser att frågan om uppföljning och utvärdering
            är avgörande, av flera skäl. Först och främst måste lagens ändamåls­enlighet
            utvärderas för att säkerställa att den faktiskt får reell effekt
            utifrån sitt syfte. Utöver detta måste frågorna om ökad arbetsbelastning
            och dess eventuella ekonomiska konsekvenser, och huruvida konsultationsförfarandet
            leder till förlängda handläggnings­tider, särskilt utredas och
            analyseras.
          </p>
          <p xml:id="i-7XALG5TgGkCCPewQ4Fi3o7">
            Centerpartiet anser därför att lagen ska utvärderas efter tre
            år med syftet att klargöra huruvida lagstiftningens syfte uppnåtts
            på ett ändamålsenligt sätt samt hur tillämpningen påverkat ärendebörda
            och handläggningstider.
          </p>
          <head xml:id="i-XVscNuttPiXqTrjsPPGZAz" type="h1">
            Konsultationsordningen bör inte gälla kommuner och regioner
          </head>
          <p xml:id="i-3dcG196wHp5DbkkgLxGbWw">
            Av propositionen framgår att regeringen tagit stort intryck av
            den norska konsultations­ordningen, som till betydande del fått
            stå modell för förslaget. Den norska konsultations­ordningen gäller
            emellertid bara regeringen, departement och andra statliga förvaltnings­myndigheter,
            inte kommuner. Mot bakgrund av de farhågor som framförts avseende
            lag­stiftningens ändamålsenlighet, förlängda handläggningstider
            och ökad arbetsbelastning – särskilt i ljuset av det kommunala
            självstyret och den pålaga (utan ersättning för ökade kostnader)
            som förslaget innebär, håller Centerpartiet med om att konsultationsordning­en,
            i vart fall inledningsvis, bara ska gälla regeringen och dess
            myndigheter. På så sätt kan lagens effekter och konsekvenser utredas,
            utvärderas och justeras i nödvändiga delar innan det kan bli aktuellt
            att ålägga kommuner och regioner någon konsultations­skyldighet.
            Kommuner och regioner har dessutom redan i dagsläget långtgående
            skyldigheter att samråda med samerna i ärenden som påverkar dem.
            Centerpartiet anser att utvärderingen, och givetvis dess resultat,
            måste vara en absolut förutsättning för att en utökning av konsultationsskyldigheten
            till att även omfatta kommuner och regioner över huvud taget ska
            kunna komma på fråga. Den föreslagna ordningen där konsulta­tionsskyldigheten
            automatiskt utökas efter två år tar inte hänsyn till de osäkerheter
            och farhågor som finns om ökad ärendebörda, förlängda handläggningstider
            och tillstånds­processer, innan kretsen konsultationsskyldiga
            ska utökas med ytterligare drygt 300 myndigheter i form av regioner
            och kommuner. Konsekvenserna för en tillämpning av konsultationsordningen
            på planprocessen under plan- och bygglagen har t.ex. över huvud
            taget inte berörts. I en tid med omfattande behov av investeringar
            och utbyggnad i såväl bostäder som infrastruktur, tillsammans
            med de strukturella anpassningar som är nödvändiga för den gröna
            omställningen, är detta inte en fråga som kan hanteras på ett
            så nonchalant sätt. Om regeringen menar allvar med att stärka
            samernas rättigheter måste man inse komplexiteten i frågan och
            inta en lyhörd, ödmjuk och inbjudande atti­tyd gentemot samtliga
            intressen som berörs. För att lugna farhågor, konfliktnivå och
            oro måste vägen framåt vara inkännande och inkluderande. Det här
            förslaget är inte det. En statlig konsultationsskyldighet som
            utvärderas efter tre år kan på så sätt också skapa underlag för
            ett senare ställningstagande om huruvida konsultationer, om de
            skulle be­dömas rimliga på kommunal och regional nivå, medför
            behov av ersättning för ökade kostnader. Innan en sådan utvärdering
            är genomförd kan inte konsultationsskyldigheten åläggas kommuner
            och regioner. Med detta sagt är det såklart viktigt att kommuner
            och regioner även fortsättningsvis värnar lokala former för samråd
            med företrädare för den lokala samiska befolkningen.
          </p>
        </div>
        <div xml:id="i-WS3vvXmBP6wZBGPxdbxkjx" type="motSignatures">
          <list xml:id="i-Ue5PAHMqePLfnf2GyU8qBd">
            <item xml:id="i-4zQ4QGTGkWjUwpNxpdgR9V">
              Linda Modig (C)
            </item>
            <item xml:id="i-NNVDdR5KteTm3cBf5xr9r7">
              Per Schöldberg (C)
            </item>
            <item xml:id="i-3FeNjZkAMy3evNaJnsxitV">
              Kristina Yngwe (C)
            </item>
            <item xml:id="i-D9rmubSErd8UgDkbnZnnPH">
              Peter Helander (C)
            </item>
            <item xml:id="i-VGbuytcm2oczH4iJcbu61H">
              Malin Björk (C)
            </item>
          </list>
        </div>
      </div>
    </body>
  </text>
</TEI>
