<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00118">
  <teiHeader>
    <fileDesc>
      <titleStmt>
        <title>om lokalisering till Skellefteå av högre teknisk utbildning.</title>
        <author>av herr Ångström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om lokalisering till Skellefteå av högre teknisk utbildning.</title>
          <idno type="rdwebb">FX02118</idno>
          <rs type="number">118</rs>
          <ref type="dokument_url_text">http://data.riksdagen.se/dokument/FX02118/text</ref>
          <ref type="dokument_url_html">http://data.riksdagen.se/dokument/FX02118</ref>
          <ref type="dokumentstatus_url_xml">http://data.riksdagen.se/dokumentstatus/FX02118</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ÅNGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Us3TFhK3KVq9m6iy5DtEJS" type="signed"/>
        <correspContext corresp="i-Us3TFhK3KVq9m6iy5DtEJS">
          <note type="signatory" corresp="i-SSqaDPQScQwPiGYciJiS8W"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__118/mot_1974__118-001.pdf"/>
      <fw xml:id="i-AayZy9KmFvUDF8v18QgMKA">
        Mot. 1974:118 14
      </fw>
      <div xml:id="i-UcKqjCapevoJF5fotFLGYq" type="motHeader">
        <div xml:id="i-GwQ1heRxhjfpvqQPwjLvks" type="motTitle"/>
        <div xml:id="i-8EWxMANqFE9DFiNzVHseBB" type="motSubmissionInfo"/>
      </div>
      <div xml:id="i-RmFZpy7vmTHTCGPCeHANjR" type="motBody">
        <div xml:id="i-W6WbiNaMtQLRX84i2bUwCK">
          <p xml:id="i-TSSjUrrHTSv6DUqiuWtMGW">
            Nr 118
          </p>
          <p xml:id="i-CWFSUWMeb5nK7smger5xwW">
            av herr Ångström om lokalisering till Skellefteå av högre teknisk
            utbildning.
          </p>
          <p xml:id="i-WZkBmaNQ1h5U8Tjip3iSRn">
            Under senare år har Skellefteå kommun stått i förgrunden då det
            gäller den regionalpolitiska debatten, en debatt som avsatt som
            påtagligt resultat att Skellefteå av en enig riksdag klassats
            som primärt centrum. Skellefteås ställning som primärt centrum
            är främst grundad på följande fakta. Skellefteå kommunblock har
            drygt 71 000 invånare. Befolkningsunderlaget inom ett område med
            3 mils radie från Skellefteå city är 66 000 människor. Räknar
            man med ett upptagningsområde med 20 mils radie med Skellefteå
            som mittpunkt blir befolkningsunderlaget ungefär 420 000 människor,
            vilket är mer än någon annan ort i detta område kan uppvisa. Som
            industriort är Skellefteå norra Sveriges största och mest expansiva.
            Industrin sysselsatte år 1970 9208 personer. Detta motsvarar 47
            procent av industrisysselsatta i Västerbottens län. Industrin
            är väldifferentierad och exportinriktad. Under första hälften
            av 1960-talet var industrins ökningstakt i Skellefteå-regionen
            tre gånger högre än riksgenomsnittet. Ökningen har även fortsatt
            under senare år då den svenska industrin som helhet stått stilla.
            Bland tillgångarna för industrimiljön får inräknas en rad, delvis
            unika, service- och samarbets- organ, inriktade på små och medelstora
            företag. Här finns således Expolaris, AC-Mekan, Skellefteå Snickericentral,
            AB Träcentralen, AB Sågverksintressenter m. fl. Ett nytt organ
            med forsknings- och utveck- lingsuppgifter för industrins räkning,
            IUC (Industriellt Utvecklings- centrum), är under uppbyggnad.
            Detta är unikt för Europa och när det planerades förutsattes att
            viss högre teknisk utbildning också skulle lokaliseras till Skellefteå
            och att ett samarbete på hög teknisk nivå skulle etableras mellan
            IUC och den planerade högskoleenheten. Trots Skellefteåindustrins
            kraftiga expansion har det totala antalet arbetstillfällen minskat.
            Orsaken till detta är i huvudsak att näringsgrenen offentlig förvaltning
            och andra tjänster inte ökat på långt när i samma takt i Skellefteå
            som i andra jämförbara regioner. Trots en lokalisering av textilföretaget
            Algots till Skellefteå lider Skellefteå stor brist på arbetstillfällen
            för framför allt kvinnor och arbetskraft med längre utbildning
            inom administration och vård. Denna brist leder i sin tur till
            svårigheter för industrin att rekrytera kvalificerad arbetskraft,
            då regionen har små möjligheter att erbjuda medföljande familjemedlemmar
            önskat arbete. Som tidigare påpekats blev Skellefteå under riksdagsbehandlingen
            om den regionala strukturen uppklassat från regionalt till primärt
            centrum. I motiveringen anförde inrikesutskottet bl. a. att de
            geografiska förhållan- dena talar för behovet av en stark ort
            i norra delen av Västerbottens kustland, att kommunen har ett
            tillräckligt befolkningsunderlag och att
          </p>
          <pb facs="riksdagen-motions-pdf/data/1974/mot_1974__118/mot_1974__118-002.pdf"/>
          <fw xml:id="i-XX8eWj4wHr1kCsu7UmvnDQ">
            Mot. 1974:118 15
          </fw>
          <p xml:id="i-GkNPdzhhTHVevUryz5rDjp">
            Skellefteå redan är ett av Norrlands största industriområden
            samt att industriutvecklingen har klart expansiva tendenser. I
            propositionen 1972:3 anger departementschefen att målet är att
            utveckla de primära centra i första hand genom en utbyggnad av
            mera kvalificerade samhällsfunktioner såsom a) kommunikationer,
            b) sjukvård och c) utbildning. Beträffande utbildningen t. o.
            m. gymnasienivån ligger Skellefteå långt framme. Sålunda har t.ex.
            försöksverksamheten på skolans område bedrivits mycket målinriktat
            sedan enhetsskoleförsöken startade år 1949, först inom enhetsskolan
            och sedan inom grundskolan, gymnasieskolan och fackskolan. Utbudet
            av utbildningsvägar i t.ex. gymnasieskolan ansluter bättre till
            SÖ:s normalutbud än vad som är fallet i någon annan ort norr om
            Stockholm. Däremot är Skellefteå kommun det enda primära centrum
            i Norrland som helt saknar postgymnasial utbildning.
          </p>
          <p xml:id="i-JwR5P3skaRXiHWLgfLrE6Q">
            Lokalisering av högre teknisk utbildning till Skellefteå I december
            1969 lade Norrlandsberedningen fram förslag om högre teknisk utbildning
            och forskning i Norrland. I propositionen 1970:88 uttalade departementschefen
            att utbild- ningen och forskningen borde koncentreras till ett
            fåtal orter. ”De orter som enligt min mening bör komma i fråga
            är Luleå samt, i samverkan med varandra, Skellefteå och Umeå.”
            Departementschefen anförde vidare: I det föregående har jag uttalat
            att högre teknisk utbildning i övre Norrland bör kunna förläggas
            även till Skellefteå och Umeå. För förläggning av högre teknisk
            utbildning till Skellefteå talar samma allmänna skäl som jag tidigare
            redovisat beträffande Luleå. I fråga om motiven och förutsättningarna
            för att förlägga högre teknisk utbildning till Skellefteå bör,
            såsom både Norrlandsberedningen och remissin- stanserna framhållit,
            beaktas den livskraftiga och differentierade industri som finns
            i regionen. Industripolitiska skäl talar sålunda starkt för att
            högre teknisk utbildning förläggs till Skellefteå. Utbildningen
            bör få en sådan inriktning att den bidrar till den industriella
            utvecklingen i regionen. Planeringen för utbildningen bör liksom
            i Luleå samordnas med planeringen av andra resurser för teknisk
            utveckling och forskning.
          </p>
          <p xml:id="i-MtRZ1k5SSRzAgMx44MkixQ">
            I NoTH-kommitténs betänkande om maskinteknisk utbildning i Luleå
            (december 1970) skisseras en avslutande två-årig utbildningslinje
            i finmekanik förlagd till Skellefteå. Enligt de ursprungliga planerna
            skulle utbildningen och forskningen i finmekanik starta hösten
            1974, men med den fördröjning som av skilda skäl skett i utredningsarbetet
            måste väl detta uppskjutas till våren eller hösten 1975. Detta
            är synnerligen beklagligt då varje förskjutning i det ursprungliga
            tidsschemat hindrar planläggandet av ett konkret samarbete mellan
            IUC:s verksamhet på forskningssidan och skapar osäkerhet rent
            allmänt. Den postgymnasiala utbildningen i Skellefteå har varit
            föremål för ett flertal motioner tidigare och fått s.k. välvilliga
            skrivningar i undervis- ningsutskottet. I riksdagsdebatten 1970
            anförde bl.a. utbildningsut-
          </p>
          <pb facs="riksdagen-motions-pdf/data/1974/mot_1974__118/mot_1974__118-003.pdf"/>
          <fw xml:id="i-VZJBpWX1cch4u9uWA7m8Xw">
            Mot. 1974:118 16
          </fw>
          <p xml:id="i-KTmKRZqLVFmz6EJgkapPvW">
            skottets ordförande, herr Alemyr, följande: ”Det är alldeles
            uppenbart, såvitt jag kan bedöma det, att ni inte behöver vara
            oroliga i Västerbotten, det kommer en högre teknisk utbildning
            dit.” För kommunens planering av åtgärderna på det studiesociala
            området, bostäder och liknande, är det av största vikt att ett
            förslag till beslut om en förläggning av den högre tekniska utbildningen
            och forskningen i finmekanik snarast kan föreläggas riksdagen
            för avgörande.
          </p>
          <p xml:id="i-2Tt1FDxCgP1ZL9Rn3wyEEH">
            Träteknisk forskning och utbildning
          </p>
          <p xml:id="i-UhiGh6VDEHYyZYmzhNm3yK">
            Skellefteå är centralort för en betydande träindustri och under
            NoTH-kommitténs arbete med utbildningslokaliseringar till Skellefteå
            uppstod tanken på någon form av högre teknisk utbildning med inriktning
            på träteknik. En grupp inom kommittén företog studieresor för
            att inhämta information om internationell träteknisk verksamhet.
            Resmål var bl.a. Rosenheim i Västtyskland (1000 studenter inom
            trätekniska området), universitetet i Hamburg, Helsingfors (trätekniska
            högskolan) samt Oslo (Norsk treteknisk institutt). Efter dessa
            undersök- ningar och studier har den särskilda gruppen inom NoTH-kommittén
            skisserat ett förslag till utbildning inom området träets mekaniska
            teknologi, inklusive träkemi och polymerteknologi, speciellt trä-plast-
            kombinat. Enligt detta förslag skall eleverna rekryteras från
            4-årigt tekniskt gymnasium på byggnadsteknisk eller maskinteknisk
            gren. Den högre utbildningen skall sedan omfatta en 2-årig högskoleutbildning
            inom området träets mekaniska teknologi inklusive träkemi och
            polymertek- nologi. Till utbildningen hör även en period då eleverna
            skall vara yrkesverksamma. En fortsatt utbildning inom ovan angivna
            områden till högre nivå och senare utvecklad teknik eller med
            specialisering till viss gren skall också vara möjlig. En sådan
            fortbildning beräknas omfatta ett halvt års studier. Fortbildning
            i form av deltagande i utvecklings- eller forskningsprojekt förutsättes
            handledda och administrerade av en tänkt filial av det svenska
            träforskningsinstitutet.
          </p>
          <p xml:id="i-9tJPyo6R25vQiRSGhtSsvr">
            Lokalisering av YTH till Skellefteå
          </p>
          <p xml:id="i-FhoyqTrLvbPF7RzpYExRou">
            En naturlig anknytning till industrins expansiva utveckling inom
            Skellefteå-regionen är också en yrkesteknisk högskola. Denna utbild-
            ningsform finns ännu inte i landet, men förslag om startandet
            av denna utbildningsgren har framlagts i ett betänkande avgivet
            av yrkesutbild- ningsberedningen (SOU 1970:8). YTH, som utbildningsformen
            avkortas till, skall enligt förslaget vara eftergymnasial och
            utgöra ett alternativ och ett komplement till nuvarande universitets-
            och högskoleutbildning. De som genomgår gymnasial yrkesutbildning
            skall efter praktik från arbets- livet genom utbildning vid YTH
            ges kompetens för mer kvalificerade uppgifter inom det industriella
            området. Remissyttrandena över betänk- andet har varit övervägande
            positiva och tillstyrker samfällt att denna utbildningsform kommer
            till stånd.
          </p>
          <pb facs="riksdagen-motions-pdf/data/1974/mot_1974__118/mot_1974__118-004.pdf"/>
          <fw xml:id="i-TNj65nTkXJYc45VfM8tL9W">
            Mot. 1974:118 ; 17
          </fw>
          <p xml:id="i-NpJTzbrH4RVUBDtSgZuAfx">
            I Skellefteå har intresset för denna utbildningsform gamla anor
            hos industrin, då man redan på 1940-talet talade om behovet av
            en s.k. ”industrihögskola”. Behovet av en utbildning av detta
            slag i Skellefteå- området har efter yrkesutbildningsberedningens
            förslag ytterligare bekräftats vid sammanträffanden mellan kommunala
            representanter och företrädare för industrin i området. Skolstyrelsen
            i Skellefteå har i skrivelse till utbildningsdepartementet den
            29 januari 1971 hemställt att organisationskommittén för högre
            teknisk utbildning i Norrland ges i uppdrag att närmare utreda
            förutsättningarna och lämna förslag om lokaliserandet av YTH till
            Skellefteå. För lokaliseringen av denna typ av utbildning talar
            samordningen med den högre tekniska utbildningen i finmekanik,
            verksamheten vid IUC samt Skellefteås i övrigt gynnsamma förutsättningar
            för YTH. Dessa gynnsamma förutsättningar i övrigt är det rikt
            differentierade näringslivet, gynnsamma förutsättningar på det
            naturvetenskaplig-tekniska området och den omedelbara närheten
            till praktiska utbildningsmöjligheter och studier. En rad remissinstanser
            har framhållit Skellefteå som lämplig lokaliseringsort för YTH,
            bl. a. LO. Avslutningsvis vill undertecknad understryka följande.
            Skellefteå är klassat som primärt centrum. För regionens fortsatta
            utveckling är det av största vikt att olika former av postgymnasial
            utbildning lokaliseras till Skellefteå. Det är av vikt att de
            utbildningsgrenar som lokaliseras till Skellefteå också får erforderliga
            forskningsresurser. Eljest kan lärarrekryteringen försvåras och
            utbildningen inte bli i nivå med annan likartad postgymna- sial
            utbildning på andra högskoleorter. Vid lokaliseringen av högre
            utbildning till Skellefteå är det av vikt att man ej stannar vid
            en enstaka enhet utan skapar ett kombinerat utbud av utbildningsvägar
            på postgym- nasial nivå. För både elever och lärare är den studiemiljö
            som då skapas av största betydelse. Med stöd av det anförda hemställes
            1. att riksdagen fattar beslut om lokaliseringen av en institution
            för högre teknisk utbildning och forskning i finmekanik till Skellefteå,
            2. att denna institution ges nödiga forskningsresurser med förslagsvis
            4 å 5 professurer, 3. att NOTH-kommittén får i uppdrag att framlägga
            förslag för en tvåårig högskoleutbildning inom området träets
            mekaniska teknologi inklusive träkemi och polymerteknologi i Skellef-
            teå, samt 4. att en yrkesteknisk högskoleenhet lokaliseras till
            Skellefteå.
          </p>
          <p xml:id="i-7h5TYWgXRiEaJtfsht6kai" type="date">
            Stockholm den 16 januari 1974
          </p>
          <div type="signatureBlock" id="i-EEUDtnpvPjzjEj2PHk6Wdj">
            <p who="i-SSqaDPQScQwPiGYciJiS8W" type="signature">
              RUNE ÅNGSTRÖM (fp)
            </p>
          </div>
          <pb facs="riksdagen-motions-pdf/data/1974/mot_1974__118/mot_1974__118-005.pdf"/>
        </div>
      </div>
    </body>
  </text>
</TEI>
