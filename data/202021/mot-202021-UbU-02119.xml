<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-02119">
  <teiHeader>
    <fileDesc>
      <titleStmt>
        <title>Folkbildningsfrågor</title>
        <author corresp="i-BfmJ8hLMzGF9XMcc4M8Bfa">av Cassandra Sundin m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2119 av Cassandra Sundin m.fl. (SD)</title>
          <idno type="rdwebb">H8022119</idno>
          <rs type="number">2119</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8022119/text</ref>
          <ref type="dokument_url_html">http://data.riksdagen.se/dokument/H8022119</ref>
          <ref type="dokumentstatus_url_xml">http://data.riksdagen.se/dokumentstatus/H8022119</ref>
          <ref type="docx">http://data.riksdagen.se/fil/C3245EB9-4194-4928-AD6C-BA3CB957F771</ref>
          <ref type="pdf">http://data.riksdagen.se/fil/E4FFA0C0-9DD2-400F-881B-1B985328ECF5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-C8GJswasjJxnBnXeVGNdDj" type="signed"/>
        <correspContext corresp="i-C8GJswasjJxnBnXeVGNdDj">
          <note type="signatory" corresp="i-BfmJ8hLMzGF9XMcc4M8Bfa"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-JP8NeL17uoQgDiTaxrGnVM"/>
        </correspContext>
        <correspAction xml:id="i-8vGmfnfcg24atSrAgnp3Hn" type="submitted">
          <date when="2020-10-05"/>
          <time when="08:57:46"/>
        </correspAction>
        <correspAction xml:id="i-Xj42z1P1sGS1R8wP6PPZdv" type="reviewed">
          <date when="2020-10-05"/>
          <time when="11:54:39"/>
        </correspAction>
        <correspAction xml:id="i-QtpAKk1NnAq9gpNSLZJXNj" type="referred">
          <date when="2020-10-14"/>
        </correspAction>
        <correspAction xml:id="i-7t8KYRQSpAe1pcrELHEhaJ" type="assigned">
          <date when="2021-06-22"/>
          <time when="17:13:04"/>
        </correspAction>
        <correspContext corresp="i-7t8KYRQSpAe1pcrELHEhaJ">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-5ddrTq3xQypJRxjZsFLFit" type="behandlas_i"/>
        <correspContext corresp="i-5ddrTq3xQypJRxjZsFLFit">
          <ref type="uppgift">2020/21:KrU2</ref>
          <ref type="ref_dok_id">H801KrU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU2</ref>
          <ref type="ref_dok_titel">Idrott, friluftsliv och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-52QNxzgeNy1dZc13oQSVCy" type="behandlas_i"/>
        <correspContext corresp="i-52QNxzgeNy1dZc13oQSVCy">
          <ref type="uppgift">2020/21:KrU10</ref>
          <ref type="ref_dok_id">H801KrU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU10</ref>
          <ref type="ref_dok_titel">Folkbildningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6KPJR51VU61E6UXNHvKit6" type="behandlas_i"/>
        <correspContext corresp="i-6KPJR51VU61E6UXNHvKit6">
          <ref type="uppgift">2020/21:UbU14</ref>
          <ref type="ref_dok_id">H801UbU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:2119 av Cassandra Sundin m.fl.
          (SD) Folkbildningsfrågor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Su9NQUeXQZipJp9CHNexBd">
            Förslag till riksdagsbeslut
          </head>
          <list style="ol">
            <item xml:id="i-6onWekqN6PNbLiBgPeAqSv">
              Riksdagen ställer sig bakom det som anförs i motionen om möjlighet
              till likvärdiga betyg för de som studerar på allmän kurs på folkhögskola
              och tillkännager detta för regeringen.
            </item>
            <item xml:id="i-UWHTdprMjRCsYopWwvFJCB">
              Riksdagen ställer sig bakom det som anförs i motionen om att
              en aktör som är oberoende av mottagarna av statliga medel ämnade
              för folkbildningen bör handha medelstilldelningen till folkbildningen
              och tillkännager detta för regeringen.
            </item>
            <item xml:id="i-HKkjD76TTorz7VUfvo86zo">
              Riksdagen ställer sig bakom det som anförs i motionen om en översyn
              för att förhindra bedrägerier och felaktigt utbetalande av medel
              och tillkännager detta för regeringen.
            </item>
            <item xml:id="i-VLAAf7fXtPrUmBcNtvY7rY">
              Riksdagen ställer sig bakom det som anförs i motionen om att
              det bör vara en målsättning att allmän kurs utgör runt 15 procent
              av folkhögskolornas statligt finansierade verksamhet och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-48EBLgRgBZptj2YRacKebS" type="h1">
            Motivering
          </head>
          <p xml:id="i-72RHpQWboXBUU7pH9epNnu">
            Den nordiska och svenska folkbildningens rötter kan sökas i Danmark
            och i den tidens nationalistiska och socialkonservativa strävanden
            efter en stärkt medborgaranda och nationell gemenskap. Under sina
            tidiga år hade folkbildningen en avgörande betydelse för de mindre
            bemedlades chanser att nå bildning och personlig utveckling, vilket
            i sin tur var en viktig grund för den fortsatta demokratiseringsprocessen.
            Som ett komple­ment till det offentligas utbildningsalternativ
            och som en väg till social gemenskap samt spridare av lusten att
            lära har folkbildningen även i dag en viktig roll i vårt samhälle.
          </p>
          <p xml:id="i-H77BftRr21M7qiRaMiqq1V">
            Genom att bilda folket utökas befolkningens och individers möjligheter
            till självför­verkligande, men även deras förmåga att aktivt delta
            i samhällets demokratiska pro­cesser. Folkbildningen anses därför
            ha spelat en viktig roll för demokratins framväxt. Folkbildningen
            betecknas av ett icke-auktoritärt förhållningssätt mellan ledare
            och deltagare och baseras till stor del på självverksamhet. Fri
            och frivillig är en del av folkbildningens demokratimål, en djupare
            sorts och mer samhällscentrerad demokrati­syn som beaktar demokratins
            förutsättningar. Detta görs genom att betona jämställdhet, jämlikhet,
            utjämning av utbildningsklyftor, vidgning av deltagandet inom
            kulturen och folkrörel­sernas viktiga roll. Dessa faktorer anses
            vara förutsättningar för ett demo­kratiskt beslutsfattande, det
            vill säga att befolkningens möjlighet till frivillig bildning
            gynnar demokratin inte enbart för att bildningen ökar individens
            förmåga att delta i samhälls­debatten utan även som en försäkran
            att individerna kan bilda sig inom ämnen och områden som företag
            eller staten anser oviktiga eller vill undanhålla från medborgarna
            och på så vis kan vara med och utforma samhällsdebatten.
          </p>
          <p xml:id="i-4GJkJRUERZTYMZraPPw19S">
            Folkbildningen fyller fortfarande en viktig roll för vår demokrati
            och kommer troligtvis att vara en betydelsefull komponent även
            i framtiden. En instans för förkovran och bildning av såväl de
            själsliga förmågorna som förnuftet. Med det sagt så menar Sverigedemokraterna
            att det finns viss förbättringspotential kring systemen kring
            folk­bildningen, förändringar som vi tror kan ge folkbildningen
            högre trovärdighet och en högre relevans för svenska folket i
            nutid och i framtiden.
          </p>
          <head xml:id="i-T68FNExWJdGRd8s3gfvHXH" type="h2">
            Möjlighet till likvärdiga betyg för de som studerat allmän kurs
          </head>
          <p xml:id="i-WNqLjGQRS3eTYjqsU4hZVJ">
            Deltagare som studerat för högskolebehörighet inom folkbildningen
            kan inte vara säkra på att studierna vid folkhögskola bedöms rättvist
            vid antagningen till olika universitets­utbildningar. Kvotsystemet
            i antagningsprocessen gör att om inte tillräckligt många från
            samma kvot söker en utbildning antas ingen från den kvoten. Söker
            inte tillräckligt många en utbildning inom folkbildningskvoten
            i antagningsprocessen har den som studerat vid folkhögskola chans
            att komma in på utbildningen genom folkhögskolemeri­terna. Detta
            är självklart problematiskt för den som studerat inom folkbildningen
            för att söka vissa utbildningar på högskola och universitet. Därför
            föreslår vi att elever som studerat vid folkhögskola ska kunna
            begära betygsättning som är likvärdig med de som studerat på komvux.
          </p>
          <head xml:id="i-Cdu1BgxSHpZaqeWjm3VKZJ" type="h2">
            Oberoende aktör för handhavandet av medel
          </head>
          <p xml:id="i-GV4PbHMNLWoUTwbieCAJCp">
            Folkbildningsrådet är en ideell förening med vissa myndighetsuppdrag
            givna av riksdagen och regeringen. Rådet styrs av rådets egna
            stadgar och dess medlemmar. Medlemmarna är Studieförbunden i samverkan,
            Sveriges Kommuner och Landsting (SKL) och Rörelsefolkhögskolornas
            intresseorganisation (RIO).
          </p>
          <p xml:id="i-QgYrrr3fU6rfFXLv7RxKjW">
            Folkbildningsrådet fattar beslut om medelstilldelningen till
            folkbildningsaktörerna och genomför även granskningar och uppföljningar
            av att medlen använts korrekt.
          </p>
          <p xml:id="i-UvuwtaWm3u8z17JLNafZx7">
            Även om Folkbildningsrådet har många egna kontrollsystem för
            att säkra att skatte­betalarnas pengar används på rätt sätt, upplever
            vi att det är problematiskt att en organi­sation som består av
            de aktörer som bedriver folkbildningsverksamhet fördelar och följer
            upp medelsanvändningen inom folkbildningsområdet.
          </p>
          <p xml:id="i-Si1rqLNGn4xMSQ5y6USWTK">
            Granskningar som gjorts avseende bedrägerier inom folkbildningen
            har bland annat visat hur studieförbund på felaktiga grunder tillskansat
            sig statligt stöd. Ett utbrett problem med felaktig användning
            av skattemedel visar ytterligare behovet av en reformering av
            systemet för medelsfördelning.
          </p>
          <p xml:id="i-DpZVGW1D5XUP63xte8c1D3">
            Vi föreslår därför att en ny aktör som är oberoende av de verksamheter
            som får medel ska få i uppdrag att fördela medlen till folkbildningen.
            Det bör därför utredas om och hur en nystiftad eller befintlig
            myndighet kan handha folkbildningens medelstill­delning. Denna
            myndighet bör även få i uppdrag att se över möjligheterna till
            förbättrad uppföljning av folkbildningsverksamheten och större
            insyn i hur skattemedlen används, utan att folkbildningens frihet
            påverkas negativt eller nämnvärt.
          </p>
          <head xml:id="i-9oDrp8m1i1erDVivrjah8Z" type="h2">
            Allmän kurs
          </head>
          <p xml:id="i-N7X5Tb83z5mtnRrq9iAdMu">
            Allmän kurs kan ge de som upplevt att de inte passat in i ordinarie
            utbildningssystem en andra chans att nå gymnasie- och högskolebehörighet.
            I samband med att folkbildnings­väsendet reformerades 1991 slog
            regeringen fast att allmän kurs skulle utgöra basen för folkhögskolornas
            verksamhet och uppgå till 15 procent av den totala statsfinansierade
            verksamheten.
          </p>
          <p xml:id="i-PorydZmRvgnR6rwZfikmta">
            Under många år har andelen varit avsevärt högre än 15 procent
            och ligger numera mellan 40 och 50 procent. Det är givetvis bra
            att många ges chans att studera allmän kurs; samtidigt skulle
            denna utveckling kunna innebära att folkbildningen kompenserar
            för ordinarie utbildningsväsendes misslyckanden. Om så är fallet
            är det mycket olyck­ligt. Sverigedemokraterna anser inte att folkbildningens
            huvudsakliga roll i det moderna samhället ska vara ett reservkomvux.
            Vi anser att ett större fokus bör ges de särskilda kurserna. Givetvis
            ska allmän kurs kunna komplettera ordinarie utbildnings­system
            genom att tillgodose en utbildningsmetod som passar vissa människor
            bättre, men allmän kurs bör inte vara folkhögskolans huvudsakliga
            verksamhet.
          </p>
          <p xml:id="i-HHpsaML5afdph7PTu1NZmj">
            Därför bör vi istället för en minimimålsättning om minst 15 procent
            allmän kurs etablera en ny målsättning om att allmän kurs bör
            utgöra runt 15 procent av folkhög­skolornas verksamhet.
          </p>
        </div>
        <div type="motSignatures">
          <list>
            <item xml:id="i-578FnftTZzGT6sVYZzmYYx">
              Cassandra Sundin (SD)
            </item>
            <item xml:id="i-UnCur2X8QnF3nLgKxzhm19">
              Aron Emilsson (SD)
            </item>
            <item xml:id="i-LXyvu5X6t1C1nxVS6gV8bc">
              Angelika Bengtsson (SD)
            </item>
            <item xml:id="i-XZyN7bVadpEb2dye7yA9ma">
              Jonas Andersson i Linköping (SD)
            </item>
          </list>
        </div>
      </div>
    </body>
  </text>
</TEI>
