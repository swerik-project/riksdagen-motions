<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00389">
  <teiHeader>
    <fileDesc>
      <titleStmt>
        <title>Sveriges ansvar för flyktingmottagandet</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges ansvar för flyktingmottagandet</title>
          <idno type="rdwebb">H102Sf389</idno>
          <rs type="number">Sf389</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf389/text</ref>
          <ref type="dokument_url_html">http://data.riksdagen.se/dokument/H102Sf389</ref>
          <ref type="dokumentstatus_url_xml">http://data.riksdagen.se/dokumentstatus/H102Sf389</ref>
          <ref type="doc">http://data.riksdagen.se/fil/E39EAEFE-9278-434F-8C59-510222206574</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Eu7VPnhPBb3Y9wnnC9jCeD" type="signed"/>
        <correspContext corresp="i-Eu7VPnhPBb3Y9wnnC9jCeD">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-UNq4hVFCzToNGdYYGiCSqQ" type="numbering">
          <date when="2013-10-08"/>
        </correspAction>
        <correspAction xml:id="i-KJBVfguNh83nFBqyxZHR3f" type="submission">
          <date when="2013-10-04"/>
        </correspAction>
        <correspAction xml:id="i-T8fESksgwrEX9dMMoP6SkE" type="transfer">
          <date when="2013-10-04"/>
        </correspAction>
        <correspAction xml:id="i-9H9ChkQ54g4upmWzdX4D9M" type="assigned"/>
        <correspContext corresp="i-9H9ChkQ54g4upmWzdX4D9M">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8JwoCcXSjdoDhprJy3Dpft" type="motHeader"/>
      <div xml:id="i-4rm13DqaVZ5P7LxibLPHzc" type="motBody">
        <div xml:id="i-LVFVyGACWTQ9TUkegGxuST" type="motSummary">
          <head xml:id="i-KZ2qajpJa9ahjTkwwXPffb">
            Sammanfattning
          </head>
          <p xml:id="i-EWHzASvSwE25eJmubwRiUH">
            Sveriges flyktingmottagande är ett nationellt åtagande. För att
            mottagandet ska bli så bra som möjligt för dem som tvingats fly
            från sina hemländer krävs att alla Sveriges kommuner tar sitt
            ansvar för en solidariskt human migrationspolitik. Tyvärr väljer
            många kommuner att inte ta emot asylsökande överhuvudtaget eller
            bara ta emot några få.
          </p>
          <p xml:id="i-Y2VyJ8L3AjGZKTb6aGn9jT">
            För ensamkommande barn är situationen särskilt utsatt, och de
            tvingas många gånger vänta länge i tillfälliga transitboenden
            i ankomstkommuner innan de kan slussas vidare. Denna situation
            är orimlig och därför vill Miljöpartiet de gröna att kommuner
            inte ska kunna neka till att ta emot ensamkommande barn.
          </p>
          <p xml:id="i-9GjELpATTGj2sBcaTv5BbA">
            Miljöpartiets utgångspunkt är att lika rättigheter ska gälla
            för infödda och nyanlända. Att kunna välja var man vill bo är
            en viktig princip som ska gälla för alla. Ingen ska tvingas in
            i kommunarrest. Möjligheterna att få information om jobb- och
            bostadsmöjligheter behöver dock utökas, liksom rätten att ompröva
            sitt val av bostadsort. Positiva incitament för att söka boende
            och jobb i hela landet bör utformas. I detta sammanhang vill vi
            för att finna inspiration och förslag på åtgärder påminna om Mångfald
            som möjlighet – Åtgärder för ökad integration på landsbygden (SOU
            2008:56), författad av Matz Hammarström.
          </p>
          <p xml:id="i-5pe7pebtbwKDKoqxkrKBQP">
            Det finns ingen forskning som stödjer förslaget om att avskaffa
            rätten till eget boende. Problemet är inte att många som bor i
            till exempel Malmö är invandrare. Problemet är att många som bor
            i Malmö är arbetslösa. Problem som brukar maskeras som integrationsproblem
            handlar om samhällsproblem som fattigdom, bostadsbrist och arbetslöshet.
            Det krävs en effektiv och handlingskraftig politik mot barnfattigdom,
            för bostadsbyggande och för att skapa jobb generellt.
          </p>
          <p xml:id="i-7ssqXGEvfEFYRpgEZHAZbV">
            Människor söker sig i allt högre utsträckning till storstadsregioner.
            Detta gäller oavsett ursprung och är inget som Miljöpartiet vill
            förbjuda eller försvåra. Vi vill däremot öka de mindre städernas
            och landsbygdens attraktionskraft bland annat genom en aktiv politik
            bestående av utbildning i bristyrken, gärna förlagd i den region
            där behoven finns.
          </p>
          <p xml:id="i-CEt4dyTvqTotLeVPgizYXy">
            Miljöpartiet konstaterar att situationen för både de nyanlända
            som bor på anläggningsboende och de som bor i eget boende är svår.
            Vi konstaterar också att mottagandetrycket är olika stort i landets
            kommuner och att flera kommuner upplever att det är svårt att
            ge ett så bra mottagande som de skulle vilja.
          </p>
          <p xml:id="i-V6rU8DoeubvT5riBai36nk">
            Vi ser inte att lösningen ligger i att avskaffa EBO eller ABO,
            eller i att undanta vissa kommuner från fortsatt flyktingmottagande,
            utan lösningen ligger i stället i att höja kvaliteten på båda
            boendeformerna. Kvaliteten på anläggningsboende behöver förbättras
            för att minska trångboddhet och öka kontakten med resten av samhället.
          </p>
          <p xml:id="i-3JaVPWF2kdEvHDzJw8fxcs">
            Den ekonomiska situationen för dem som väljer eget boende behöver
            förbättras i syfte att minska trångboddhet och utsatthet. De kommuner
            som tar emot många flyktingar behöver ges ett ökat statligt stöd
            för detta. Rimligen kan detta finansieras av de kommuner som tar
            ett litet eller obefintligt ansvar för flyktingmottagandet. Etableringsersättningen
            behöver också utökas till en längre tid än två år.
          </p>
          <p xml:id="i-LmhzJrhJVw7cYwhdfCXrB2">
            Vi ser ett stort behov av en politik där regioner/länsstyrelser
            får en tydligare roll att samordna mottagandet av både asylsökande
            och personer med permanenta uppehållstillstånd i länen samt riktade
            insatser för utbildning och arbete i bristyrken runt om i landet.
            Med en aktiv politik för att identifiera var de framtida jobben
            kommer att finnas och riktade utbildningar ska många erbjudanden
            om jobb också nå de nyanlända. Inte minst kan landets många folkhögskolor
            vara en resurs i utbildningssatsningen.
          </p>
        </div>
        <div xml:id="i-WopFGWpUtbASstdHTK2DXd" type="motProposal" subtype="förslag">
          <head xml:id="i-FDsUnkcZ7Hrjtk9QZYpDWK">
            Förslag till riksdagsbeslut
          </head>
          <list xml:id="i-Myp5Ue3R346omucYBfd276" style="ol">
            <item xml:id="i-43vYLLF9GXkqqnvYT3rCgz">
              Riksdagen tillkännager för regeringen som sin mening vad som
              anförs i motionen om att införa en boendeersättning för asylsökande
              i eget boende som motsvarar boendekostnaden för den som bor på
              Migrationsverkets anläggningsboenden.
            </item>
            <item xml:id="i-T4ZxXWH37fSu7XMkxWrQmu">
              Riksdagen tillkännager för regeringen som sin mening vad som
              anförs i motionen om att se över ersättningssystem till kommuner
              och landsting. 1
            </item>
            <item xml:id="i-U1GmbPxZXiBhh3j1aErM5g">
              Riksdagen tillkännager för regeringen som sin mening vad som
              anförs i motionen om en s.k. solidaritetsbonus. 1
            </item>
            <item xml:id="i-ALyKVFrVFjQK8c74XBbb58">
              Riksdagen tillkännager för regeringen som sin mening vad som
              anförs i motionen om att förlänga tiden för etableringsersättning.
              1
            </item>
            <item xml:id="i-ARTLiqngT3JCqw4osjCyvh">
              Riksdagen tillkännager för regeringen som sin mening vad som
              anförs i motionen om att utöka tidsmöjligheten för en person som
              fått uppehållstillstånd att välja kommunplacering till sex månader
              efter att PUT beviljats. 1
            </item>
            <item xml:id="i-VJa1cMXUEcCWHwkCngJ1XA">
              Riksdagen tillkännager för regeringen som sin mening vad som
              anförs i motionen om att se över hur kvaliteten på anläggningsboenden
              kan förbättras.
            </item>
            <item xml:id="i-RBEb4Tj4KAoFvnhd38JxzG">
              Riksdagen tillkännager för regeringen som sin mening vad som
              anförs i motionen om vikten av att värna asylsökandes rätt att
              välja eget boende.
            </item>
            <item xml:id="i-SxSnkd2q8s91rEyVK5eBiz">
              Riksdagen tillkännager för regeringen som sin mening vad som
              anförs i motionen om att förstärka det regionala samordningsansvaret
              för flyktingmottagandet. 1
            </item>
            <item xml:id="i-4xNgZWinQFdYwr5NXsD46m">
              Riksdagen tillkännager för regeringen som sin mening vad som
              anförs i motionen om utbildningssatsningar i regionspecifika bristyrken,
              förlagda i de regioner där behoven finns, samt riktade stöd för
              anställning inom i förväg definierade områden, såväl för offentliga
              verksamheter som för privata företag. 1
            </item>
            <item xml:id="i-Lasf9rk7eHeW9nUbd4GR2j">
              Riksdagen tillkännager för regeringen som sin mening vad som
              anförs i motionen om projekt som syftar till etablering i mindre
              kommuner. 1
            </item>
          </list>
          <p xml:id="i-MwcCZDVBkJ7ESaCd4ctot2">
            1 Yrkandena 2–5 och 8–10 hänvisade till AU.
          </p>
        </div>
        <div xml:id="i-Cqb8JiwwLduNzUnRMXh7tp" type="motContent">
          <head xml:id="i-DpDp9kadGnmbd5xJTEEBoC" type="h1">
            Motivering
          </head>
          <p xml:id="i-4Ttp6FgBt1ut4AYDxvXjUn">
            FN:s allmänna förklaring om de mänskliga rättigheterna som antogs
            den 10 december 1948 stadgas i artikel 13.1: Var och en har rätt
            att fritt förflytta sig och välja bostadsort inom varje stats
            gränser.
          </p>
          <p xml:id="i-AfGt2gjG5apHTEN7tLwuBT">
            Miljöpartiet de gröna har vid ett flertal tillfällen tagit ställning
            för alla människors rätt att välja var de vill bo. Utgångspunkten
            i detta arbete har varit att ett bra flyktingmottagande inte bara
            handlar om var den enskilda individen väljer att bosätta sig eller
            placeras utan om allt som har med människors välkomnande i landet
            att göra: skolor, hälsovård, tillgång till tolkar, sysselsättning/arbete
            etcetera.
          </p>
          <p xml:id="i-CZC2M2EJqaTV7i2eRndMKL">
            Regeringen vill att människor ska flytta till jobben, men det
            är sällan där bostäderna finns. De asylsökande å sin sida vill
            många gånger bo nära släktingar eller vänner, åtminstone i ett
            inledningsskede, vilket kan leda till trångboddhet och sämre studiero
            för barnen. Att komma till en kommun som har bostäder, men inte
            kapacitet att ge barn och vuxna ett tillfredsställande mottagande
            kan leda till många andra problem. Att hitta den perfekta mixen
            av åtgärder för att människor ska kunna känna sig både trygga,
            välkomna och behövda i samhället är inte lätt.
          </p>
          <p xml:id="i-WqRPmEAQnkixPvMREyKK68">
            Olika kommuner står inför olika utmaningar och ibland en kombination
            av utmaningar. Vissa kommuner kan ha problem med befolkningsminskning,
            andra med hög arbetslöshet och stor inflyttning. Samtidigt som
            vissa ekonomiska utmaningar i en del kommuner kopplas till flyktingmottagande,
            finns det i andra kommuner utmaningar kopplade till exempelvis
            äldrevård. Vi ser inga fördelar med att inskränka människors rätt
            att välja boendeort, däremot är positiva incitament för att människor
            ska välja kommuner med goda möjligheter att arbeta och leva i
            något vi välkomnar. För att kunna fördela samhällets alla utmaningar
            och möjligheter solidariskt krävs en bättre politik för fler jobb
            och bostäder generellt.
          </p>
          <head xml:id="i-MFfaoAJBqnekkJk6jceTq7" type="h2">
            Bakgrund
          </head>
          <p xml:id="i-EP4UdwW8ySsRMMZgH3kux8">
            I dag finns en möjlighet att antingen välja att bo i ett eget
            boende, ofta hos släkt eller vänner, eller att bo i Migrationsverkets
            anläggningsboenden. På Migrationsverkets anläggningsboende måste
            ensamstående dela rum. Familjer kan få eget rum, men måste räkna
            med att dela lägenhet med andra. Eget boende innebär ofta att
            vara inneboende hos släkt eller vänner. Om den asylsökande bor
            i Migrationsverkets anläggningsboenden står Migrationsverket för
            boendekostnaden. Om den asylsökande bor i eget boende får personen
            själv stå för boendekostnaden. 1
          </p>
          <p xml:id="i-AVNYbRBQEZcwwA1LrJj9ux">
            Möjligheten för den asylsökande att välja ett eget boende infördes
            i mitten av 1990- talet i Sverige. Den statliga utredningen Mottagande
            av asylsökande och flyktingar (SOU 1992:133) låg till grund för
            lagändringen och såg det som positivt att asylsökande bosatte
            sig utanför flyktingförläggningen. Flyktingförläggningar låg ofta
            avskärmade från samhället i övrigt och det förekom återkommande
            rasistiska attentat mot dessa. I början av 1990-talet ökade antalen
            attentat mot flyktingförläggningar och enskilda invandrare och
            under 1991 och 1992 begicks 117 attentat mot flyktingförläggningar
            och 151 attentat mot invandrare utanför flyktingförläggningarna.
            2
          </p>
          <p xml:id="i-6o6qytfoZNEqzCzbgNR5cJ">
            Syftet med lagändringen var dels att minska främlingsfientligheten
            genom mer kontaktytor mellan asylsökande och svenskar, dels att
            göra det lättare att hitta jobb och dels att släktingar och vänner
            kan lära ut om samhällets skrivna och oskrivna regler.
          </p>
          <p xml:id="i-SwWGuJbGcz6eaG3HFs1G44">
            Från början infördes en bostadsersättning för dem som valde eget
            boende på 500 kronor per månad för ensamstående och 1 000 kronor
            för en familj. För dem som bor på flyktingförläggning/anläggningsboende
            är boendekostnaden något som Migrationsverket betalar.
          </p>
          <p xml:id="i-DXB99Ue2FeATqPWp43NaAT">
            Rätten att välja eget boende visade sig dock vara mer populär
            än man förutspått. Bedömningarna var att 10 procent av de asylsökande
            skulle välja eget boende, men sedan slutet av 90-talet har andelen
            i eget boende (EBO) legat stabilt på cirka 50 procent. På senare
            år har dock allt fler valt att bo på anläggningsboende, inte minst
            ensamkommande barn.
          </p>
          <p xml:id="i-VVnYAMzHrkwko6HMXwMWHp">
            Flera utvärderingar har gjorts av rätten till eget boende, inte
            minst efter påtryckningar från kommuner med stor inflyttning.
            För att försöka minska andelen asylsökande som valde eget boende
            sänktes först ersättningen, och 2004 valde en riksdagsmajoritet
            bestående av Socialdemokraterna och Moderaterna att avskaffa bostadsersättningen
            helt. Övriga partier motsatte sig förslaget att avskaffa ersättningen,
            eftersom de menade att det alternativ som finns till eget boende,
            Migrationsverkets anläggningsboende, inte är tillräckligt bra
            för att tillgodose merparten av de asylsökandes behov. Även denna
            form av boende har stora problem med t.ex. trångboddhet (betänkande
            2004/05:SfU7). Trots sänkning och avskaffande av bostadsersättning
            minskade inte andelen asylsökande som valde eget boende.
          </p>
          <head xml:id="i-ELHhVR5ycAzM5VbUNhotgU" type="h2">
            Effekter av eget boende
          </head>
          <p xml:id="i-85f8Nh8XifNSW82QrV9ADj">
            Boverkets rapport Asylsökandes eget boende, EBO – en kartläggning,
            från 2008 gör en genomlysning av vad rätten till eget boende innebär.
            Kartläggningen konstaterar att eget boende är ett fenomen som
            finns i de allra flesta städer i Sverige, och inte något som är
            koncentrerat till några få storstäder. Stockholm är den kommun
            som har överlägset flest EBO:er. Mellan 2004 och 2008 har en fjärdedel
            av alla EBO:er befunnit sig i Stockholm.
          </p>
          <p xml:id="i-SUq9L8DMD2sQGTdtU22ZsA">
            Olika forskningsrapporter om effekter av eget boende gås igenom
            i Boverkets rapport. Den statliga utredning från 2003 (SOU 2003:75)
            som lade grunden för riksdagsbeslutet att sänka boendeersättningen
            2004 för att få färre att välja eget boende lyfter fram negativa
            aspekter av eget boende: trångboddhet, konflikter med värdfamiljer,
            skolproblem och segregation. Samtidigt påpekar utredningen att
            det inte finns några systematiska redovisningar av hur EBO påverkar
            asylsökande och kommuner (SOU 2003:75, s.191–192), att det inte
            finns något underlag för att dra slutsatsen att de problem som
            beskrivits är av stor eller alarmerande omfattning (SOU 2003:74,
            s. 45) samt att det inte finns belägg för att den långsiktiga
            segregationen nämnvärt går att hejda med tvångsåtgärder riktade
            mot asylsökande. 3
          </p>
          <p xml:id="i-ByccD1K1hMCQ7u7DdD6fRB">
            Därefter har två stora intervjuundersökningar gjorts med asylsökande
            i eget boende (Brekke 2004; Hadodo och Åkerlund 2007). De ger
            bilden av att man väljer eget boende främst för att man väljer
            bort Migrationsverkets anläggningsboende, ABO. Trots trångboddhet
            och risken att behöva flytta runt hos olika värdfamiljer ses EBO
            som ett bättre alternativ än ABO. Trångboddhet förekommer även
            i Migrationsverkets boenden och ett exempel i rapporten While
            we are waiting (Brekke, 2004) är kristna flyktingar som tvingats
            anpassa sig efter muslimska normer om kläder och mat på förläggningsboende.
          </p>
          <p xml:id="i-5y9dK2nFmeJJXidEJC4eU6">
            I intervjustudien av Rebecka Lennartsson (2007) nämner de asylsökande
            att fördelar med EBO är att komma närmare det normala samhället
            och därmed ha större möjligheter att få arbete, bli självförsörjande
            och integreras. EBO ses också som något som gör att man kan skapa
            en mer normal tillvaro utan att ständigt påminnas om asylprocessen.
            Studien visar också att det vanligaste skälet till att asylsökande
            väljer EBO är // att de aktivt väljer bort anläggningsboende.
            ABO förknippas med enslighet, tristess, stagnation och samhälleligt
            utanförskap. 4
          </p>
          <p xml:id="i-AgMCWs5kR7w1KQS6E63iHc">
            Många politiker och mottagarkommuner har under åren kritiserat
            EBO, men i Lennartssons studie konstateras att det inte finns
            några vetenskapliga belägg för den kritik som framförs som faktum
            i debatten och att asylsökandes röster i princip saknas helt.
            5
          </p>
          <p xml:id="i-VPSXqFXwyQHhxA6xanFH1T">
            I Boverkets rapport om EBO analyseras olika boendeformers effekter
            på integration av nyanlända. En analys görs av skillnaden mellan
            de som bott i EBO respektive ABO när det gäller:
          </p>
          <list xml:id="i-Rmfn6AUZ8R8uD58gjT9ayV" style="ul">
            <item xml:id="i-GL2sBkBomxtqFLEYtx671u">
              Förvärvad bostadsrätt eller eget hem
            </item>
            <item xml:id="i-FPrUo3ko6ZkdEDmrmaTDPK">
              Förvärvat eget hem
            </item>
            <item xml:id="i-SVmXbon6cEDUgh6dnuRHYW">
              Att ha arbete
            </item>
            <item xml:id="i-3f9vemo9bW6QJiwXPxafwk">
              Relativ arbetsinkomst
            </item>
          </list>
          <p xml:id="i-TYAPEwtNkqhWECEwP2AS9s">
            Resultaten visar att skillnaderna är små vad gäller graden av
            integration för de olika boendeformerna. De som har bott i EBO
            har en något högre sysselsättningsgrad än de som har ABO-placering.
            De som haft ABO bor i något större utsträckning i eget hem och
            de som bott i EBO har i något högre grad bostadsrätt. De är i
            princip lika många som bor i hyresrätt.
          </p>
          <p xml:id="i-5fVXYKcPMrj8NLpHb1pMLZ">
            När demografiska, socioekonomiska och geografiska bakgrundsfaktorer
            kontrollerats visar det sig att de som haft EBO-placering har
            större sannolikhet att ha bostadsrätt och eget hem än de som haft
            ABO-placering och att ha bott i EBO innebär en något större oddskvot
            för att ha arbete än om man har bott i ABO. Detta innebär alltså
            att de som har bott i EBO har en något bättre boende- och sysselsättningsintegration
            än de som har bott i ABO. 6
          </p>
          <head xml:id="i-WdFsGZun8DGo2GCnCYrRKD" type="h2">
            Urbaniseringens konsekvenser
          </head>
          <p xml:id="i-Kqm77D4E6ndDPCx5T6z2iT">
            Det finns sällan lediga arbeten och lediga bostäder på samma
            ställen i Sverige. Många gånger finns jobben i storstadsregionerna,
            men där råder samtidigt bostadsbrist. På mindre orter finns det
            ofta många lediga lägenheter, men få jobbmöjligheter. Kommuner
            med stor befolkningsminskning är ofta de som har det svårt ekonomiskt.
          </p>
          <p xml:id="i-64VB4rZqdRYG6awXNoBkCk">
            I Boverkets rapport konstateras i en intervju med Migrationsverket
            i Solna att Migrationsverket i regel får tag på bostäder på avflyttningsorter
            som den infödda befolkningen har lämnat för att det inte finns
            tillräckligt med arbetstillfällen. 7 Det finns dock stora framtida
            möjligheter till arbetstillfällen i norra Sverige och andra regioner
            med befolkningsminskning. I skogsbruket är det svårt att få tillräckligt
            med arbetskraft eftersom få väljer utbildningen och eftersom skogsbygderna
            lider av befolkningsminskning. Flera lyckosamma projekt har dock
            resulterat i nya riktiga arbetstillfällen för till exempel den
            somaliska gruppen. Det finns goda exempel i Hälsingland på arbetsgivare
            som efter provtid nu gärna anställer somaliska kvinnor i nyplanteringsprojekt.
            8 I Borlänge satsas det på skogsbruksutbildning för arbetslösa
            invandrare och svenskar. 9
          </p>
          <p xml:id="i-HexQCVQACPVzTJrQYrEqfE">
            Kombinationen av ökade behov av arbetskraft och befolkningsminskning
            bör lösas med en aktiv politik bestående av utbildning i bristyrken,
            gärna förlagd i den region där behoven finns, samt riktade stöd
            för anställning inom i förväg definierade områden, såväl för offentliga
            verksamheter som privata företag. Dessutom spelar arbetskraftsinvandring
            en viktig roll och kommer vara än viktigare för att säkra Sveriges
            välfärd i framtiden.
          </p>
          <head xml:id="i-WEpucS8geaWEFbn2fZGQx3" type="h2">
            Förslag på åtgärder
          </head>
          <head xml:id="i-G9FFN8o743vqd8pfVcpHa8" type="h3">
            Boendeersättning återinförs
          </head>
          <p xml:id="i-G7bTLuiYbDRffY8iUDsX3s">
            Trots att boendeersättningen till asylsökande som bor i eget
            boende har sänkts och slutligen avskaffats i syfte att minska
            andelen asylsökande som väljer eget boende, har inte färre valt
            eget boende. Den enda tydliga konsekvensen är att de som väljer
            eget boende har fått en försämrad ekonomi och ännu sämre möjligheter
            att slippa vara inneboende och ha råd med ett helt eget boende.
            Miljöpartiet vill införa en boendeersättning för asylsökande i
            eget boende som motsvarar boendekostnaden för den som bor på Migrationsverkets
            anläggningsboenden.
          </p>
          <head xml:id="i-2z1bd9J2HTZxPShdeah1bk" type="h3">
            Kommunmottagande av ensamkommande barn
          </head>
          <p xml:id="i-3kBE3fFALVFDMdLDyauGH9">
            Inga kommuner ska kunna säga nej till att ta emot ensamkommande
            barn.
          </p>
          <p xml:id="i-GQJQo6UjsBG7EpFiRoPkJV">
            Sverige har skrivit under internationella konventioner och åtagit
            sig att värna asylrätten genom att ge människor som tvingas att
            fly från sina hemländer en fristad. Trots det säger många kommuner
            nej till flyktingmottagande och tar därmed inte sitt ansvar för
            att hjälpa människor.
          </p>
          <p xml:id="i-3VXLUaXJiCM6R3MhYXNPNH">
            Särskilt oroväckande är det att kommuner nekar mottagande av
            ensamkommande barn, en grupp av asylsökande som är särskilt utsatt.
            Stor platsbrist råder i landet på grund av detta, och ofta tvingas
            de ensamkommande ungdomarna vänta i tillfälliga transitboenden
            under långa perioder innan de får ett värdigt mottagande.
          </p>
          <p xml:id="i-Hb12PMRs3hZN1ohwENnS6U">
            Miljöpartiet anser att kommuner inte ska kunna neka till att
            ta emot ensamkommande barn och att detta bör förtydligas i lag.
            Vi har kommit överens om att genomföra denna lagändring tillsammans
            med den borgerliga regeringen som en del av det migrationspolitiska
            samarbetet under mandatperioden. Lagändringen planeras träda i
            kraft 1 januari 2014.
          </p>
          <head xml:id="i-5z4mSScs5LEhVATtfp3mVU" type="h3">
            Höjning av ersättning till asylsökande
          </head>
          <p xml:id="i-cebbxtvZkq6yc92bMPq2f">
            Ersättningen till asylsökande har inte höjts sedan 1994 och är
            skamligt låg. För många asylsökande är det omöjligt att klara
            sig på den låga ersättningen. Det är ovärdigt att Sverige har
            en så låg dagersättning för asylsökande. För de som endast har
            dagersättningen att leva på blir det för dyrt att hälsa på släkt
            och vänner i till exempel Södertälje om de möjliga anläggningsboendena
            ligger i Kiruna eller Boden. Miljöpartiet vill tillsätta en utredning
            som ser över nivån på ersättningen i syfte att höja den.
          </p>
          <head xml:id="i-EirnPEhZSaTRL2416CGuRr" type="h3">
            Höjd ersättning till kommuner
          </head>
          <p xml:id="i-Gm4Chb9QdQ2heJt2oBUwV4">
            Ett utökat kommunbidrag kan utformas på olika sätt, men bör för
            att vara effektivt kopplas till aktiva insatser för att få människor
            i meningsfull sysselsättning/arbete på ett tidigt stadium. Det
            mest rimliga är att de kommuner som tar ett stort ansvar för flyktingmottagandet
            får en högre ersättning och att denna ersättning finansieras av
            de kommuner som tar ett litet eller obefintligt ansvar för flyktingmottagandet.
            Kommuner bör ersättas för det glapp som uppstår initialt i avvaktan
            på första etableringsersättning. För dem som inte är självförsörjande
            efter två år bör etableringstiden förlängas.
          </p>
          <p xml:id="i-6PuNLKn7JaVhGttXNgti7P">
            Kommuner måste också kompenseras fullt ut för nyanlända som är
            kvar i anläggningsboende efter uppehållstillstånd på grund av
            långa ledtider i bosättningsprocessen till följd av att för få
            kommuner tar tillräckligt ansvar för flyktingmottagandet. En del
            nyanlända hinner få uppehållstillstånd och har rätt till etableringsinsatser,
            som sfi och samhällsorientering, av kommunen där anläggningsboendet
            ligger i avvaktan på kommunplacering. Ett nytt system för kostnadstäckning
            bör därför utredas. Detta bör riksdagen ge regeringen till känna.
          </p>
          <head xml:id="i-VsowLvf326uxePyeMbEWw6" type="h3">
            Utökad möjlighet att välja kommunplacering
          </head>
          <p xml:id="i-2C3Qzxb6EjVaag9LW2BWzE">
            Alla asylsökande har ett PUT-samtal i samband med att de får
            positivt besked på sin asylansökan (PUT = permanent uppehållstillstånd).
            I det samtalet får de information om möjligheten att välja en
            kommunplacering.
          </p>
          <p xml:id="i-3YkTFgdDA3jJMLXR8SHQJK">
            Om en person inte väljer en kommunplacering så blir han eller
            hon automatiskt folkbokförd på sin EBO-adress en månad efter uppehållstillstånd.
            Det är då personen får tillgång till den kommunala servicen och
            först då som den kommunala servicen påverkas av EBO-systemet.
          </p>
          <p xml:id="i-87pBWemncHdLeyfxxggAYQ">
            Miljöpartiet vill utöka tidsmöjligheten för en person som fått
            uppehållstillstånd att välja kommunplacering till 6 månader efter
            att PUT beviljats.
          </p>
          <head xml:id="i-BHn5Cv5DDC63QRMTVqhKxT" type="h3">
            Förbättra kvaliteten på boenden
          </head>
          <p xml:id="i-BvFFqEJnPQmrRmG1B7Gguy">
            Intervjustudier som gjorts kring asylsökandes boende kommer fram
            till att människor som väljer eget boende ofta gör det för att
            de väljer bort anläggningsboende som ses som ett ännu sämre alternativ.
            Resurser behövs för att göra anläggningsboende mindre trångbott,
            så att människor som inte känner varandra inte behöver dela rum,
            och för att förstärka kontakten med samhället. Vi vill därför
            se över hur kvaliteten på anläggningsboenden kan förbättras.
          </p>
          <head xml:id="i-6MpjeqNHgdtPKEJygchQnk" type="h3">
            Förstärkt regionalt samordningsansvar
          </head>
          <p xml:id="i-5oC8CGEjqbNKzDyrFhk2FG">
            Många mindre kommuner känner en oro över att kunna hantera det
            praktiska kring mottagandet (det vill säga administration, sfi,
            tolktjänster, skola, hälso- och sjukvård och så vidare) samtidigt
            som andra närliggande kommuner hanterar det praktiska utan problem
            men har brist på bostäder.
          </p>
          <p xml:id="i-DqWJnJPaxBrebm2bXM8Y1m">
            Vi vill förstärka det regionala samordningsansvaret för flyktingmottagandet
            i syfte att nå en bra balans regionalt. Regionerna/länsstyrelserna
            har i dag redan ett samordningsansvar. Det fungerar dock inte
            optimalt och upplevs inte som tillräckligt tydligt av länsstyrelserna
            själva.
          </p>
          <p xml:id="i-T5XAecwqhAh3MpdGwp2YFK">
            Regionerna har bättre insyn i hur situationen i de egna länen
            ser ut vad gäller boende, arbetstillfällen, utbildning etcetera
            och spelar därför en avgörande roll för att få en bra balans mellan
            kommunerna. På detta sätt avlastas också de enskilda kommuner
            som i dag tar ett större ansvar än andra.
          </p>
          <head xml:id="i-EKXhQJj7tH2NQYxDU49fmZ" type="h3">
            Bristyrken
          </head>
          <p xml:id="i-u86YuHr3RPrB4tZrL7QGZ">
            I syfte att hantera urbaniseringens konsekvenser och att stötta
            nyanländas etablering på arbetsmarknaden föreslår vi utbildningssatsningar
            i regionspecifika bristyrken, förlagda i de regioner där behoven
            finns. Vi vill också ha riktade stöd för anställning inom i förväg
            definierade områden, för såväl offentliga verksamheter som privata
            företag.
          </p>
          <head xml:id="i-38D1XdrAsHp5EBE4da3t2m" type="h3">
            Stöd till projekt som syftar till etablering i mindre kommuner
          </head>
          <p xml:id="i-7Mbv7AVmAJJGQKMg3KTiBz">
            Projektet JobBo – Flytta till arbete och bättre jobbmöjligheter,
            delfinansierat av Europeiska flyktingfonden, drevs från mars 2009
            till mars 2011 av Malmö stad och syftade till att på frivillig
            väg, med information och motivation, hjälpa människor som fått
            permanent uppehållstillstånd att söka sig till orter där det är
            lättare att få plats i sfi, att få förskoleplats eller att få
            arbete och bostad. Inom projektet genomfördes studiebesök i mindre
            kommuner för att deltagarna skulle få möjlighet att se hur jobbmöjligheter
            och den sociala situationen såg ut på plats. 10
          </p>
          <p xml:id="i-VH6VaDF12QSAdWzKcjV3rY">
            Miljöpartiet vill ge regionerna/länsstyrelserna ett särskilt
            uppdrag att samordna och genomföra projekt som till exempel JobBo.
            Detta kan kombineras med samarbeten med orter med befolkningsminskning
            som erbjuder paketlösningar för nyanlända med både arbete och
            bostad.
          </p>
        </div>
        <div xml:id="i-LDUV6MHmu7SnVqSKgmU6CN" type="motSignatures">
          <list xml:id="i-4NVY5PTH25BcyPV4XPpDCq">
            <item xml:id="i-T1SZpWDPDTQWaKrDcJaBDP">
              Maria Ferm (MP)
            </item>
            <item xml:id="i-RuNp2YomZ7v9qLJdmF5CaL">
              Bodil Ceballos (MP)
            </item>
            <item xml:id="i-SsqJuvn7LwUrWc8T2iAsh1">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
