<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__566/mot_1957__ak__566-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 566—574 Motioner i Andra kammaren, nr 566 år 1957 1
          </p>
          <p>
            Nr 566
          </p>
          <p>
            Av herr Hansson m. fl., i anledning av Kungl. Maj:ts proposition,
            nr 100, angående anslag för budgetåret 1957/58 till främ- jande
            av bostadsförsörjningen m. m.
          </p>
          <p>
            I propositionen nr 100 framlägges förslag till ändrade riktlinjer
            för bostads- politiken på grundval av bostadspolitiska utredningens
            betänkande. Förslaget innebär i stort, att de generella subventionerna
            till bostadsbyggandet ytterligare minskas och att samtidigt de
            behovsprövade bostadsrabatterna, i första hand familjebostadsbidragen
            till barnfamiljerna, ökas. Vi delar uppfattningen, att en sådan
            omläggning av bostadspolitiken nu bör ske. Generella subventioner
            kan, såsom det också framhålles i propositionen, givet- vis inte
            accepteras som ett permanent inslag i bostadspolitiken. Den kraftiga
            kostnadsstegringen i samband med Koreakrisen nödvändiggjorde dock
            betydan- de kapitalsubventioner till nya hus. Avsikten var att
            förhindra, att bostads- byggandet bromsades upp och att den kraftiga
            stegringen av byggnadskostna- derna medförde rubbningar av den
            samhällsekonomiska balansen. Under senare år har en successiv
            ökning av bostadsbyggandet kunnat uppnås. Produktionen steg från
            cirka 40 000 lägenheter år 1951 till närmare 60 000 lägenheter
            år 1954, vid vilken nivå bostadsbyggandet bibehållits under såväl
            1955 som 1956. Enbart under efterkrigsåren har tillkommit omkring
            500 000 fullgott utrustade familje- bostäder. Under de senaste
            åren har kapitalsubventionerna i form av räntefria stående lån
            successivt avvecklats, så att de för hus, som färdigställes efter
            den 31 mars i år, inte är större än vad de var före Koreakrisen.
            Trots den ökade bostadsproduktionen råder det emellertid fortfarande
            brist på bostäder. Givetvis är det angeläget, att efterfrågeöverskottet
            snarast möjligt elimineras. Det måste emellertid uppmärksammas,
            att detsamma i väsentlig ut- sträckning har sin förklaring i den
            kraftiga stegring av realinkomsterna, som under senare år ägt
            rum. Det förbättrade ekonomiska läget för det stora fler- talet
            grupper av vårt folk har kraftigt ökat efterfrågan på rymligare
            och kva- litativt bättre bostäder. Naturligtvis är det önskvärt,
            att dessa krav tillgodoses, så snart resurserna tillåter. I nuvarande
            samhällsekonomiska läge är det emel- lertid angeläget, att man
            söker förhindra en alltför snabb konsumtionsökning, som hotar
            att överanstränga samhällets resurser. Denna återhållsamhet måste
            med nödvändighet även gälla för bostadskonsumtionen. Åtskilliga
            andra ange- lägna ändamål kräver ökade investeringar, t. ex. vägbyggandet
            och den tekniska vidareutbyggnaden av industri, jordbruk och andra
            delar av näringslivet. Bo- stadsbyggandet bör därför i nuvarande
            läge inte ges prioritet ur investerings- synpunkt. Det måste nu
            anses nödvändigt, att bostadspolitiken anpassas till öv- riga
            konjunkturpolitiska åtgärder. 1 Bihang till riksdagens protokoll
            1957.4 saml. Nr 566—574
          </p>
          <pb facs="riksdagen-motions-pdf/data/1957/mot_1957__ak__566/mot_1957__ak__566-002.pdf"/>
          <p>
            Do
          </p>
          <p>
            Motioner i Andra kammaren, nr 566 år 1957
          </p>
          <p>
            I detta sammanhang bör det också framhållas, att en annan framträdande
            or- sak till efterfrågeöverskottet i fråga om bostäder är att
            söka i den kraftiga befolkningsomflyttning, som under senare tid
            ägt rum från landsbygden och de mindre tätorterna till de större
            städerna. Det bör emellertid stå klart, att man måste hejda bebyggelsekoncentrationen
            till storstäderna. Det är angeläget, att bostadspolitiken redan
            nu inriktas på att främja en sådan utveckling. Såsom bostadspolitiska
            utredningen i sitt betänkande konstaterat, har huvuddelen av nyproduktionen
            av bostäder varit förlagd till tätorterna. Under de senaste åren
            har dock egnahemsbyggandet och därmed också bostadsbyggandet på
            landsbyg- den och i de mindre tätorterna främjats i större utsträckning
            än tidigare. Denna förmånsställning för egnahemsbyggandet måste,
            såsom vi även påtalar i det följande, fortfarande upprätthållas.
            Såsom det i propositionen framhålles, torde det råda ett allmänt
            intresse för strävan att pressa ned byggnadskostnaderna. Det måste
            framstå som ett ange- läget krav, att produktionen förbilligas.
            En sådan strävan bör inriktas på alla faser i en byggnads tillkomst,
            alltså på såväl projektering och konstruktion som själva byggnadsarbetet.
            Osunda tendenser till fördyring måste bekämpas, och experimentverksamhet
            i syfte att främja rationalisering och förbilligande bör uppmuntras.
            Genom en utveckling i nämnda riktning kan utrymme vinnas för en
            ökning av bostadsbyggandet. Från samhällets sida har under de
            senaste åren en rad åtgärder vidtagits i syfte att främja ett
            effektivare och billigare byg- gande. Den maximering av belåningsvärdena,
            som under 1956 genomfördes i fråga om statligt belånade bostadshus,
            torde i detta avseende ha varit av stor betydelse. Av största
            vikt är också, att ett ökat sparande åstadkommes inom bostadsför-
            sörjningens sektor av samhällsekonomien. Härigenom kan bostadsbyggandets
            kapitalförsörjning underlättas och alltså en ökning av bostadsbyggandet
            möjlig- göras. En sådan utveckling av sparandet har för övrigt
            betydelse även för en önskvärd dämpning av den allmänna konsumtionsutvecklingen.
            Såsom departe- mentschefen understryker, bör ett målsparande för
            bostadsanskaffning, vilket kan vinna anslutning framför allt från
            ungdomen, uppmuntras. I propositionen föreslås icke, att staten
            i nuvarande läge skall binda sig för någon särskild form av bostadssparande.
            Olika initiativ skall i stället i varje fall i början fritt få
            växa fram. Därest det senare befinnes lämpligt, att staten i någon
            särskild form stimulerar ett målsparande för bostadsanskaffning,
            vill vi understryka angelä- genheten av en sådan utformning, att
            olika kategorier får samma villkor för sparandet. Såsom vi redan
            framhållit, har realinkomsterna kraftigt förbättrats under efterkrigstiden.
            Bostadskostnaderna har under denna tid inte ökat förhållande-
            vis lika starkt. Stora grupper av hushåll med ordinära inkomster
            bör därför, såsom det framhålles i propositionen, kunna efterfråga
            moderna lägenheter av godtagbar standard, även om en hyreshöjning
            åstadkommes genom att de gene- rella subventioner som nu utgår
            i huvudsak avvecklas. I nuvarande läge måste
          </p>
          <pb facs="riksdagen-motions-pdf/data/1957/mot_1957__ak__566/mot_1957__ak__566-003.pdf"/>
          <p>
            Motioner i Andra kammaren, nr 566 år 1957 3
          </p>
          <p>
            en generell subventionering av den omfattning, som vi haft, framkalla
            en efter- frågan som överskrider de resurser som för närvarande
            kan stå till förfogande för bostadsbyggandet. Ett bibehållande
            av den generella subventioneringen måste då också motverka en
            önskvärd utveckling i fråga om sparande för bo- stadsanskaffning
            och rationalisering av byggandet. En omläggning av bostads- politiken
            till i huvudsak ett stöd, som avväges efter förmågan hos var och
            en att själv bekosta sin bostad, måste därför anses välbetänkt.
            I propositionen föreslås i nämnda syfte framför allt, att räntan
            på tertiärlån och egnahemslån skall höjas från i allmänhet 3 till
            4 procent och att den av staten ”garanterade” räntan på primär-
            och sekundärlån skall höjas med 0,5 procent. Räntesatsen blir
            därmed i stort sett densamma som för närvarande till- lämpas som
            normalränta för statens utlåningsfonder. Då anpassning härmed
            inte nåtts till den allmänna bottenlåneräntan, kvarstår fortfarande
            en ganska betydande generell räntesubventionering. Detta synes
            oss kunna accepteras som ett tillfälligt skydd mot det höga ränteläge,
            som för närvarande gäller. Men sam- tidigt bör det understrykas,
            att en generell subventionering av detta slag icke bör bibehållas
            som en normal företeelse. Med de goda inkomster, som folk nu har,
            bör var och en i allmänhet själv kunna svara för sina bostadskostnader.
            En önskvärd sänkning av den allmänna räntenivån skulle givetvis
            underlätta sub- ventioneringens avskaffande. Skulle emellertid
            en sådan sänkning utebli, bör räntan på tertiärlån och egnahemslån
            samt den av staten ”garanterade” räntan på primär- och sekundärlån
            höjas i paritet med räntan på den allmänna mark- naden. Förslag
            bör i så fall föreläggas redan nästa års riksdag. I propositionen
            framlägges förslag om att räntesubvention även skall utgå till
            byggnadsföretag, som finansieras utan hjälp av statliga lån. Lämpligheten
            här- av kan enligt vår mening starkt ifrågasättas. Verksamheten
            skall enligt propo- sitionen endast bedrivas på försök. Man måste
            emellertid ställa sig betänksam till en sådan försöksverksamhet,
            när de allmänna strävandena för den framtida bostadspolitiken
            går ut på att avveckla de generella subventionerna. Vi förordar
            därför, att sådana räntesubventioner inte skall utgå. Enligt propositionen
            skall en viss kapitalsubventionering kvarstå för enfa- miljs-
            och tvåfamiljshusen. Såväl bostadspolitiska utredningen som departe-
            mentschefen har som motivering härför framhållit önskvärdheten
            av att egna- hemsbyggandet främjas. Hushåll med ordinära inkomster
            bör ges möjligheter att bebo lägenheter i egnahem. Vi delar helt
            denna uppfattning. Över huvud taget är det angeläget, att en förskjutning
            från flerfamiljshus till egnahem åstadkommes. Med de goda kommunikationsmöjligheter,
            som i våra dagar står till buds, har avståndet till arbetsplatsen
            inte längre samma betydelse som förr. Det blir i allt större utsträckning
            möjligt för folk att ha sin bostad på relativt stort avstånd från
            arbetsplatsen. Många, som har sitt arbete i större tätorter, önskar
            då bo i eget hem på landsbygden eller i en mindre tätort. En sådan
            ut- veckling, som bryter den icke önskvärda bebyggelsekoneentrationen
            till stor-
          </p>
          <p>
            tätorterna, bör enligt vår mening på allt sätt främjas. Departementschefens
            för-
          </p>
          <pb facs="riksdagen-motions-pdf/data/1957/mot_1957__ak__566/mot_1957__ak__566-004.pdf"/>
          <p>
            4 Motioner i Andra kammaren, nr 566 år 1957
          </p>
          <p>
            slag om att den räntefria stående delen av egnahemslånet även
            i fortsättningen skall utgöra 4 000 kronor synes oss därför välmotiverat.
            I detta sammanhang vill vi understryka angelägenheten av att egnahemsbyg-
            gandet på landsbygden får så goda utvecklingsmöjligheter som möjligt,
            vilket är en förutsättning för en önskvärd samhällsutveckling.
            Riksdagen uttalade år 1953, att egnahemslån för nybyggnad på landsbygden
            endast bör vägras i det fall, att en uppenbart olämplig plats
            valts för huset, men att det inte kan upp- ställas några allmängiltiga
            normer för bedömning av i vilka fall lån inte bör utgå. Dåvarande
            chefen för socialdepartementet yttrade i ett interpellations-
            svar den 10 april 1956 i andra kammaren, att riksdagens nämnda
            uttalande allt- Jämt bör äga giltighet. Riksdagens ställningstagande
            på denna punkt måste anses innebära, att även de som vill bygga
            på den egentliga landsbygden bör få del av den förmån som de statliga
            lånen utgör så långt detta är möjligt utan eftersättande av rimliga
            standardkrav. Den praktiska tillämpningen är dock i vissa fall
            inte i god överensstämmelse med dessa riktlinjer. Lånebeviljande
            organ synes ofta vara alltför restriktiva vid tillämpningen av
            ifrågavarande bestämmelser och beaktar inte i tillräcklig utsträckning
            det uttalande, som riksdagen gjort beträffande långivningen till
            bostadsbyggandet på landsbygden. Gällande kungörelse om egnahemslån
            och förbättringslån ger enligt vår uppfattning inte stöd för en
            så restriktiv tillämp- ning som på vissa håll praktiseras. Även
            andra myndigheter, som har med byg- genskapen att göra, synes
            ofta vara bundna i ett tätortstänkande, som kommer dem att glömma
            bort, att landsbygden i väsentliga avseenden har företräden framför
            tätorten ur såväl försörjnings- som trivselsynpunkt. Vi vill förorda,
            att riksdagen i skrivelse till Kungl. Maj:t anhåller om att Kungl.
            Maj:t prövar vid- tagande av sådana åtgärder, att bebyggelsen
            på landsbygden främjas på sätt som avsågs i riksdagens uttalande
            1953. Egnahemslån med räntefri stående del samt ränteeftergift
            kan enligt nuva- rande bestämmelser beviljas för nybyggnad, vars
            lägenhetsyta inte överstiger 125 kvm. I propositionen föreslås
            att egnahemslån med räntefri stående del samt ränteeftergift skall
            kunna beviljas för nybyggnad av enfamiljshus, vilkas lägen- hetsyta
            inte överstiger 110 kvm. För hus vilkas lägenhetsyta överstiger
            110 kvm men inte 125 kvm skulle egnahemslån inom 90 procent av
            belåningsvärdet kunna beviljas men inte vare sig kapital- eller
            räntesubvention. Det synes rimligt antaga, att ett eget hem med
            en lägenhetsyta av 110 kvm i allmänhet ger till- räckligt bostadsutrymme
            för familjer med vanliga inkomster. I åtskilliga fall torde dock
            så inte bli fallet. Egnahemslån med räntefri stående del samt
            ränte- eftergift bör därför enligt vår mening kunna beviljas även
            för nybyggnad, som överstiger 110 kvm men inte 125 kvm, därest
            den större lägenhetsytan motiveras av särskilda skäl, såsom bostadshusets
            anpassning till ekonomibyggnader vid rörelse eller jordbruk, behov
            av särskilt arbetsrum etc. Enligt bostadspolitiska utredningen
            föreligger inte några starkare skäl att bibehålla det ortsdifferentierade
            tilläggslånet. Propositionen innehåller inte för-
          </p>
          <pb facs="riksdagen-motions-pdf/data/1957/mot_1957__ak__566/mot_1957__ak__566-005.pdf"/>
          <p>
            Motioner i Andra kammaren, nr 566 år 1957 2
          </p>
          <p>
            slag om att detta lån för närvarande skall avvecklas. Departementschefen
            gör dock det principiella uttalandet, att han med hänsyn till
            önskvärdheten av att de generella subventionerna skall avvecklas
            inte kan finna det nödvändigt att under någon längre tid behålla
            det ortsdifferentierade tilläggslånet. Det bör uppmärksammas,
            att en avveckling av de ortsdifferentierade tilläggslånen i första
            hand kommer att innebära högre hyror för de flerfamiljshus, som
            upp- föres i landsbygdens små tätorter. Vi vill principiellt uttala,
            att de ortsdifferen- tierade tilläggslånen bör bibehållas. Om
            de skall slopas, bör det i så fall ske samtidigt med att ortsgraderingen
            av belåningsvärdena ändras på så sätt, att samma värden skall
            gälla för stockholms- och göteborgsområdena som för större delen
            av landet i övrigt. Endast för de fyra nordligaste länen bör högre
            belå- ningsvärden gälla. Vad beträffar tilläggslån till flerfamiljshus,
            beviljade fr. o. m. 1951, förordar departementschefen, att slutlig
            reglering nu inte skall ske. I propositionen före- slås dock,
            att beslut nu skall fattas om en begränsad amortering av dessa
            lån. Fr.o.m. den 1 januari 1958 skall amortering verkställas av
            ett belopp motsva- rande det kapitaliserade värdet av ett årligt
            bidrag av 1 krona per kvm bostads- lägenhetsyta. Amorteringstiden
            föreslås fastställd till 25 år. Den minskning av amorteringstakten,
            som härigenom skulle följa, bör kunna accepteras i ett över- gångsstadium.
            En ökad amorteringstakt bör i överensstämmelse med de nya rikt-
            linjerna för bostadspolitiken emellertid prövas, så snart detta
            synes kunna ske. Med hänvisning till vad som ovan anförts får
            vi hemställa, att riksdagen vid behandling av propositionen nr
            100 till grund för den statliga låne- och bidragsverksamheten
            till för- mån för bostadsförsörjningen måtte A. uttala 1) att
            bostadsbyggandet i nuvarande läge icke må ges prio- ritet i kreditavseende;
            2) att de ortsdifferentierade tilläggslånen tills vidare må bi-
            behållas och att, därest desamma senare avskaffas, detta må ske
            samtidigt med ändring av belåningsvärdena för stockholms- och
            göteborgsområdena i enlighet med vad vi i motionen för- ordat;
            B. i skrivelse till Kungl. Maj:t anhålla 1) att Kungl. Maj:t till
            nästa års riksdag framlägger förslag till sådan höjning av räntan
            på tertiärlån och egnahemslån samt sådan avveckling av ränteeftergiften
            beträffande primär- och sekundärlån, att ifrågavarande bostadslåneräntor
            kommer i paritet med den allmänna bottenlåneräntan, därest paritet
            icke uppnås genom allmän räntesänkning; 2) att Kungl. Maj:t måtte
            pröva vidtagande av sådana åt- gärder, att bebyggelsen på landsbygden
            främjas på sätt som avsågs i nämnda uttalande av 1953 års riksdag;
          </p>
          <pb facs="riksdagen-motions-pdf/data/1957/mot_1957__ak__566/mot_1957__ak__566-006.pdf"/>
          <p>
            Motioner i Andra kammaren, nr 566 år 1957
          </p>
          <p>
            C. besluta 1) att räntesubvention icke må utgå till byggnadsföretag,
            som finansieras utan hjälp av statliga lån; 2) att egnahemslån
            med räntefri stående del samt ränteefter- gift må kunna beviljas
            även för nybyggnad, vars lägenhetsyta överstiger 110 kvm men inte
            125 kvm, därest den större lägen- hetsytan motiveras av särskilda
            skäl, såsom i motionen angi- vits; samt D. även beakta vad i motionen
            i övrigt anförts.
          </p>
          <p>
            Stockholm den 27 mars 1957 Nils G. Hansson
          </p>
          <p>
            i Skegrie C. 0. Carlsson Harald Larsson Jan-Ivan Nilsson i Bakeröd
            i Hedenäset i Tvärålund Einar Gustafsson J. Onsjö Fridolf Jansson
          </p>
          <p>
            i Mem i Benestad
          </p>
        </div>
      </div>
    </body>
  </text>
</TEI>
