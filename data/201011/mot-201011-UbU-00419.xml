<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00419">
  <teiHeader>
    <fileDesc>
      <titleStmt>
        <title>Möjligheterna för finansiering vid vidareutbildning</title>
        <author corresp="i-SS4MgL3HhkwCjKYAxgBPkd">av Karin Granbom Ellison (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Möjligheterna för finansiering vid vidareutbildning</title>
          <idno type="rdwebb">GY02Ub419</idno>
          <rs type="number">Ub419</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub419/text</ref>
          <ref type="dokument_url_html">http://data.riksdagen.se/dokument/GY02Ub419</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub419</ref>
          <ref type="doc">http://data.riksdagen.se/fil/9E5A1976-E4B0-4898-A05E-58F497CA3516</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom Ellison</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9AcD4UzsQu5Gxgq3Bg7aMY" type="signed"/>
        <correspContext corresp="i-9AcD4UzsQu5Gxgq3Bg7aMY">
          <note type="signatory" corresp="i-SS4MgL3HhkwCjKYAxgBPkd"/>
        </correspContext>
        <correspAction xml:id="i-XrWwELBorFBu17zUUTkHFW" type="numbering">
          <date when="2010-10-29"/>
        </correspAction>
        <correspAction xml:id="i-ACRjNLLJYy3LiKrdo2MtJN" type="submission">
          <date when="2010-10-27"/>
        </correspAction>
        <correspAction xml:id="i-KqN3z2RnH5qAz8sCeArvE5" type="transfer">
          <date when="2010-10-27"/>
        </correspAction>
        <correspAction xml:id="i-zbTAQbBjDZrcSLVHjBokb" type="assigned"/>
        <correspContext corresp="i-zbTAQbBjDZrcSLVHjBokb">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7XJzF8aa4GqBomfVvjzDAH" type="motBody">
        <div xml:id="i-Kr6BWs3aENkrJSBi61wzLh" type="motProposal" subtype="förslag">
          <head xml:id="i-RPF9ckPxXePFD77La8b1AZ">
            Förslag till riksdagsbeslut
          </head>
          <p xml:id="i-RXH1afyWpQFbxrmawirYo3">
            Riksdagen tillkännager för regeringen som sin mening vad som
            anförs i motionen om behovet av att göra en översyn i syfte att
            öka möjligheterna för finansiering vid vidareutbildning.
          </p>
        </div>
        <div xml:id="i-LEAfjGjvacDSyRGkgGkQaR" type="motContent">
          <head xml:id="i-8BYoWe7SseBW7HxbLpecKd" type="h1">
            Motivering
          </head>
          <p xml:id="i-SNFb71sRPToLbZsTfazp7x">
            Globaliseringsrådet, som tillsattes för att analysera och komma
            med förslag om hur Sverige kan hävda sig väl i en tid av fortsatt
            globalisering, framhåller att möjligheterna för personer som sedan
            ett antal år befinner sig i arbetslivet att skaffa sig en ny eller
            en kompletterande utbildning är en av de svaga punkterna i det
            svenska utbildningssystemet. Rådet konstaterar att det visserligen
            finns många utbildningsmöjligheter för vuxna där flera är gratis,
            men problemet är att finansiera uppehället.
          </p>
          <p xml:id="i-Ko3m3fP63tgVPRCB1HpBBm">
            Idag kan man få studiemedel från CSN i högst 240 veckor på heltid
            för högskoleutbildningar och andra eftergymnasiala utbildningar
            upp till en ålder av 54 år. Från 45 års ålder avtar antalet veckor
            som man kan få studiemedel. De senaste åren har det införts kraftiga
            restriktioner för dispenser för att få utökat antal veckor studiemedel.
          </p>
          <p xml:id="i-NbJvw4xwtm3hUgYJd9Weig">
            Samtidigt ser vi en utveckling mot allt längre utbildningar.
            Bland annat har det svenska studiesystemet förändrats till följd
            av Bolognaprocessen för att få större likhet i de europeiska utbildningarna.
            Detta innebär att efter en grundutbildning på tre år finns möjligheten
            att bygga på med tilläggsutbildning som ofta är fyra terminer
            lång. Totalt sett tar det då fem år att få en färdig examen. Att
            ta examen som exempelvis civilingenjör, psykolog, arkitekt eller
            apotekare tar normalt fem år. Studier till läkare och gymnasielärare
            är ofta planerade till fem och ett halvt år. Detta betyder att
            för många finns inte möjlighet att bedriva studier utanför ovanstående
            program eller utöver kandidat- och masterutbildning.
          </p>
          <p xml:id="i-3FENbqLw9UoZyhwDEJsQcD">
            Idag är kunskap och utbildning färskvara. Arbetskraften förväntas
            oftare vara redo för omställning, eventuellt byta jobb och t.o.m.
            bransch. Det talas om ett livslångt lärande. Det ständiga lärandet
            bör också underlättas för dem med längre utbildning bakom sig.
          </p>
          <p xml:id="i-NKuqgLCegYKhNx86nFxXAg">
            Människor kan få nytt engagemang genom att vidareutbilda sig,
            kanske läsa tilläggsutbildningar för specialistkunskap. Att möjliggöra
            studier i ett annat land, läsa språk eller följa en utbildning
            på ett annat språk i Sverige kan öppna nya arbetsfält i en allt
            mer internationell värld. Omständigheter kan göra att man vill
            byta bransch. Människor kan också helt enkelt vilja fortsätta
            att bilda sig och fördjupa ett intresse efter några år i arbetslivet.
          </p>
          <p xml:id="i-W1pYpHWN8DhpzHnSwaoYnN">
            Det finns ekonomiska skäl till att sätta en gräns för hur länge
            en person kan ta del av studiemedelssystemet. Studiemedlet består
            till en del bidrag, till en del lån som ska återbetalas. Att sätta
            en gräns kan också vara ett sätt att motivera en person att avsluta
            sin utbildning och gå till arbete. Jag har förståelse för den
            tanken.
          </p>
          <p xml:id="i-AriMBiFJ4fNtjA52NcxAoy">
            Jag menar dock att det måste finnas öppningar för finansiering
            av uppehälle möjliggjort av staten för vidareutbildning. En person
            som slagit i taket för antalet veckor med studiemedel bör exempelvis
            få chans till nytt studielån, särskilt om återbetalningen av tidigare
            lån skötts exemplariskt. Bedömningen av om nya lån ska ges bör
            förstås ta i beaktande att det är sannolikt att återbetalning
            sker. Det kan t.ex. vara rimligt att tillåten längd för ett nytt
            lån liknar reglerna som gäller för den som inte tidigare tagit
            studielån och att omfattningen därmed begränsas i tid till ett
            eller två år. Därutöver kan det tillkomma krav att det ska ha
            förflutit en viss tid sedan personen senast hade studiestöd.
          </p>
          <p xml:id="i-LZDi6UQX1QLzpYhaXSHqUb">
            Att införa ökad möjlighet till studielån ökar möjligheterna för
            vidareutbildning, specialisering och flexibilitet på arbetsmarknaden
            också för dem med lång utbildning. Detta är en väg att främja
            vidareutbildning, och Sverige blir på så sätt starkare som kunskapsnation.
          </p>
        </div>
        <div xml:id="i-GNLznd17kYfSgvwuv5kefQ" type="motSignatures">
          <list xml:id="i-KSzhKZRjV7jWEEVqew2Yc1">
            <item xml:id="i-FsYEgu2Ar4e6vZZF36MXYr" who="i-SS4MgL3HhkwCjKYAxgBPkd">
              Karin Granbom Ellison (FP)
            </item>
          </list>
        </div>
      </div>
    </body>
  </text>
</TEI>
