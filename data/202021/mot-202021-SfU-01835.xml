<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-01835">
  <teiHeader>
    <fileDesc>
      <titleStmt>
        <title>Krafttag mot bidragsfusk och felaktiga utbetalningar</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1835 av Julia Kronlid m.fl. (SD)</title>
          <idno type="rdwebb">H8021835</idno>
          <rs type="number">1835</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8021835/text</ref>
          <ref type="dokument_url_html">http://data.riksdagen.se/dokument/H8021835</ref>
          <ref type="dokumentstatus_url_xml">http://data.riksdagen.se/dokumentstatus/H8021835</ref>
          <ref type="docx">http://data.riksdagen.se/fil/D191EA59-F323-456F-B7EC-C83F1FFFA44A</ref>
          <ref type="pdf">http://data.riksdagen.se/fil/54D7A726-7638-4A91-A5D0-A4A4702D8DB5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ct4N2Z45L5YS1SpkUwgLhL" type="signed"/>
        <correspContext corresp="i-Ct4N2Z45L5YS1SpkUwgLhL">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-WoXZDLgoynfHoVE2FbVcQa" type="submitted">
          <date when="2020-10-02"/>
          <time when="16:20:51"/>
        </correspAction>
        <correspAction xml:id="i-Ffbn2H26YZWX3xFunpwSpF" type="reviewed">
          <date when="2020-10-02"/>
          <time when="17:14:43"/>
        </correspAction>
        <correspAction xml:id="i-R893ohkH3BPc43uvJyv8ds" type="referred">
          <date when="2020-10-14"/>
        </correspAction>
        <correspAction xml:id="i-DrUAkXyoemiYjhHtLvMhth" type="assigned">
          <date when="2021-04-28"/>
          <time when="17:24:15"/>
        </correspAction>
        <correspContext corresp="i-DrUAkXyoemiYjhHtLvMhth">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-9EtaeM836UPaWWDGyKS5iW" type="behandlas_i"/>
        <correspContext corresp="i-9EtaeM836UPaWWDGyKS5iW">
          <ref type="uppgift">2020/21:SfU21</ref>
          <ref type="ref_dok_id">H801SfU21</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU21</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ubt9sskijPjzuGawKG6pzo" type="motHeader">
        <div xml:id="i-FiUWpMVoyUm8og81oJejf8" type="motTitle">
          Motion till riksdagen 2020/21:1835 av Julia Kronlid m.fl. (SD)
          Krafttag mot bidragsfusk och felaktiga utbetalningar
        </div>
      </div>
      <div xml:id="i-BdLhjkK8AvTMV1tfQVEZM6" type="motBody">
        <div xml:id="i-9GLTk3wZKCFUpMn2yQ3cKs" type="motProposal" subtype="förslag">
          <head xml:id="i-DYe4pMajYjpppd5hZUysBk">
            Förslag till riksdagsbeslut
          </head>
          <list xml:id="i-3Q3trkFmjpFZscGmHMkKDn" style="ol">
            <item xml:id="i-FPW7QfHATqnsYXPBAaEtiy">
              Riksdagen ställer sig bakom det som anförs i motionen om skärpta
              krav för tillgång till välfärdssystemet och tillkännager detta
              för regeringen.
            </item>
            <item xml:id="i-UeFxQSqCH7ABwQG5RdBksz">
              Riksdagen ställer sig bakom det som anförs i motionen om konsekvenser
              vid grova bidragsbrott och tillkännager detta för regeringen.
            </item>
            <item xml:id="i-RYqPnEZLcsXErWDSZZaX1n">
              Riksdagen ställer sig bakom det som anförs i motionen om ny myndighet
              för bidragskontroll och tillkännager detta för regeringen.
            </item>
            <item xml:id="i-GbcJE8z3M18fnbZvvsPXix">
              Riksdagen ställer sig bakom det som anförs i motionen om tydligare
              nationella riktlinjer för att stoppa bidragsfusk på myndigheter
              och tillkännager detta för regeringen.
            </item>
            <item xml:id="i-EB7BUHmRkTi67CrAWUB94R">
              Riksdagen ställer sig bakom det som anförs i motionen om ökade
              resurser för att stoppa bidragsfusk och tillkännager detta för
              regeringen.
            </item>
            <item xml:id="i-73c3uT9rVovYFEJPrhF1ZW">
              Riksdagen ställer sig bakom det som anförs i motionen om skärpta
              rutiner för att stoppa felaktiga utbetalningar till andra länder
              och tillkännager detta för regeringen.
            </item>
          </list>
        </div>
        <div xml:id="i-JWf17U7aJkMWRYLcMf6KwJ" type="motContent">
          <head xml:id="i-6pRXhFAJQsMsbDo2Auo3ae" type="h1">
            Motivering
          </head>
          <p xml:id="i-MSkAqmkEEaWmh4bVTyw7Sb">
            Sverige har i decennier haft ett väl utbyggt välfärdssystem vars
            yttersta uppgift är att till­fälligt eller långvarigt stötta människor
            som av olika anledningar behöver ekonomiskt stöd under livets
            olika faser. Välfärdssystemets tillit bygger dels på medborgarnas
            re­spekt för systemet, dels på att utbetalningar från systemet
            inte hamnar i orätta händer. Det bör alltså ligga i både medborgarnas
            och politikernas intresse att det finns ett stort fokus på att
            minska bidragsfusk och organiserad brottslighet kring vårt gemensamma
            välfärdssystem.
          </p>
          <p xml:id="i-YYownwveJWGKeCbjxBi92u">
            Flera regeringar har sedan 2007 genomfört olika utredningar med
            avsikten att lösa problematiken med felaktiga utbetalningar från
            det statliga välfärdssystemet. Allt från slarv och otydliga processer
            hos enskilda myndigheter till organiserad brottslighet ligger
            bakom att det varje år försvinner stora belopp i form av felaktiga
            utbetalningar. Detta med hänseende till dels privata aktörer men
            även till följd av att kriminella skickligt har anpassat sig till
            myndigheternas regler och lagändringar. Vårt välfärdssystem är
            upp­byggt på att medborgarna lämnar riktiga uppgifter. Detta innebär
            att varje person som är berättigad till våra gemensamma skattemedel
            har en moralisk skyldighet att respektera systemet, vilket gör
            att myndigheterna är helt beroende av uppgiftslämnarens riktighet.
            Bristerna i ett sådant system är uppenbara, inte minst i tider
            då den samhälleliga gemen­skapen och sammanhållningen inte är
            vad den en gång var.
          </p>
          <p xml:id="i-Wn4gvqUNKpiZqkP5uwjMQw">
            Missbruk av identitet är en aspekt som särskilts lyfts fram som
            ett växande och all­varligt problem i SOU 2017:37 och Polismyndighetens
            Myndighetsgemensamma läges­bild av den organiserade brottsligheten
            2019. FUT-delegationen slutförde under 2019 sin kartläggning och
            uppskattade felaktiga utbetalningar till ca 18 miljarder. Detta
            naiva för­hållningssätt gentemot uppgiftslämnare är inte hållbart.
            Vid uppenbara felaktigheter borde principen om att reagera och
            agera gälla.
          </p>
          <head xml:id="i-23dBGkRRWFDPpQY5p8LX9h" type="h1">
            Skärpta krav för tillgång till välfärdssystemet
          </head>
          <p xml:id="i-35uxU9oERyDqSU8edaVGeQ">
            Syftet med Sveriges välfärdssystem är att ge en trygg ekonomisk
            situation åt personer som är berättigade till det, däribland våra
            äldre, sjuka, personer med funktionsnedsätt­ning och barnfamiljer
            i händelse av behov. Under 2000-talets senare år har det skett
            stora samhällsförändringar, bland annat stora migrationsströmmar,
            vilket också har påverkat välfärdssystemet, vars initiala utformning
            inte var anpassat för det samhälle vi ser idag. Detta har lett
            till att allt fler personer ges rätt att ta del av bidrag utan
            att själv ha bidragit, vilket urholkar systemet och gör nuvarande
            uppbyggnad ohållbar. Kraven anknutna till bosättningsbaserade
            och arbetsrelaterade förmåner måste stärkas och ses över. Det
            måste bli tydligare vad som är en laglig bosättning i Sverige.
            Syftet är att personer successivt ska arbeta sig in i välfärdssystemet
            för att fullt ut kunna ta del av det. Hela välfärdssystemet står
            på fall och behöver ses över och utredas grundligt med avsikten
            att dess legitimitet och funktion bibehålls. Den exakta utformningen
            är dock något som vi vill uppdra till regeringen att utreda närmare.
          </p>
          <head xml:id="i-Y5hVMjQSNpviRBVdQzNsEA" type="h1">
            Konsekvenser vid grova bidragsbrott
          </head>
          <p xml:id="i-HipB85aBPmBiHTNBD69Nq8">
            Under åren har de som lämnat oriktiga uppgifter vid ansökan om
            bidrag vid någon av landets myndigheter ökat, och antalet inkomna
            brottsmisstankar har ökat avsevärt. Under perioden 2009–2018 har
            antalet inkomna brottsmisstankar ökat med cirka 75 procent, och
            då är mörkertalet stort. Det visar på att legitimiteten i välfärdssystemet
            är skadat och att systemet är synnerligen sårbart.
          </p>
          <p xml:id="i-PSDy4rZB9VDmL3kp9Eyy35">
            Riksdagen beslutade om ett antal lagskärpningar i syfte att stärka
            det rättsliga skyd­det för det svenska välfärdssystemet när proposition
            2018/19:132 Ett starkare skydd för välfärdssystemen hanterades.
            Att bland annat underrättelseskyldigheten utökades till att nu
            omfatta fler myndigheter är oerhört viktigt i strävan att minska
            bidragsbrotten. Utöver de lagskärpningar som gjordes vill vi att
            påföljden för grov bidragsbrottslighet ska vara rejält kännbar.
            Det ska inte vara möjligt att organisatoriskt och systematiskt
            lura det svenska välfärdssystemet på enorma summor och sedan ha
            rätt till bidrag. En rimlig på­följd som står i proportion till
            brottets grovhet ska vara att en person som döms för grov bidragsbrottslighet
            blir avstängd från välfärdssystemet åtminstone under en begränsad
            tid. Grova bidragsbrott handlar om de fall där en eller flera
            personer svindlat systemet på stora summor, där tillvägagångsättet
            varit bedrägeri i stor och systematisk omfattning.
          </p>
          <p xml:id="i-MrEafAKBmGjKkSdy1uG3xF">
            Det skulle skapa ett till orosmoment för bidragsfuskare då det
            inte längre bara rör sig om hårdare straff, utan även om risken
            för att i framtiden under begränsad tid stängas av från att ha
            rätten att söka de bidrag som erhållits på felaktiga grunder.
          </p>
          <head xml:id="i-2VkQ5fprrr9YbzXwmYZHT1" type="h1">
            Ny myndighet för att stoppa bidragsfusk
          </head>
          <p xml:id="i-2azkYbz74wGWxtgbXUpAm8">
            Sverigedemokraterna anser att regeringen skyndsamt bör gå vidare
            med förslaget i statens offentliga utredning 2020:35 om att starta
            en myndighet för utbetalningskontroll. En sådan myndighet skulle
            kunna bidra till att Sverige på ett effektivare sätt säkerställer
            att pengar hamnar där de är avsedda. Utredningen lyfter upp att
            samhällets uppfattning och tillit till välfärdssystemet är en
            minst lika viktig aspekt som systemets funktion, vilket regeringen
            måste ta hänsyn till. Flera utredningar hos berörda myndigheter,
            Brå och SOU:er, har visat att allmänhetens förtroende för välfärdssystemet
            har blivit allvar­ligt skadat till följd av de olika skandalerna
            kring välfärdssystemet och brottslighet.
          </p>
          <p xml:id="i-JnNze2qZRGrsUf5De98Sdd">
            Men det framgår också i SOU:er samt i Brås utredningar att det
            utöver komplicerade regelverk och policyer också förekommer ett
            utbrett ”slarv” på myndigheterna. Detta till följd av ökade krav
            på snabbare handläggning och effektivitet. Men också politiska
            på­tryckningar där krav på att vissa ersättningar och bidrag ska
            betalas ut snabbt, vilket medför att handläggaren helt enkelt
            inte har tid att kontrollera om uppgifterna verkligen stämmer.
            Men det förekommer också att kontrollfunktionen är nedprioriterad
            från myn­digheternas sida av olika anledningar och att det i vissa
            fall saknas mål för hur deras funk­tion skall fungera. Digitaliseringen
            har medfört att det delvis blivit enklare att ansöka om bidrag
            och stöd men att det samtidigt har öppnat upp för felaktigheter
            och möjligheter för kriminella aktörer utomlands. Oftast gäller
            det felaktigheter med olika typer av intyg som lämnas in med felaktiga
            uppgifter i kombination med att personen skickar andra typer av
            uppgifter till andra myndigheter.
          </p>
          <p xml:id="i-CzFfcqkPokWiCGdANkzaTi">
            Det utredningen föreslår bör stärka den myndighetsgemensamma
            kontrollfunktionen genom att arbetsbördan till viss del flyttas
            över på den nya myndigheten som med rätt för­utsättningar på ett
            effektivt sätt kan utföra kontrollfunktioner och kvalitetssäkra
            utbetal­ningar. De enskilda myndigheterna är fortfarande ansvariga
            för uppföljning och brottsut­redande verksamhet tillsammans med
            Polismyndigheten. Utbetalning av försörjningsstöd är en uppgift
            för kommunerna och där ligger också utrednings- och rapporteringsansvaret
            för bedrägerier. Vidare framgår det i utredningen att det finns
            en långsiktig förhoppning att ansluta kommunerna till detta system.
            Men som det ser ut idag är det en plan som ligger på framtiden.
            Regeringen bör skyndsamt lägga fram förslag till riksdagen om
            att starta en myndighet för utbetalningskontroll i enlighet med
            SOU 2020:35.
          </p>
          <head xml:id="i-P1M94xm9D1JT6a8grmWxjx" type="h1">
            Nationella riktlinjer till berörda myndigheter
          </head>
          <p xml:id="i-U1esAR4SEq1hJ9xgMnA6Ym">
            I SOU 2020:35 framgår det tydligt att myndigheterna har begränsade
            möjligheter till brottsutredande verksamhet. Detta gäller primärt
            Försäkringskassan, Skatteverket och Pensionsmyndigheten. Det skiljer
            sig inte enbart mellan myndigheterna men även internt och mellan
            kontor, där varje kontor har egna policyer och inriktningar på
            hur mycket resurser som läggs på brottsutredande verksamhet. Den
            brottsutredande verk­samheten handlar om att upptäcka felaktiga
            uppgifter och försvåras av flera olika para­metrar som ställer
            höga krav på handläggarna. Vi är av den uppfattningen att detta
            är ett område som regeringen måste göra ett krafttag inom. Regeringen
            bör skyndsamt ta fram tydliga nationella riktlinjer i regleringsbreven
            till berörda myndigheter gällande brotts­utredande verksamhet
            kopplad till bedrägeri och organiserad brottslighet. För att upp­täcka
            fusk och upptäcka felaktiga utbetalningar bör regeringen också
            ta fram tydligare riktlinjer och bättre förutsättningar för samverkan
            och utbyte av uppgifter mellan myn­digheter såsom Försäkringskassan,
            Pensionsmyndigheten och Skatteverket.
          </p>
          <head xml:id="i-Wb4YVwGZNhc1B8DR59SNJe" type="h1">
            Stärkta resurser
          </head>
          <p xml:id="i-HNbwGV82qtXZk3b3RXLGDQ">
            En förutsättning för att stoppa bidragsfusk och brottslighet
            är också att myndigheterna tilldelas de resurser och den kapacitet
            som kvävs för att bekämpa bidragsbrottslighet. Försäkringskassan
            framhåller exempelvis i sitt budgetunderlag att felaktiga utbetalningar
            från socialförsäkringen är omfattande, och en stor del av dem
            är avsiktliga. Försäkrings­kassan behöver därför bli ännu bättre
            på att identifiera och utreda organiserade och sys­tematiska bidragsbrott.
            För att komma till rätta med problemet lyfter Försäkringskassan
            fram att det krävs resurser till ökad utredningskapacitet och
            till digitala lösningar för bland annat informationshämtning.
            Det krävs även utökade resurser för att hela besluts­processen
            om återkrav och åtgärder för indrivning ska kunna hanteras under
            kortare tids­period, vilket i grunden alltså är ett kapacitetsproblem.
            Hela kedjan från upptäckt till åt­gärd behöver fungera, och därför
            behöver såväl kontroll och återkrav som fordringshan­tering stärkas
            enligt Försäkringskassan.
          </p>
          <p xml:id="i-TG3EQTAgJHpJamptgGrdQ6">
            Sverigedemokraterna anser därför att regeringen skyndsamt ska
            tillgodose de ekono­miska förutsättningar som krävs för att berörda
            myndigheter som Försäkringskassan och Pensionsmyndigheten ska
            kunna förebygga och stoppa felaktiga utbetalningar. Dessa åtgärder
            kommer också på sikt att leda till minskade utgifter eftersom
            felaktiga utbetal­ningar kostar staten ca 18 miljarder om året.
          </p>
          <head xml:id="i-EDcwio1fgZsEh3iNTASiet" type="h1">
            Skärpta rutiner för att stoppa felaktiga utbetalningar till andra
            länder
          </head>
          <p xml:id="i-NQu9bNZhZV3ApS581ZxJs9">
            De senaste åren har det framkommit flera fall av bedrägerier
            och bidragsfusk där per­soner tillskansat sig bidrag. Det förekommer
            också att personer flyttar tillbaka till sina hemländer utanför
            EU och fortsätter att lyfta svenska bidrag. Bedrägerier och organi­serad
            brottslighet mot det svenska välfärdssystemet är allvarlig brottslighet
            som dels har ekonomiska konsekvenser, dels undergräver medborgarnas
            förtroende för systemet. I SOU 2020:35 framgår det utöver den
            organiserade brottsligheten att det också förekom­mer oavsiktliga
            utbetalningar till utlandet. Det svenska folkbokföringssystemet
            är kom­plicerat, och människor har ibland flera adresser registrerade
            på sig själva. Detta ställer ökade krav på myndigheternas eget
            utredningsarbete och återkommande kontroller. För att sätta detta
            i perspektiv framgår det att det görs utbetalningar från vårt
            välfärdssystem till ca 170 länder. Myndigheterna måste få de resurser
            som krävs för att införa fungerande rutiner och policyer. Vi menar
            exempelvis att det måste göras stickprovskontroller oftare och
            att man måste följa upp problematiken med att många personer är
            skrivna på samma adress. I de fall där bidrag grundar sig på var
            man bor – det vill säga de bosättnings­baserade – behövs det läggas
            stor tyngd vid att säkerställa att personer som söker dessa även
            i fortsättningen vistas och bor i landet. En lösning på detta
            skulle kunna vara att dessa bidrag ska kvitteras genom besök på
            myndighet före utbetalning, i synnerhet i de fall då tveksamhet
            råder. En förutsättning för detta är också ett närmare samarbete
            mellan myndigheter som Försäkringskassan, Skatteverket och Migrationsverket
            och enklare tillgång till varandras uppgifter. Vi vill uppdra
            åt regeringen att i enlighet med ovanstående motivering ta fram
            konkreta förslag på skärpta rutiner för att stoppa fel­aktiga
            utbetalningar till andra länder.
          </p>
        </div>
        <div xml:id="i-BVTDmMUT2HcYKHWgvtaocC" type="motSignatures">
          <list xml:id="i-DANhjUv99STzFkkvFd2SH2">
            <item xml:id="i-Q3btivun2hEJnZy9gnK6DX">
              Julia Kronlid (SD)
            </item>
            <item xml:id="i-UU767FDgC1i9UJZfjgkMbN">
              Linda Lindberg (SD)
            </item>
            <item xml:id="i-YVsRAavSvwjqrBkWt3BtEt">
              Jonas Andersson i Skellefteå (SD)
            </item>
            <item xml:id="i-NWeSzW6zNRC5YpNJxVc1eZ">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
