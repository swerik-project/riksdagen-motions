<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00296">
  <teiHeader>
    <fileDesc>
      <titleStmt>
        <title>EG:s utstationeringsdirektiv</title>
        <author corresp="i-5gSCoqgN8cUnJLfPPLD7nv">av Christina Axelsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EG:s utstationeringsdirektiv</title>
          <idno type="rdwebb">GX02A296</idno>
          <rs type="number">A296</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A296/text</ref>
          <ref type="dokument_url_html">http://data.riksdagen.se/dokument/GX02A296</ref>
          <ref type="dokumentstatus_url_xml">http://data.riksdagen.se/dokumentstatus/GX02A296</ref>
          <ref type="doc">http://data.riksdagen.se/fil/4DAC9CE5-8AC6-4539-8036-51935274527F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5gSCoqgN8cUnJLfPPLD7nv</idno>
            <name>Christina Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S3pV5a1XvmrjZKhX9LVa9m" type="signed"/>
        <correspContext corresp="i-S3pV5a1XvmrjZKhX9LVa9m">
          <note type="signatory" corresp="i-5gSCoqgN8cUnJLfPPLD7nv"/>
        </correspContext>
        <correspAction xml:id="i-Y1ZD3sSziXpA9m67oR4ADc" type="numbering">
          <date when="2009-10-06"/>
        </correspAction>
        <correspAction xml:id="i-5LCBb5YnNs8GbkG4nVK3tG" type="submission">
          <date when="2009-10-05"/>
        </correspAction>
        <correspAction xml:id="i-8HGPYyZDqsvxn2kYKRNvfd" type="transfer">
          <date when="2009-10-02"/>
        </correspAction>
        <correspAction xml:id="i-As7oEeiMF5optVHefwcviS" type="assigned"/>
        <correspContext corresp="i-As7oEeiMF5optVHefwcviS">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-L9k1NDd9NoLfqrjdsdk9Dd" type="motBody">
        <div xml:id="i-TfWYKcoe1kq4A1dkSapkvX" type="motProposal" subtype="förslag">
          <head xml:id="i-5toot6hp6DKcXdgbzpSmk6">
            Förslag till riksdagsbeslut
          </head>
          <list xml:id="i-6tfcr4mSMmr96e5t11FZHC" style="ol">
            <item xml:id="i-87i9GbUPk7uLtjFJeMtF5n">
              Riksdagen tillkännager för regeringen som sin mening vad som
              anförs i motionen om att regeringen i EU bör verka för att EG:s
              utstationeringsdirektiv återfår minimikaraktären och att upprätta
              ett socialt protokoll i EU:s lagstiftning.
            </item>
            <item xml:id="i-NmZGiZcr5pitf2J9Cc2Cxt">
              Riksdagen tillkännager för regeringen som sin mening vad som
              anförs i motionen om att vid införandet av tjänstedirektivet kräva
              rättsligt biträde samt att Sverige ratificerar ILO-konvention
              94.
            </item>
          </list>
        </div>
        <div xml:id="i-EKcptGnzYGRiMYKrkgP3Sw" type="motContent">
          <head xml:id="i-RoubSzQUJdNaK1f3BdtrZS" type="h1">
            Motivering
          </head>
          <p xml:id="i-R4e9HciMcdbK7nohk8asGm">
            EG-domstolen meddelade i december 2007 sin dom i målet mellan
            det lettiska företaget Laval un Partneri Ltd och Svenska Byggnadsarbetareförbundet
            avdelning 1 och Svenska Elektrikerförbundet, en fråga som Sveriges
            arbetsdomstol, AD, hade hänskjutit dit. Rüffert-, Laval- och Viking
            Line-domsluten påverkar hela den europeiska arbetsmarknaden. Domarnas
            konsekvenser har skapat stor oro för både arbetstagare och arbetsgivare,
            inte bara i vårt land utan i hela Europa. Principen om lika lön
            för likvärdigt arbete verkar vara bruten och löne- och anställningsvillkor
            har blivit ett konkurrensmedel. Utstationerad arbetskraft riskerar
            att utsättas för diskriminering och arbetsmarknaden utsätts för
            tryck nedåt mot lägre löner och sämre anställningsvillkor.
          </p>
          <p xml:id="i-M26zPpMWWdQxpzSzGa7G8f">
            På svensk arbetsmarknad har arbetsmarknadens parter ansvaret
            för regleringen av löne- och anställningsvillkor. Kollektivavtal
            på svenska arbetsplatser handlar om att alla arbetstagare ska
            behandlas lika med samma lön och arbetsvillkor oavsett nationalitet
            eller etnisk härkomst. I vårt land har kollektivavtalen fortfarande
            hög täckningsgrad och tecknas sedan länge även med utländska arbetsgivare
            som är här tillfälligt. Vi anser det viktigt att slå vakt om detta
            väl fungerande system, den svenska modellen, för framtiden. När
            utstationeringsdirektivet antogs var det avsett att vara ett minimidirektiv,
            ett golv, men det har genom EG-domarna mer visat sig vara ett
            tak. Vi anser att utstationeringsdirektivet behöver få tillbaka
            sin minimikaraktär och att gemenskapsrätten ska tillförsäkra fackens
            rätt att vidta stridsåtgärder över gränserna i EU. Vi anser därför
            att EU bör anta ett socialt protokoll för att klargöra balansen
            mellan den fria rörligheten och strejkrätten samt rätten att teckna
            kollektivavtal.
          </p>
          <p xml:id="i-RHo8QcKfnV1oE5ZDL6qkpg">
            Ungefär ett år efter att EG-domstolen meddelade sin dom överlämnade
            Claes Stråth sitt betänkande, den så kallade Lavalutredningen
            (SOU 2008:123) Förslag till åtgärder med anledning av Lavaldomen,
            till regeringen. Utredningens uppdrag var att lämna förslag till
            förändringar i svensk lagstiftning som behöver vidtas till följd
            av EG-domen. Utredningen visar att det behövs lagändringar i Sverige
            men också att lagstiftningen i EU behöver förändras. Det har nu
            uppmärksammats av fler. Inför sin kandidatur för att omväljas
            till ordförande för kommissionen medgav Barroso vid ett möte med
            den socialdemokratiska partigruppen i Europaparlamentet att EG-domstolens
            tolkning av utstationeringsdirektivet i Lavalmålet är ett problem
            och att det behövs åtgärder för att återupprätta likabehandling
            av arbetstagare.
          </p>
          <p xml:id="i-4FKnPK3sURRkQWRNsf5Ggv">
            Det är klart efter EG-domen att det står medlemsstaterna fritt
            att välja andra system för att fastställa löne- och anställningsvillkor,
            än de som uttryckligen följer av utstationeringsdirektivet, kollektivavtalsmodellen
            alltså. Nu diskuteras tjänstedirektivets införande i svensk lagstiftning.
            Då är det viktigt att även fortsatt kräva en rättslig företrädare,
            för att ha någon att förhandla fram kollektivavtal med. Om det
            inte finns någon att förhandla avtalen med kan det vara svårt
            att upprätthålla vår kollektivavtalsmodell för framtiden. För
            att Lavalproblematiken inte ska återupprepas krävs en motpart
            så att fackföreningarna kan teckna hängavtal med de utländska
            företagen. Då krävs att det finns en rättslig företrädare.
          </p>
          <p xml:id="i-8VbNtCit7gXDH6zUFZhbaZ">
            Den nuvarande lagstiftningen om offentlig upphandling ger inte
            heller de fackliga organisationerna tillräcklig insyn i och påverkansmöjligheter
            vid specificeringen av upphandlingens innehåll och format. En
            viktig aspekt av detta är att kollektivavtalsbärande fackföreningar
            måste ges möjlighet att påverka underlaget för en upphandling.
            Detta skulle innebära att onödiga misstag kan undvikas på ett
            tidigt stadium i upphandlingsprocessen. Det är dags att Sverige
            ratificerar ILO:s konvention 94 som slår fast att offentlig upphandling
            ska innehålla klausuler som garanterar arbetstagare att löner,
            arbetstid och andra villkor inte är mindre förmånliga än de som
            finns i kollektivavtal för arbete av samma sort i den bransch
            och i det område där arbetet utförs. En ratificering av ILO:s
            konvention 94 skulle, liksom ett krav på kollektivavtal vid upphandling,
            förbättra möjligheterna att motverka social dumpning eftersom
            företag som konkurrerar med hjälp av dåliga villkor för sin personal
            då kan utestängas från offentliga upphandlingar.
          </p>
        </div>
        <div xml:id="i-DFQ2qTKttxCm1UXZ5Dvapf" type="motSignatures">
          <list xml:id="i-DYCP9y5H2wU7P2fnjWX65G">
            <item xml:id="i-JZU6ztfTjCXQKrNyibgpPy" who="i-5gSCoqgN8cUnJLfPPLD7nv">
              Christina Axelsson (s)
            </item>
          </list>
        </div>
      </div>
    </body>
  </text>
</TEI>
