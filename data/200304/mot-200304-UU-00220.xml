<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UU-00220">
  <teiHeader>
    <fileDesc>
      <titleStmt>
        <title>Demokratiseringen i Vitryssland, Ukraina och Moldavien</title>
        <author corresp="i-2ggBvfkHRn3s8FvFEPLxjs">av Agne Hansson m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Demokratiseringen i Vitryssland, Ukraina och Moldavien</title>
          <idno type="rdwebb">GR02U220</idno>
          <rs type="number">U220</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GR02U220/text</ref>
          <ref type="dokument_url_html">http://data.riksdagen.se/dokument/GR02U220</ref>
          <ref type="dokumentstatus_url_xml">http://data.riksdagen.se/dokumentstatus/GR02U220</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2ggBvfkHRn3s8FvFEPLxjs</idno>
            <name>Agne Hansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-PRFN1BS8QWUhjjGAM8w3Fj</idno>
            <name>Maud Olofsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <name>Eskil Erlandsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-MAjkY7TMfvfsiuE3eArFUA</idno>
            <name>Viviann Gerdin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-U5MhCo51MGLLY94GAGJZhY</idno>
            <name>Johan Linander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-EYsBC4u5K3oa8SyoHdgTPc</idno>
            <name>Claes Västerteg</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-97ancH8vcZWM84VcKVCDX7</idno>
            <name>Margareta Andersson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G3wJUqHamT2QH3qk8pTF6a" type="signed"/>
        <correspContext corresp="i-G3wJUqHamT2QH3qk8pTF6a">
          <note type="signatory" corresp="i-2ggBvfkHRn3s8FvFEPLxjs"/>
          <note type="signatory" corresp="i-PRFN1BS8QWUhjjGAM8w3Fj"/>
          <note type="signatory" corresp="i-B471TcSCwHNHrNRk1EdJek"/>
          <note type="signatory" corresp="i-MAjkY7TMfvfsiuE3eArFUA"/>
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-U5MhCo51MGLLY94GAGJZhY"/>
          <note type="signatory" corresp="i-EYsBC4u5K3oa8SyoHdgTPc"/>
          <note type="signatory" corresp="i-97ancH8vcZWM84VcKVCDX7"/>
        </correspContext>
        <correspAction xml:id="i-FgRFzqvMeSCT4edGsvg6L8" type="referral">
          <date when="2003-10-15"/>
        </correspAction>
        <correspAction xml:id="i-TNXMGeizF1WF57atyH2FTa" type="dismissal">
          <date when="2003-10-15"/>
        </correspAction>
        <correspAction xml:id="i-3j2kNqxbD63ixqZCaoamet" type="submission">
          <date when="2003-10-07"/>
        </correspAction>
        <correspAction xml:id="i-RUw1P4K5MCaAU9yFndLBuB" type="assigned"/>
        <correspContext corresp="i-RUw1P4K5MCaAU9yFndLBuB">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_U_0220/mot_200304_U_0220-0001.pdf"/>
      <div xml:id="i-K8WSe8giWPYNbKi41J7wRW" type="motHeader">
        <div xml:id="i-JRY4hAty6UqKgRJMQAkgf1" type="motTitle"/>
        <div xml:id="i-SueZCC3UYAfLRi8fFZvMFn" type="motSubmissionInfo"/>
      </div>
      <div xml:id="i-PwKkeE3unPdB7Di8FjbYQu" type="motBody">
        <div xml:id="i-UKLALvuDNazhUkGmsFvFo2">
          <p xml:id="i-QSK8fEopqzkKVSMwZyiEPn">
            2003/04 mnr: U220 pnr: c103
          </p>
          <p xml:id="i-2M4nFMU8iBGFWkiVr6cW68">
            Motion till riksdagen 2003/04:U220
          </p>
          <p xml:id="i-TsN8V86ZWmyPZga54HkY5V">
            av Agne Hansson m.fl. (c)
          </p>
          <p xml:id="i-NoUauPunjrEbDbZwGLL7ES">
            Demokratiseringen i Vitryssland, Ukraina och Moldavien
          </p>
          <p xml:id="i-6mMZ4437azAGM3BENbHZvZ">
            1 Sammanfattning
          </p>
          <p xml:id="i-RaEgfHLWaxPYfT5UTpdutq">
            Demokratisk utveckling är av största vikt för den övriga utvecklingen
            i ett samhälle. Under slutet av 1900-talet gick en demokratiseringsvåg
            över världen. Trots det finns det fortfarande länder som inte
            kan kallas demokratiska. Ett av de minst demokratiserade länderna,
            Vitryssland, finns i vårt närområde. Vilken väg Vitryssland, Ukraina
            och Moldavien väljer att gå, om det blir österut mot Ryssland
            och de andra forna Sovjetstaterna eller västerut mot EU, har en
            påverkan på oss i Sverige. I och med den kommande utvidgningen
            av den europeiska unionen blir dessa länder våra nya grannländer,
            vilket högst troligt innebär ökade kontakter mellan våra länder.
            Svenska organisationer och föreningar har under de senaste åren
            utökat sitt samarbete med dessa länder. Samarbetet har i stor
            utsträckning handlat om demokratiuppbyggnad och mänskliga rättigheter.
            Europeiska unionens kommission har tagit ett initiativ kallat
            ”Nya grannar” som går ut på att skapa ett område av välstånd och
            stabilitet baserat på unionens demokratiska värden och mänskliga
            rättigheter, ekonomisk integration och förstärkning av politisk
            samhörighet. Det arbete som bedrivs både från Sveriges och EU:s
            sida är av största betydelse för dessa länder i deras strävan
            att uppnå en bättre levnadsstandard och livskvalitet. Detta arbete
            behöver allt stöd det kan få.
          </p>
          <pb facs="riksdagen-motions-pdf/data/200304/mot_200304_U_0220/mot_200304_U_0220-0002.pdf"/>
          <p xml:id="i-YQomnxik2h5ZqFz25CFxdJ">
            2003/04:U220
          </p>
          <p xml:id="i-YpEt3xy7P6b8E8m8uzQgt">
            2 Innehållsförteckning
          </p>
          <p xml:id="i-WBs5gwaMauUZUxodPwbPbX">
            UU BWNH
          </p>
          <p xml:id="i-V94av2yqwMKpZJ5njYj7yy">
            Sammanfattning... Innehållsförteckning... Förslag till riksdagsbeslut.
            TIN ENN irssnvennnn ev sugs rsnernpensenanre Demokratins utveckling
            och verktyg. 5.1 Civila samhället. 5.2 Rättssystem. 5.3 Medier.
            5.4 Korruption. 6 Våra nya granna 6.1 Vitryssland.. - 62: —UKVOlNArrnrrnsseren
            need ons svars nosar ANNES ONS BIRROS ARSA 8 6.3 Moldavien. 7
            Sveriges roll... 8 Rysslands roll.
          </p>
          <p xml:id="i-6s7KBuovTwFLBEwTjB7i7a">
            9 EÖOpESka uNOnenS YON=5ssss sn nen 12
          </p>
          <p xml:id="i-SDUvv5WBFHvnQP6pcJ1QzG">
            Förslag till riksdagsbeslut
          </p>
          <p xml:id="i-2SMwFaiKmRiTQ37MQohPn5">
            k
          </p>
          <p xml:id="i-8tdj4jaLDf1Towx5JTp16B">
            Riksdagen tillkännager för regeringen som sin mening vad i motionen
            anförs om att demokrati skall ses som en universell rättighet
            på samma sätt som mänskliga rättigheter. Riksdagen tillkännager
            för regeringen som sin mening vad i motionen anförs om fungerande
            rättssystem och fasta spelregler i samhället. Riksdagen tillkännager
            för regeringen som sin mening vad i motionen anförs om betydelsen
            av en fortsättning på landstrategierna för Vitryssland och Ukraina.
            Riksdagen tillkännager för regeringen som sin mening vad i motionen
            anförs om de svenska frivilligorganisationernas och de partinära
            organisationernas roll i utvecklingsprocessen i Vitryssland, Ukraina
            och Moldavien. Riksdagen tillkännager för regeringen som sin mening
            vad i motionen anförs om att i samarbete med Vitryssland, Ukraina,
            Moldavien, samarbetspartner i EU, OSSE och FN driva demokratiseringens
            betydelse för utveckling. Riksdagen tillkännager för regeringen
            som sin mening vad i motionen anförs om dialogen med Ryssland.
            Riksdagen tillkännager för regeringen som sin mening vad i motionen
            anförs om prioriteringar i EU:s samarbete med Vitryssland, Ukraina
            och
          </p>
          <p xml:id="i-Sji5J45EKGiVR7LqNPV6iK">
            Moldavien.
          </p>
          <pb facs="riksdagen-motions-pdf/data/200304/mot_200304_U_0220/mot_200304_U_0220-0003.pdf"/>
          <p xml:id="i-Rnaebk1DPRsSZabUunCfNd">
            8. Riksdagen tillkännager för regeringen som sin mening vad i
            motionen anförs om samarbetet mellan EU och olika organisationer
            för demokratisering av Vitryssland, Ukraina och Moldavien.
          </p>
          <p xml:id="i-RkYLtSJsxtvmU1ZTR1djLr">
            3 Inledning
          </p>
          <p xml:id="i-TAcjx5UUy8yEnvmECmMsBy">
            I FN:s allmänna förklaring om de mänskliga rättigheterna sägs
            att envar har rätt att taga del i sitt lands styrelse direkt eller
            genom fritt valda ombud. Folkets vilja skall utgöra grundvalen
            för statsmaktens myndighet. Endast demokratier kan garantera alla
            de mänskliga rättigheterna. Därför är en vilja till demokratisk
            samhällsutveckling en förutsättning för en hållbar fattigdomsbekämpning.
          </p>
          <p xml:id="i-Fh5HMvsbdMUPWB8NmGB1z8">
            Världen är idag mer demokratisk än tidigare. Under 1980- och
            1990-talen gjorde världen framsteg när politiska system öppnades
            och politiska friheter utökades. 81 länder gjorde betydande utveckling
            mot demokrati under den här perioden. Viktiga medborgerliga och
            politiska friheter begränsas dock fortfarande i 106 länder, enligt
            UNDP. Tyvärr har även ett antal länder som började demokratiseras
            efter 1980 återgått till ett mer auktoritärt styre. Andra länder
            har stannat upp någonstans mellan demokrati och diktatur med begränsade
            politiska friheter och en politik som är inskränkt eller fungerar
            dåligt. Demokrati är tyvärr ännu inget självklart begrepp och
            kommer heller inte att uppfyllas om inte försvaret för de demokratiska
            värderingarna hela tiden hålls vid liv. Samtidigt som demokratin
            är på frammarsch lever fortfarande stora delar av världens befolkning
            i samhällen som inte präglas av något som alls liknar folkligt
            styre. Det finns ett fortsatt behov av att demokrater från hela
            världen samarbetar för demokratins fördjupning och att nya former
            för samarbete utvecklas. Demokrati bygger på människornas lika
            värde och rättigheter, oavsett ålder, kön, etnisk bakgrund, trosuppfattning,
            ursprung, sexuell läggning eller eventuella funktionshinder. Centerpartiet
            vill se demokrati som en universell rättighet på samma sätt som
            mänskliga rättigheter. Detta bör ges regeringen tillkänna. Det
            finns ingen fredligare metod att hantera och lösa konflikter på
            än genom demokrati. Demokrati bygger både på rätten att fritt
            hävda sina åsikter, kämpa för dem och respekt för fattade beslut,
            vilket förutsätter lyhördhet och kompromissvilja i demokratier.
            Medborgarreaktioner mot svält i ett demokratiskt samhälle tvingar
            fram fördelningsinsatser som förebygger katastrofer och demokratins
            form tvingar fram hänsynstagande även till svaga medborgare. Demokrati
            måste också baseras på de behov och traditioner som uppstår i
            olika politiska kulturer. Genom att stödja sådana processer kan
            demokratin bli bärkraftig och hållbar i olika omgivningar med
            olika förutsättningar. Det är viktigt att inse att demokrati kan
            existera i flera olika modeller och former, att
          </p>
          <p xml:id="i-3KVxkt3smgjSUU6bGBY1zp">
            2003/04:U220
          </p>
          <pb facs="riksdagen-motions-pdf/data/200304/mot_200304_U_0220/mot_200304_U_0220-0004.pdf"/>
          <p xml:id="i-VQ1zFXoRAqwxEFsyR9zWPE">
            2003/04:U220
          </p>
          <p xml:id="i-8HXyYjmTVNJbtTcNwhXsHW">
            det inte finns endast en modell som är rätt och riktig. Det gäller
            att hitta en demokratisk modell som lämpar sig just i den regionen/landet.
            Ett stabilt och blomstrande Östeuropa är av stor vikt för utvecklingen
            även i Sverige. Det är viktigt att den positiva utveckling som
            de senaste åren har präglat flera av länderna i Östeuropa fortsätter
            och vidgas till samtliga länder i regionen. Utvidgningen som EU
            står inför kommer att bidra till en positiv inverkan både på nuvarande
            och blivande medlemsstater, liksom på de ”nya” grannländerna.
            De nya möjligheterna som utvidgningen medför kommer att åtföljas
            av nya utmaningar: skillnader i levnadsstandard, miljö, hälsa
            samt förebyggande mot och bekämpande av = organiserad brottslighet.
            Demokratisering av de nya grannländerna skulle med största säkerhet
            förbättra livsvillkoren för människorna som bor där.
          </p>
          <p xml:id="i-yEq9JESw7kgDYFxyFQdkd">
            4 Demokratins utveckling och verktyg
          </p>
          <p xml:id="i-AMHEbtkTnvhDXPnGZgdE6x">
            Demokrati är ingenting som växer fram av sig självt. För att
            ett land ska övergå från ett auktoritärt styre till en demokratisk
            modell krävs att alla berörda parter är införstådda och arbetar
            för detta. Demokrati kan heller aldrig påtvingas utifrån utan
            initiativet måste komma inifrån ett land. Det är viktigt att alla
            nivåer — lokalt, regionalt och nationellt — av samhället är involverade
            i demokratiseringsprocessen. En grundläggande utmaning för demokrati
            är att skapa viktiga institutioner för en demokratisk samhällsstyrning.
            UNDP har identifierat följande institutioner: + ett representativt
            system med väl fungerande politiska partier och intresseorganisationer
            e ett valsystem som garanterar fria och rättvisa val samt allmän
            rösträtt .« ett maktfördelningssystem med ett självständigt rättsväsende
            och parlament « ett dynamiskt civilsamhälle som kan övervaka regeringen
            såväl som privata affärsintressen och som ger alternativa möjligheter
            till politiskt deltagande e fria, oberoende medier e effektiv
            civil kontroll över militären och andra säkerhetsstyrkor
          </p>
          <p xml:id="i-QfpvX8eo9dD9FViNaMFYmT">
            4.1 — Civila samhället
          </p>
          <p xml:id="i-TQ8GhiFxE7koxvT6Vp69Fe">
            Utan ett starkt civilt samhälle kan aldrig en långsiktig stabil
            demokratisk utveckling uppnås. För att det civila samhället ska
            fungera måste människor känna att de kan påverka utvecklingen
            i samhället, att deras åsikter har en betydelse och att de respekteras.
            Folkrörelserna, de politiska partierna och de enskilda organisationerna
            spelar en oerhört viktig roll i det sammanhanget. De besitter
            kunskaper både om lokal och nationell miljö och det som sker där
            samt känner folket. Deras
          </p>
          <pb facs="riksdagen-motions-pdf/data/200304/mot_200304_U_0220/mot_200304_U_0220-0005.pdf"/>
          <p xml:id="i-T7WZkkXa1TXphMqsGwRSov">
            kontaktytor och nätverk är oftast mycket stora. Det civila samhället
            utövar samtidigt en viktig kontrollfunktion gentemot makthavare
            av olika slag. Det finns många hinder till utvecklandet av ett
            starkt civilt samhälle bland länderna inom OSS (Oberoende staters
            samvälde). Det största hindret är avsaknaden av historiska traditioner
            och en utbredd okunskap om vad det civila samhället är eller borde
            vara. Sverige med sina gamla traditioner av stora folkrörelser
            och lokala medborgargrupper kan bidra med mycken information och
            kunskap i hur det civila samhället kan byggas.
          </p>
          <p xml:id="i-ESTAm3G4cHy7EE9whxFWLr">
            4.2 Rättssystem
          </p>
          <p xml:id="i-G6i3fTKWKYfFiz6ERYh9p3">
            För att säkra demokrati och mänskliga rättigheter i ett land
            krävs ett fungerande rättssystem som anger spelreglerna i samhället.
            Gott styrelseskick innefattar också att främja institutioner som
            är rättvisa, kan ställas till ansvar och som värnar mänskliga
            fri- och rättigheter. Det handlar inte bara om utbildning av domare,
            utan om de följer gällande rätt och struntar i ras- och klasskillnader.
            Det rör sig inte bara om huruvida skolor byggs eller inte, utan
            om studenter i fattiga områden har lika bra förutsättningar som
            studenter i rikare områden. Vad som ovan sagts om ett fungerande
            rättssystem och fasta spelregler i samhället ges regeringen till
            känna. Erfarenheten visar att demokratiska styrsystem med stabila
            politiska institutioner och rättstrygghet är grundläggande förutsättningar
            för såväl ekonomisk och social utveckling som respekt för mänskliga
            rättigheter. Brister när det gäller rättssäkerhet och respekt
            för mänskliga rättigheter drabbar fattiga kvinnor och män i särskilt
            hög grad eftersom de saknar makt och inflytande i samhället.
          </p>
          <p xml:id="i-Djob6pJ2m7rsM3fdqG7zyA">
            4.3 Medier
          </p>
          <p xml:id="i-TVx4axH3MRd6hgH91BDRr4">
            Medier är en viktig hörnsten i demokrati. Deras uppgift är att
            ge en öppen, allsidig, fördomsfri och rättvis täckning av vad
            som sker. EU:s grannländer kännetecknas av svåra förhållanden
            för medierna. Journalister som har vågat kritisera regimen har
            i ett flertal fall försvunnit eller fängslats.
          </p>
          <p xml:id="i-64FGTcAez4MoJ1ZyXLbSdn">
            4.4 Korruption
          </p>
          <p xml:id="i-NxLTbB1prSymNJtmuXF9S5">
            De 12 före detta sovjetrepublikerna är förenade av den systematiska
            naturen av deras korruption, som är ett arv från sovjettiden.
            Då var mutor och korruption det enda sättet för vanliga människor
            att få en ineffektiv och dominerande byråkrati att utföra de uppgifter
            den borde. Genom hela regionen har initiativ mot anti-korruption
            tagits. Ironiskt nog har initiativen kommit uppifrån och den hastighet
            med vilken förändringar genomförs, bestäms och kontrolleras av
            statscheferna. Det som saknas är effektiva sätt att
          </p>
          <p xml:id="i-CjHRWTApi8jkVQYjrNcJuL">
            2003/04:U220
          </p>
          <pb facs="riksdagen-motions-pdf/data/200304/mot_200304_U_0220/mot_200304_U_0220-0006.pdf"/>
          <p xml:id="i-SeWTfveGXZuBF4h9MUCTBQ">
            2003/04:U220
          </p>
          <p xml:id="i-7botktjjcTKet9intCwob3">
            förvandla retoriken till konsekventa och effektiva program för
            att motarbeta korruptionen.
          </p>
          <p xml:id="i-GRsPJcswPx3DXcmpMYkhQb">
            5 Våra nya grannar
          </p>
          <p xml:id="i-EF5yGXnoNRKDwER7Qry5vc">
            För att fortsättningsvis ha fred och stabilitet i Europa bör
            våra närmaste grannar vara självständiga, ha politiskt stabila
            institutioner och vara ekonomiskt starka. Länderna i vår absoluta
            närhet efter utvidgningen, dvs. Vitryssland, Ukraina och Moldavien,
            har inte uppnått detta än. Länderna har alla olika problem att
            tampas med — det handlar om fattigdom, icke-existerande eller
            väldigt svag demokrati, korruption, utbredd brottslighet, dåliga
            sociala förhållanden och svaga ekonomier. Europeiska unionen och
            dess medlemsländer får inte låta sig nedslås av detta. Vi har
            alla ett ansvar att hjälpa framförallt människorna i dessa länder
            att uppnå en bättre levnadsstandard. Genom vårt engagemang och
            samarbete i föreningar och organisationer kan vi bidra till den
            utveckling av länderna som folken är värda att få.
          </p>
          <p xml:id="i-EjximkNrMG8HCbjqJd46tp">
            5.1 Vitryssland
          </p>
          <p xml:id="i-L72P6J16iu5P4imUrjDaUZ">
            Vitryssland är ett av de minst demokratiska länderna i världen.
            Lukasjenkas totalitära regim och de övergrepp som begås mot grundläggande
            mänskliga rättigheter är väl dokumenterade. Det civila samhället
            förtrycks genom begränsningar av organisationers möjligheter att
            verka, medierna kontrolleras och oppositionella försvinner. Trots
            att det i landet finns politiska partier och val till de beslutsfattande
            organen är landet egentligen styrt av en enväldig diktator. Vitryssland
            blev självständigt 1991. Landets nuvarande ledning, under Lukasjenka,
            har sett till att radera de allra flesta spåren av demokratisk
            utveckling efter självständigheten. Han förflyttade sig i en mer
            auktoritativ riktning 1996 genom en ändring av 1994 års konstitution
            så att makten koncentrerades alltmer runt presidenten. Demokratiska
            förhållanden underminerades i all synnerhet genom ersättandet
            av ett demokratiskt valt parlament till förmån för en nationell
            församling som nomineras av presidenten, men även genom förtryckandet
            av oppositionen och medierna. EU, Europarådet och OSSE var oroade
            över denna utveckling och har vid ett flertal tillfällen gjort
            samlade insatser i landet. Under våren 1997 erbjöd de diskussioner
            och medverkan för att hjälpa Vitryssland att återvända till demokrati,
            vilket de vitryska myndigheterna tackade nej till. EU har även
            ensamt uttalat en önskan om att Vitryssland skulle ta sin plats
            bland de europeiska demokratiska länderna och har erbjudit Vitryssland
            hjälp i detta avseende. I ett uttalande av Europeiska unionens
            ordförandeskap i september 2001 påpekade unionen att ”utvecklingen
            av dess relation med Vitryssland är
          </p>
          <pb facs="riksdagen-motions-pdf/data/200304/mot_200304_U_0220/mot_200304_U_0220-0007.pdf"/>
          <p xml:id="i-ViFTFeumpdd3ba2FLSfEmF">
            huvudsakligen beroende av landets respekt för mänskliga rättigheter
            och demokratisering. EU välkomnar utvecklingen av pluralism samt
            det civila samhället, vilket är demokratiseringens utmaningar.”
            Situationen vad gäller yttrandefrihet, religionsfrihet och mänskliga
            rättigheter försämrades ytterligare under våren 2002. Förhållandet
            till EU försämrades i och med att Vitryssland vägrade förnya ackrediteringen
            av utländsk personal vid OSSE:s kontor i Minsk, och som en följd
            av det stängdes kontoret. Efter den diplomatiska krisen tillät
            den vitryska regimen OSSE att åter öppna sitt övervakningskontor
            den första januari 2003. Kvinnorna har det extra svårt i Vitryssland.
            Kvinnorna är ytterst få i politiken och behöver stöd för att kunna
            göra sig sedda och hörda på den politiska arenan. Dels är det
            politiska systemet oerhört repressivt och odemokratiskt, många
            försök att organisera sig slås ned av regimen genom uteblivna
            tillstånd och svårigheter att få tillgång till lokaler drabbar
            de allra lesta organisationerna i landet, dels är kvinnorna av
            tradition inte speciellt aktiva i politiken eller i det civila
            samhället. För att underlätta situationen för de vitryska kvinnorna
            och hjälpa dem att delta i politiska sammanhang har ett lertal
            samarbetsprojekt med föreningar, organisationer, stiftelser och
            partier i Sverige påbörjats. Efter den negativa politiska utvecklingen
            i landet har EU sagt att man prioriterar stöd till demokrati och
            det civila samhället och att kontakterna med
          </p>
          <p xml:id="i-QgxwmqXcsJjL5y7GZhMWTc">
            de vitryska myndigheterna och ministerierna ska begränsas. Centerpartiet
            hävdar bestämt att det finns omättliga behov av utbildning när
            det gäller mänskliga rättigheter, yttrande-, organisations-, mötes-
            och åsiktsfrihet i Vitryssland. Här har de partinära organisationerna
            en viktig uppgift att fylla att ge stöd till uppbyggnad av ett
            demokratiskt partiväsende, stöd till utveckling av det civila
            samhället och ge människorna mod och kraft att ta initiativ och
            påverka vardagen.
          </p>
          <p xml:id="i-PahiNkccxDMFea944Uy6gN">
            5.2 Ukraina
          </p>
          <p xml:id="i-3edfvrTJKLF767HBtr9JT9">
            Ukrainas demokrati är skör med ett mycket svagt och splittrat
            partisystem. Formellt uppfyller landet många av demokratikraven,
            bland annat med mångpartisystem och pressfrihet. Tyvärr brister
            uppfyllandet av dessa. Presidenten, som är statschef och överbefälhavare,
            har långtgående befogenheter. Dessa balanseras till viss del av
            parlamentet men stridigheterna om hur makten ska fördelas har
            varit många och är ännu inte avslutade. Partiväsendet är än så
            länge outvecklat. Maktapparaten domineras fortfarande av samma
            personer som tillhörde det ledande skiktet under den sovjetiska
            tiden, den s.k. nomenklaturen. Precis som inom det civila samhället
            och ideella organisationer är partierna mycket personcentrerade.
            Något regeringsparti finns inte. Däremot talas det ibland om olika
            ”klaner” som kämpar om makten, det vill säga grupper där lojaliteten
            bygger på gamla vänskapsband. Klanerna leds ofta av rika affärsmän,
            s.k. oligarker, som förenar sin affärsverksamhet med politisk
            verksamhet. Ledamöterna i
          </p>
          <p xml:id="i-WmH4YZSMxesUZ9Sa1qxAQE">
            2003/04:U220
          </p>
          <pb facs="riksdagen-motions-pdf/data/200304/mot_200304_U_0220/mot_200304_U_0220-0008.pdf"/>
          <p xml:id="i-Sq9m7jgcHFPZJNHeqDRDW9">
            2003/04:U220
          </p>
          <p xml:id="i-D93zoT2uxdB8RKgaRkEZ7j">
            parlamentet är grupperade i löst sammanfogade fraktioner. Det
            finns inte någon enhetlig organiserad opposition. Valet 2002 kritiserades
            både av företrädare för den ukrainska oppositionen och av de många
            utländska valobservatörerna som fanns på plats. Enligt Europarådets
            representanter hade hotelser och påtryckningar förekommit i valkampanjen.
            Själva röstandet gick så långsamt att många väljare aldrig fick
            möjlighet att avge sina röster. Också USA uttryckte sin besvikelse
            över de oegentligheter som hade förekommit före och under valet.
            Kritiken avvisades dock av centrala valkommissionen i Ukraina.
            De sociala förhållandena är svåra i Ukraina. Omställningen från
            sovjettiden har varit svår för många. Trots allt överlever människor
            mycket på grund av en blomstrande informell sektor. De ekonomiska
            och sociala omständigheterna för en stor del av folket i Ukraina
            gör att få engagerar sig i det politiska livet. Om inte människorna
            ser framsteg och fördelar med att engagera sig finns det risk
            att de inte fortsätter. Detta kan undvikas genom stöd till organisationsutveckling
            inom partiväsendet, kapacitetsuppbyggnad och goda kontakter mellan
            partier och det civila samhället. Intresset för politik är svagt
            på många håll i landet. Om ungdomar engageras i politik och samhällsutveckling
            finns det större möjligheter för att ett mer demokratiskt Ukraina
            kan växa fram. Jordbruksutveckling och landsbygdsutveckling är
            av yttersta vikt för det ukrainska folket och för att skapa förutsättningar
            för en mer positiv utveckling behövs en annan politik samt att
            människor som bor på landsbygden deltar i det politiska arbetet.
            De långsiktiga effekterna av att fler landsbygdsboende deltar
            i politiken är en demokratisk utveckling. 2002 hävdade 62 26 av
            landets journalister att de hade blivit utsatta för politisk censur.
            Alla större TV-bolag, liksom alla nyhetsbyråer och regionala medier
            censureras av presidentens personal. Ett 20-tal journalister har
            mördats sedan landets självständighetsförklaring 1991. Incidenter
            av fysiskt våld ökar konstant, speciellt på landsbygden. Ukrainas
            president Leonid Kutjma presenterade i ett linjetal 2002 visionen
            om ett EU-medlemskap för landet. Ukraina ska i enlighet med detta
            arbeta mot och uppfylla de relevanta kriterierna till år 2011.
            Detta ska ske stegvis i en process som även innefattar WTO-medlemskap.
            Ukraina har även ingått ett så kallat partnerskaps- och samarbetsavtal
            med EU. Trots detta ser det ut som om Ukraina har valt öst före
            väst i sin utrikespolitiska strategi. Kutjma signerade i september
            avtalet om en ”enad ekonomisk sfär” med Ryssland, Vitryssland
            och Kazakstan. Det uttalade syftet är att öka den ekonomiska integrationen
            mellan de fyra före detta sovjetrepublikerna, och det ska ske
            bland annat genom ”en enad utrikeshandelspolitik” och tullfri
            handel mellan länderna. I Ukraina är avtalet omstritt. Stora delar
            av oppositionen ser det som att Kutjma vänder sig ifrån samarbete
            med Europeiska unionen och påskyndar ”driften åt öster”.
          </p>
          <pb facs="riksdagen-motions-pdf/data/200304/mot_200304_U_0220/mot_200304_U_0220-0009.pdf"/>
          <p xml:id="i-5uCzrBtYmvPhG3nhtMLaqy">
            5.3 Moldavien
          </p>
          <p xml:id="i-CdBCv9kqZJBuvrYoXA3xwu">
            Trots konflikten i Transnistrien och den starkt Rysslandsberoende
            ekonomin har man sedan självständigheten 1991 fört en reforminriktad
            ekonomi som i många avseenden lett till påtagliga förändringar.
            Politisk pluralism med demokratiska val etablerades redan i början
            av omvandlingsprocessen. Andra uttryck för konsolidering av demokratin
            har varit framväxten av det civila samhället och förhållandevis
            oberoende och aktiva medier. De förändringar som i slutet av 2000
            gjordes i den moldaviska konstitutionen, vilket ledde till en
            minskning av presidentens makt, gjorde Moldavien till den enda
            parlamentariska demokratin i OSS (Oberoende staters samvälde).
            Moldavien höll sitt tredje flerpartival till parlamentet i februari
            2001 (det förra hölls i mars 1998). OSSE:s valobservatörer bedömde
            valet som fritt och rättvist. Moldaviska medborgare boende i Transnistrien
            röstade endast i mycket begränsad omfattning, då de tvingades
            ta sig till den västra sidan av floden Dnestr och ofta vid övergången
            blev fotograferade av de transnistriska myndigheterna. Minoriteterna
            är fortfarande dåligt representerade i offentliga institutioner.
            I praktiken har president Voronin, sedan han kom till makten efter
            kommunistpartiets stora valseger 2001, bara stärkt sin ställning
            och kontrollerar såväl regeringen som parlamentet. Två oppositionspartier
            klarade 6 260-spärren och finns representerade i parlamentet:
            det kristdemokratiska folkpartiet CDPP och den s.k. Braghis Alliance,
            en koalition av mittenpartier och oberoende parlamentariker. I
            den södra provinsen Gaguzien råder lokalt självstyre, med en folkvald
            guvernör och en folkförsamling. Den centrala regeringen anklagas
            ofta för att inte respektera självständigheten i tillräcklig utsträckning.
            Valet av ny guvernör i oktober 2002 har från olika håll kritiserats,
            då det centrala kommunistpartiet på ett otillbörligt sätt såg
            till att allt medieutrymme och alla administrativa resurser före
            valet gick till partiets egen kandidat, som också vann valet.
          </p>
          <p xml:id="i-Kuk7b5doGqt3hFbVwjvc3k">
            Moldavien är det fattigaste landet av dessa tre. Landet är på
            grund av sin låga inkomstnivå klassificerat som DAC-land (OECD:s
            Development Assistance Committee) och starkt beroende av utländskt
            stöd under många år. Grundläggande i utvecklingen av Moldavien
            bör vara strävan efter en långsiktigt hållbar utveckling. Kretsloppssamhället
            bör utvecklas, liksom ett stärkt förebyggande hälsoarbete. Demokratiutveckling
            är av största vikt. Även Moldavien har ett så kallat partnerskaps-
            och samarbetsavtal med EU. EU uppfattar samarbetet med Moldavien
            som gott både på det politiska och det ekonomiska planet.
          </p>
          <p xml:id="i-9fGvSwUTsyUiM7bqAm4Snr">
            2003/04:U220
          </p>
          <pb facs="riksdagen-motions-pdf/data/200304/mot_200304_U_0220/mot_200304_U_0220-0010.pdf"/>
          <p xml:id="i-LRLz4DQhk5agb8Dvo6qb8t">
            2003/04:U220
          </p>
          <p xml:id="i-3jpc3yX7mCUEGzynpkdCQA">
            10
          </p>
          <p xml:id="i-8brS1DFD5uoVXn4MHbPV5G">
            6 Sveriges roll
          </p>
          <p xml:id="i-2bDiJ21b3ej2o2tPEefv6E">
            Det har varit förbluffande tyst i Sverige om utvecklingen i de
            länder som kommer att bli EU:s närmsta grannar i öst. Utvecklingen
            i dessa länder bör i allra högsta grad ses som en fråga av svenskt
            nationellt intresse. Samarbetet länder emellan måste bli intensivare.
            Samarbetet både kan och bör utökas inom en rad frågor som är av
            intresse både för Sverige och Vitryssland, Ukraina och Moldavien.
            Hit hör bland annat frågor om miljö, mänskliga rättigheter, demokrati,
            gränsöverskridande brottslighet och säkerhetsaspekter. Regeringen
            har upprättat landstrategier för utvecklingsarbete med Vitryssland,
            Ukraina och Moldavien, liksom för de övriga prioriterade länderna
            i Central- och Östeuropa. Dessa strategier ska styra inriktningen
            på det svenska utvecklingssamarbetet med berörda länder. Det övergripande
            målet är, enligt landstrategierna, att främja en hållbar utveckling,
            fördjupad integration och partnerskap utifrån behoven i samarbetsländerna
            och med utnyttjande av den svenska resursbasen. Tre riktlinjer
            styr samarbetet: att främja systemförändringar och integration
            i europeiska samarbetsstrukturer, att främja relationerna med
            Sverige samt att låta ett jämställdhetsperspektiv prägla samarbetet.
            Dessa landstrategier har olika tidsperioder. Landstrategierna
            för Vitryssland och Ukraina sträcker sig till sista december 2004,
            landstrategin för Moldavien är i kraft till slutet av 2003. Behoven
            i de tre länderna är olika. Vitryssland har ett väldigt stort
            behov av att få hjälp med att transformera sitt land från en diktatur
            till en demokratiskt styrd stat. Landet har strukturella problem,
            det sovjetiska systemet ses fortfarande som något positivt, författningen
            är odemokratisk och ineffektiv. Ukraina har andra behov. Landet
            har påbörjat och kommit förhållandevis långt i demokratiseringsprocessen.
            Landet behöver stöd med att stärka den demokratiska utvecklingen
            som är på gång och de demokratiska institutionerna. Det svenska
            målet med utvecklingssamarbetet med Moldavien är att skapa förutsättningar
            för minskad fattigdom och ökat välstånd. Det demokratiska styrelseskicket
            behöver också stödjas. I proposition 2002/03:122 ”Gemensamt ansvar:
            Sveriges politik för global
          </p>
          <p xml:id="i-KWeWqHpp7zebNZx6S9XVsc">
            utveckling” skriver regeringen att den avser att återkomma till
            utvecklingssamarbetet med Central- och Östeuropa respektive västra
            Balkan i kommande budgetpropositioner. I budgetpropositionen för
            2004 är det enda konkreta förslaget på det här området att de
            anslag som tidigare funnits under politikområde 9 ”Samarbete med
            Central- och Östeuropa” flyttas till politikområde 8 ”Internationellt
            utvecklingssamarbete”. I själva brödtexten i budgetpropositionen
            skriver regeringen att tyngdpunkten i det bilaterala utvecklingssamarbetet
            ska förskjutas, från de kandidatländer som under 2004 uppnår medlemskap
            i EU, i en östlig och sydostlig riktning till förmån för bland
            annat Ukraina och Moldavien. I Vitryssland kommer utvecklingssamarbetet
            framförallt att inriktas på demokratifrämjande insatser. Att regeringen
            väljer att prioritera demokratifrämjande insatser är välkommet.
          </p>
          <pb facs="riksdagen-motions-pdf/data/200304/mot_200304_U_0220/mot_200304_U_0220-0011.pdf"/>
          <p xml:id="i-MKjgr8G3Bdm9S42myUT2F8">
            Det är med blandade känslor vi läser budgetpropositionen för
            år 2004. I bilaga 1 till utgiftsområde 7, ”Befintliga och planerade
            landstrategier”, är det glädjande att se att strategin för åren
            2004-2006 för Moldavien är under beredning. Däremot är det en
            stor besvikelse att se att det inte planeras någon förlängning
            av landstrategierna för Ukraina eller Vitryssland. Detta går stick
            i stäv med regeringens ambition att utveckla arbetet med landstrategier.
            På ett annat ställe i budgetpropositionen skriver regeringen att
            syftet är att skapa ett bredare planeringsinstrument som omfattar
            insatser för global utveckling på flera politikområden och samverkan
            med andra aktörer. Det är oklart på vilka grunder regeringen ämnar
            fortsätta samarbetet med Ukraina och Vitryssand när fortsatta
            landstrategier inte är under planering. Både Ukraina och Vitryssland
            är fortsättningsvis beroende av vårt stöd och vårt bidrag till
            framförallt deras demokratiutveckling, men även till utveckling
            av andra delar av deras samhällen. Därför är det ytterst viktigt
            att Sverige fortsätter sitt arbete i och med länderna och att
            nya landstrategier för dessa länder utarbetas. Vad som ovan anförts
            om betydelsen av en ortsättning av landstrategierna för Ukraina
            och Vitryssland bör ges regeringen till känna. Vitryssland, Ukraina
            och Moldavien brottas fortfarande med en mängd problem och de
            har alla en lång väg att gå innan de kan klassas som ullvärdiga
            demokratier och uppnå samma levnadsstandard som EU:s medlemsländer.
            Svenska frivilligorganisationer och partinära organisationer har
            fortsättningsvis en stor roll att spela i utvecklingsprocessen
            i dessa länder. För Vitrysslands, Ukrainas och Moldaviens skull,
            och i förlängningen även ör vår skull, är det viktigt att det
            svenska utvecklingssamarbetet fortsätter. Stödet till de svenska
            organisationer som bedriver utvecklingsarbete i länderna bör ökas.
            Vad som ovan anförts om de svenska
          </p>
          <p xml:id="i-JN5RCAE8u5MEDuD6MitJRK">
            rivilligorganisationernas och de partinära organisationernas
            roll i utvecklingsprocessen i Vitryssland, Ukraina och Moldavien
            bör ges regeringen till känna. De av UNDP :identifierade = institutionerna
            för demokratisk samhällsstyrning kan inte sägas vara uppfyllda
            i vare sig Vitryssland, Ukraina eller Moldavien. Länderna har
            kommit olika = långt i demokratiseringsprocessen. Sverige bör
            fortsättningsvis driva dessa frågor. Vi bör såväl i våra kontakter
            direkt med länderna, som via våra samarbetspartners i EU, OSSE
            och FN driva demokratiseringens betydelse för utveckling. Detta
            bör ges regeringen till känna.
          </p>
          <p xml:id="i-2Kn6d5178dPYuSQC9o9EU9">
            7 Rysslands roll
          </p>
          <p xml:id="i-UTRMpWVpoJudR5MDGR6BnB">
            Sverige och EU är inte de enda aktörerna av vikt i Vitryssland,
            Ukraina och Moldavien. Ryssland har fortfarande ett nära samarbete
            med alla dessa länder. Tätast är samarbetet med Vitryssland. Mellan
            Ryssland och Vitryssland finns ett sju år gammalt unionsavtal.
            Första steget i detta avtal är en valutaunion mellan länderna.
            Därefter, via allt fler överstatliga organ, skulle länderna bli
          </p>
          <p xml:id="i-SgNzf2ssDEuZ4GRuKCiQUL">
            2003/04:U220
          </p>
          <p xml:id="i-Sdo84D98eXrzRTsWpSBdyb">
            21
          </p>
          <pb facs="riksdagen-motions-pdf/data/200304/mot_200304_U_0220/mot_200304_U_0220-0012.pdf"/>
          <p xml:id="i-XnZQMucuLmkxisnwYwwwzZ">
            2003/04:U220
          </p>
          <p xml:id="i-PAGkfjfjorjK4zbURG5hdT">
            12
          </p>
          <p xml:id="i-BfP9ddNsdz828JyhLKm4Cs">
            ett i en unionsstat. Vitryssland skulle då upphöra att existera
            som självständig stat. Detta ser dock inte ut att förverkligas.
            Det rysk-vitryska samarbetet skakar i grunden. Lukasjenko har
            börjat tveka till samarbete, med beaktande av att han då skulle
            bli utan all formell makt. Med de övriga länderna har Ryssland
            ingått ”en enad ekonomisk sfär”, som har EU:s integrationsmodell
            som förebild. Det är helt förståeligt att dessa länder har behov
            av ett ekonomiskt samarbete med varandra. Detta får dock inte
            betyda att länderna vänder Västeuropa ryggen. Eftersom Sverige
            som nation har begränsade kontaktytor till Vitryssland, Ukraina
            och Moldavien är det svårt att direkt påverka regimerna. Däremot
            kan Sverige i sitt samarbete med Ryssland vara mer pådrivande
            för en demokratisk utveckling. Ryssland är en regional stormakt
            och dessutom en nära granne till Sverige. Rimligen ligger det
            i vårt intresse att ha förtroendefulla relationer med Ryssland.
            Sverige borde inleda en dialog med Ryssland om hur vi gemensamt
            ska kunna bidra till en demokratisk utveckling i de forna sovjetstaterna.
            I dialogen med Ryssland bör även frågor av säkerhetspolitisk karaktär,
            såväl som frågor på miljö- och kärnsäkerhetsområdet tas upp. Vad
            som ovan anförts om dialog med Ryssland bör ges regeringen till
            känna.
          </p>
          <p xml:id="i-3E9XyhBhW5LZoMhvfmCFkB">
            8 Europeiska unionens roll
          </p>
          <p xml:id="i-UfSwUByLytTN9bLextWNsT">
            Europeiska unionen uttryckte på Europeiska rådets möte i december
            2002 att unionen vill stärka sina förbindelser med Ukraina, Moldavien
            och Vitryssland på grundval av en långsiktig strategi för att
            främja demokratiska och ekonomiska reformer samt hållbar utveckling
            och handel. Efter Europeiska rådets möte i Thessaloniki beslutade
            kommissionen om ytterligare steg för att främja sin politik rörande
            ett ”utvidgat europeiskt grannskap”. När det gäller länder såsom
            Vitryssland, Ukraina och Moldavien kan deras problem lätt bli
            EU:s. Det är av yttersta vikt att EU tar ett särskilt ansvar för
            att stärka en demokratisk utveckling i dessa länder. Utvecklingen
            i framför allt Vitryssland går för närvarande åt helt fel håll
            både ekonomiskt, demokratiskt och säkerhetsmässigt. Sverige måste
            genom EU lägga mer tyngd i sitt engagemang för det närområde som
            finns strax bortom EU:s utvidgade gränser. Sverige bör inom ramen
            för sitt arbete i EU uppmärksamma hur samarbetet med dessa länder
            fortskrider. Framför allt bör frågor som demokratisk utveckling,
            mänskliga
          </p>
          <p xml:id="i-GpEJZoXn7Tn9qJVB8gjHzw">
            rättigheter, gränsöverskridande brottslighet, jämställdhet och
            miljö prioriteras. Vad som ovan anförts om prioriteringar i EU:s
            samarbete med Vitryssland, Ukraina och Moldavien bör ges regeringen
            till känna. Genom initiativet Nya grannar (Wider Europe), som
            godkändes av Allmänna rådet i november 2002, vill EU förstärka
            förbindelserna med Ukraina, Moldavien och Vitryssland. Målet är
            att skapa ett område av
          </p>
          <pb facs="riksdagen-motions-pdf/data/200304/mot_200304_U_0220/mot_200304_U_0220-0013.pdf"/>
          <p xml:id="i-M8t6qqczsoVK68AU73bYNi">
            2003/04:U220
          </p>
          <p xml:id="i-FxR3kdwHZ8wnLghYSVjNny">
            välstånd och stabilitet baserat på unionens demokratiska värden
            och mänskliga rättigheter, ekonomisk integration, förstärkning
            av politisk samhörighet och samarbete inom en rad områden. När
            ett partnerland är redo ska ett speciellt förhållande utvecklas.
            Detta kan innefatta ett fullt deltagande i EU:s inre marknad.
            Unionen uppmanar de nya grannländerna att skapa ett vänskapligt
            förhållande till alla länder, inklusive Ryssland, samtidigt som
            de håller fast vid det strategiska partnerskapet med EU. Europeiska
            unionen kan tillsammans med organisationer och nätverk, såsom
            exempelvis Transparency International och World Movement for Democracy
            stödja och hjälpa länderna att motverka korruption och stödja
            uppbyggnaden av ansvarskännande och effektiva demokratiska institutioner.
            Vad som ovan anförts om samarbetet mellan EU och olika organisationer
            för demokratisering i Vitryssland, Ukraina och Moldavien bör ges
            regeringen till
          </p>
          <p xml:id="i-AwamijacjA3fYWAsyUGZRv">
            känna.
          </p>
          <p xml:id="i-5Xah9DhZHre5Rgb9bZj6wc">
            Stockholm den 26 september 2003
          </p>
          <p xml:id="i-VeBGBJB4udMUWeBrBFbFfW">
            Agne Hansson (c)
          </p>
          <p xml:id="i-6gtjZtRqtzQZ3cTvJb6vqf">
            Maud Olofsson (c) Eskil Erlandsson (c) Viviann Gerdin (c) Kerstin
            Lundgren (c) Johan Linander (c) Claes Västerteg (c)
          </p>
          <p xml:id="i-3Cnq75yyvRb7sUa25QqZiq">
            Margareta Andersson (c)
          </p>
          <p xml:id="i-3jvxsBWXf5KF9Gz67u456n">
            13
          </p>
        </div>
      </div>
    </body>
  </text>
</TEI>
