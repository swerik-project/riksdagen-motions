<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__53/mot_1947__ak__53-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 583.
          </p>
          <p>
            Nr 53.
          </p>
          <p>
            Av herr Adolfsson m. fl., om inrättandet av ett statligt bok-'
            förlag.
          </p>
          <p>
            Problemen om de privata bokförlagens ställning och verksamhet
            höra till våra viktigaste kulturfrågor. De missförhållanden, som
            äro en följd av dessa företags fortskridande koncentration och
            monopolställning, ha blivit alltmer uppenbara. De privatkapitalistiska
            principer, som äro be- stämmande för denna förlagsverksamhet,
            ha lett till att böcker ges ut i rent spekulationssyfte utan hänsyn
            till deras litterära kvalitet. Den kvalitativt högtstående litteraturen
            blir lidande till förmån för allsköns undermåliga och smakförskämmande
            alster. På detta sätt motverkas den höjning av den kulturella
            standarden hos vårt folk, vartill varje ansvarsmedveten och sund
            kulturpolitik måste syfta. Särskilt anmärkningsvärd och skadlig
            ur dessa synpunkter är den position inom vårt förlagsväsende,
            som intas av Bonnier-koncernen. Bon- niers, som är det äldsta
            av våra bokförlag, har ständigt förmått vidga sina positioner.
            Huru härvid tillgått är av betydande intresse för före- liggande
            fråga. Bonnier-koncernen har till stor del förlagsrätten till
            de svenska klassi- kerna att tacka för sin säkra position. Vid
            förvärvandet av denna har Bonniers städse gått tillväga med stor
            fördomsfrihet. Förlaget har av författarna eller deras arvingar
            förvärvat ensamrätt på obegränsad tid till vissa böcker eller
            till författarnas hela produktion. Sålunda är Bonniers innehavare
            av förlagsrätten till August Strindbergs, Gustaf Frödings, Hjalmar
            Söderbergs och många andra svenska klassiska för- fattares skrifter.
            Förlagsrätten har förvärvats genom en penningsumma, som verkat
            aktningsvärd, men som förlaget redan efter ett par upp- lagor
            tagit igen med ränta på ränta. I synnerhet torde Strindbergs skrifter
            ha inbringat betydande vinster. Särskilt anmärkningsvärda te sig
            dessa förhållanden i ljuset av det sätt, varpå Bonnier-koncernen
            behandlade dessa diktare medan de ännu levde. Bekanta äro också
            de förödmjukande påtryckningar, varigenom Bonniers sökt påverka
            författarnas skrivsätt i avsikt att tämja genierna och spänna
            dem för spekulationens triumfvagn. Författarnas ställning har
            därvidlag knappast förbättrats sedan Strindbergs dagar. De bokförlag
            vi här syftat på äro monopolistiska jätteföretag, som för varje
            år inhösta ständigt stigande vinster. Med ett aktiekapital på
            2100 000 kr., varav 19050 000 kr. i gratisaktier, redovisar Bonnier-kon-
            cernen för åren 1940—1944 följande vinstsiffror: 136 000 kr.,
            290 000
          </p>
          <pb facs="riksdagen-motions-pdf/data/1947/mot_1947__ak__53/mot_1947__ak__53-002.pdf"/>
          <p>
            Motioner i Andra kammaren, nr d3. 13
          </p>
          <p>
            kr., 549 000 kr., 578 000 kr. och 520 000 kr. Åhlén och Åkerlund,
            som har ett aktiekapital på 6 300 000 kr., varav inte mindre än
            5340 000 kr. i gratisaktier, uppvisar för samma period vinster
            på respektive 711 000 kr., 697 000 kr., 867 000 kr., 873 000 kr.
            och 985 000 kr. Svenska Bokförlaget, som bildats av Bonniers och
            Norstedts förlag och som förser skolboks- marknaden med dyra och
            ofta tendentiösa och föråldrade läroböcker, redovisar med aktiekapital
            på 6 300 000 kr. och inga gratisaktier — fort- farande under samma
            period — följande vinstsiffror: 352 000 kr., 359 000 kr., 356
            000 kr., 356 000 kr. och 412 000 kr. För 1945 var vinsten 392
            000 kronor. Dessa höga vinstsiffror äro emellertid dock endast
            de officiella. Stu- derar man balansräkningarna faller ett anmärkningsvärt
            förhållande i ögonen. Under posten »omkostnader» finner man på
            Svenska Bokför- laget en summa på 471 175 kr. Jämför man med Bonniers,
            lyder samma post på inte mindre än 3'/, miljoner! Eftersom man
            ju måste anta att ett bokförlags omkostnader stå i en viss proportion
            till verksamhetens omfattning, står det alltså klart, att Bonnier-koncernen
            med ett i före- taget investerat kapital på 19050 000 kr. bedriver
            en verksamhet, som är sju gånger större än Svenska Bokförlagets.
            Det finns blott en för- klaring till att Svenska Bokförlaget behöver
            ett aktiekapital på över 6 miljoner, medan det sju gånger större
            företaget reder sig med en sjättedel därav: vinsten ser mindre
            ut, om aktiekapitalet är stort! Hos Bonniers och Åhlén och Åkerlund
            har man laborerat med gratisaktier för att vinsten procentuellt
            inte skall se så stor ut. Svenska Bokförlaget, som har att räkna
            med en viss kontroll från kungl. skolöverstyrelsens sida, har
            avstått från detta knep. Det finnes emellertid ingen skyldighet
            att redovisa för det sätt, varpå aktiekapitalet inbetalats, och
            därför kunna de stora bokförlagen, som förfoga över en mängd fiktiva
            värden, teckna och skenbart inbetala ett aktiekapital, som i verkligheten
            blott skyltar i böckerna. Utmärkande för den svenska förlagsverksamheten
            är även tendensen till koncentration. Under senare år har strävan
            till blockbildning inom svensk bokproduktion kunnat iakttas. I
            centrum härför stå Bonniers och Esselte-koncernen, vilka nu tyckas
            gå in för att manövrera ut de mindre konkurrenterna och dela upp
            bokmarknaden sinsemellan. Härpå tyder också utbyggnaden av flera
            företag inom de respektive koncernerna. Esselte har startat Ljus
            förlag och AB Svensk Litteratur samt inköpt Steihsviks förlag,
            vars förlagsrätt tillförts det till Esselte-koncernen hörande
            Norstedtska förlaget. Bonniers äger Forums förlag, Continental
            Book Company och Bermann Fischer Verlag. Tillsammans äga dessa
            stora koncerner AB Svenska Bokförlaget, AB Nordiska uppslagsböcker
            och Förenade Bokhandels AB.
          </p>
          <p>
            Det är ingen överdrift att säga, att dessa stora monopolistiska
            före-
          </p>
          <pb facs="riksdagen-motions-pdf/data/1947/mot_1947__ak__53/mot_1947__ak__53-003.pdf"/>
          <p>
            14 | Motioner i Andra kammaren, nr 53.
          </p>
          <p>
            tag behärska hälften av bokproduktionen i vårt land och genom
            sin ekonomiska maktposition besitta ett utomordentligt och ödesdigert
            in- flytande på hela vårt kulturliv. Det är inte nog med att dessa
            företag kunna stoppa eller lägga hinder i vägen för utgivningen
            av konstnärligt värdefull eller kulturellt och socialt upplysande
            litteratur, som inte faller dem i smaken — de kunna också verka
            direkt fördummande, förråande och smakförskämmande genom att utge
            en mängd underhaltiga kolore- rade veckotidningar. Det är ett
            känt förhållande, att Bonnier-koncernen alltmer blivit ett veckotidningsförlag,
            med utgivning av värdefullare litteratur som bihantering och ursäkt.
            Det är betecknande, att det var Bonniers, som stjälpte det initiativ,
            som för en tid sedan togs av vecko- tidningarnas organisation,
            Vectu, för att i samverkan med bildnings- organisationerna åstadkomma
            en hyfsning av veckopressen. I spekula- tionsintresse är man beredd
            att medvetet hålla nivån på denna press så låg som möjligt. Denna
            monopolistiska och av vinstintressena dikterade förlagspolitik
            leder även till att priserna på bokalstren i regel bli så höga,
            att de mindre välsituerade skikten av befolkningen utestängas
            av eko- nomiska skäl från möjligheter till bokinköp. En annan
            viktig sida av saken är den honorarpolitik de monopolistiska bokförlagen
            bedriva gentemot »sina» författare. Såväl prosa- som i syn- nerhet
            lyrikförfattarna äro genomgående underbetalda — i synnerhet naturligtvis
            de, som ännu icke blivit »inarbetade» på marknaden. Ett om- tyckt
            sätt att kringgå författarnas krav på ersättning är det på senare
            år så populära utgivandet av allsköns antologier — lukrativa affärer,
            där författarna ofta inte ens tillfrågas om sin medverkan, ännu
            mindre honoreras för den. De missförhållanden, som ovan berörts,
            äro av så allvarlig art, att de inte längre kunna tolereras. För
            att avhjälpa dem kunna flera utvägar tänkas. Ett uppslag är förlagsverksamhet
            i folkrörelsernas regi, fram- för allt i kooperativ form, där
            profitmotivet för bokutgivningen sätts åt sidan. Men framför allt
            synes oss en utväg vara att inrätta ett stat- ligt bokförlag,
            som utan spekulativa biavsikter kan bedriva en förlags- verksamhet,
            som främst tar hänsyn till sociala och kulturella behov. Hur detta
            statliga bokförlag i detalj skall vara inrättat kunna vi naturligtvis
            icke här gå in på. Vi vilja dock framhålla några synpunkter, som
            enligt vår uppfattning böra beaktas. 1. Ett statligt bokförlag
            måste bedrivas så, att profitintresset åsido- sättes, så att effektiva
            garantier ges mot byråkratiska tendenser och så att diktens frihet
            säkras. 2. Det bör bedriva en för författarna fördelaktig honorarpolitik.
            Här- igenom skulle det kunna dra till sig eliten av de svenska
            författarna. Det bör också kunna tillgodose de krav, som framförts
            från författarhåll och ständigt nonchalerats av de privata bokförlagen:
            avskaffandet av
          </p>
          <pb facs="riksdagen-motions-pdf/data/1947/mot_1947__ak__53/mot_1947__ak__53-004.pdf"/>
          <p>
            Motioner i Andra kammaren, nr 53. 15
          </p>
          <p>
            de fasta honoraren till förmån för royalty, reglerad ersättning
            för litte- rära verk, som ingå i antologier, bättre författarvillkor
            för antologier osv. 3. Det statliga bokförlaget skulle också ha
            möjlighet att verka reg- lerande på de alltför höga bokpriserna
            och sätta en gräns för de privata förlagens uppskörtning av allmänheten.
            Dessa förlags inflytande över bokhandeln skulle också kunna brytas.
            Bokspridningen måste utvidgas och priserna bringas ned genom statligt
            utgivande av billiga böcker. 4. Utgivandet av och förlagsrätten
            till klassikerna bör tas om hand av det statliga förlaget och
            undandras det privata vinstintresset. Natio- naldiktarnas verk
            böra vara hela nationens gemensamma egendom. 9. Det statliga förlaget,
            som redan nu förlägger allt statligt tryck, medan privata förlag
            ta vinsten av dess utgivande, bör ta hand om denna verksamhet,
            liksom om utgivningen av läroböcker och billighetsupplagor av
            skönlitterära författare. : Förlagsverksamheten är en så betydelsefull
            kulturell och samhällelig angelägenhet, att den inte längre bör
            få monopoliseras av privatpersoner, för vilka vinstintresset är
            utslagsgivande. Ett statligt förlag, som be- driver sin verksamhet
            enligt bredast möjliga demokratiska principer och effektivt värnar
            om diktens frihet, bör kunna bilda ett verksamt och nödvändigt
            korrektiv mot de monopolistiska och kulturförskämmande tendenserna
            inom bokförlagsrörelsen. Med stöd av det sagda föreslås,
          </p>
          <p>
            att riksdagen i skrivelse till Kungl. Maj:t måtte hem- ställa
            om en utredning, som med beaktande av de i mo- tionen framställda
            synpunkterna snarast möjligt fram- lägger förslag om inrättandet
            av ett statligt bokförlag. Stockholm i januari 1947.
          </p>
          <p>
            Gunnar Adolfsson.
          </p>
          <p>
            Helmer Holmberg. Fritjof Lager. Gustav Johansson.
          </p>
          <pb facs="riksdagen-motions-pdf/data/1947/mot_1947__ak__53/mot_1947__ak__53-005.pdf"/>
          <p>
            STOCKHOLM 1947
          </p>
          <p>
            A/B GUSTAF LINDSTRÖMS BOKTRYCKERI 2119
          </p>
        </div>
      </div>
    </body>
  </text>
</TEI>
