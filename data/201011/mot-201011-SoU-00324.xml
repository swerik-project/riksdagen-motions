<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00324">
  <teiHeader>
    <fileDesc>
      <titleStmt>
        <title>Insemination och äggdonation för ensamstående</title>
        <author corresp="i-7YbH6oTUwG4Qn94QEVE6as i-9x2nw6aosA3pyEJfJTc1eD">av Gunvor G Ericson och Ulf Holm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Insemination och äggdonation för ensamstående</title>
          <idno type="rdwebb">GY02So324</idno>
          <rs type="number">So324</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So324/text</ref>
          <ref type="dokument_url_html">http://data.riksdagen.se/dokument/GY02So324</ref>
          <ref type="dokumentstatus_url_xml">http://data.riksdagen.se/dokumentstatus/GY02So324</ref>
          <ref type="doc">http://data.riksdagen.se/fil/BE88D3EE-B3DB-4DAD-AA40-BEA463FBF1D2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9h4wrgjHNzF9VJ1PGE3VnM" type="signed"/>
        <correspContext corresp="i-9h4wrgjHNzF9VJ1PGE3VnM">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-SERjZn2dLnKgwqhjDzaRMy" type="numbering">
          <date when="2010-10-28"/>
        </correspAction>
        <correspAction xml:id="i-4rpHoKtaPk7ejHVY7dyYDq" type="submission">
          <date when="2010-10-25"/>
        </correspAction>
        <correspAction xml:id="i-WQspEpL7JeifDfj3bER31r" type="transfer">
          <date when="2010-10-25"/>
        </correspAction>
        <correspAction xml:id="i-Pz2z31f1ZSn5q7w6hwLeFw" type="assigned"/>
        <correspContext corresp="i-Pz2z31f1ZSn5q7w6hwLeFw">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Km8sMz8nNq1NXa4QBzs9pz" type="motBody">
        <div xml:id="i-UdNrXBmzfZSwscgR1VUWnC" type="motProposal" subtype="förslag">
          <head xml:id="i-WhR1w1yaqZJhzF9UpwQpE9">
            Förslag till riksdagsbeslut
          </head>
          <list xml:id="i-3gkPJC7LnyoBcPqLtBsDaF" style="ol">
            <item xml:id="i-KsYjwPF6NyXeRYi8EyjBrL">
              Riksdagen begär att regeringen återkommer med förslag som möjliggör
              för ensamstående kvinnor att få tillgång till assisterad befruktning
              på samma sätt som kvinnor som lever i en parrelation.
            </item>
            <item xml:id="i-QYAnoKm7GDUEryKPA4gbtb">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppdrag att
              se över bestämmelserna med syftet att ge ensamstående kvinnor
              tillgång till behandling med donerade ägg.
            </item>
          </list>
        </div>
        <div xml:id="i-YXYggzarJ7QZAemMxHWLCG" type="motContent">
          <head xml:id="i-9ekr4RQCKyHsLZV5m4FnoK" type="h1">
            Ensamstående kvinnor och insemination
          </head>
          <p xml:id="i-5zzqZ7Gp3A5kqXJGgZiKeh">
            Miljöpartiet har i många år motionerat om frågan om att ge ensamstående
            kvinnor rätt till insemination. Då inga förändringar skett behöver
            vi återigen återkomma i en fråga som förhoppningsvis snart kan
            få en lösning. Vi lever i ett modernt samhälle och våra lagar
            behöver vara anpassade därefter.
          </p>
          <p xml:id="i-64AFzAFQGKjv3Pxf6wDgg1">
            Miljöpartiet anser att ensamstående kvinnor snarast bör få tillgång
            till assisterad befruktning enligt samma villkor som kvinnor som
            lever i en parrelation. Vi menar att barnlösa ensamstående kvinnor
            diskrimineras i Sverige idag. Som ensamstående kvinna finns det
            möjlighet att adoptera lagligt, men inte att inseminera.
          </p>
          <p xml:id="i-G34ZDiMqiiz4pW8Sq6UiWR">
            De allra flesta ensamstående kvinnor som väljer att skaffa barn
            på egen hand har tänkt igenom frågan mycket noggrant. Barnen blir
            därför vanligen planerade och efterlängtade.
          </p>
          <p xml:id="i-Uu4RGEvmen6FfzKKoNjnRf">
            Begreppet familj har också vidgats genom åren från att ha varit
            en traditionell kärnfamilj med mamma, pappa och barn till att
            numera innefatta homosexuella relationer och ensamstående hushåll.
            Denna utveckling är viktig, välkomnad och kort sagt en prägel
            av det moderna samhälle vi lever i. I juni 2005 öppnade därför
            riksdagen för lesbiska par att få tillgång till donatorsinsemination.
            I utredningen som föregick lagändringen nämndes dock ingenting
            om ensamståendes rätt till insemination. Inte heller i utredningen
            Föräldraskap vid assisterad befruktning (SOU 2007:3) är frågan
            med.
          </p>
          <p xml:id="i-6guv5d8APBX6jrRvcZ2xnd">
            Medelåldern för förstföderskor stiger och alltfler kvinnor upptäcker
            dels sent att de vill ha barn, dels att man inte måste avstå från
            ett liv med barn bara för att man inte har någon partner. Vissa
            kvinnor väljer därför att adoptera medan andra har en stark längtan
            efter att bära och föda ett barn. Enligt 4 kap. 1 § FB är det
            möjligt för en ensamstående kvinna som fyllt 25 år att adoptera
            ett barn.
          </p>
          <p xml:id="i-YAJpHZhqHKBwZUxj1bgMYW">
            Barn som tillkommit genom assisterad befruktning av en ensamstående
            kvinna kommer inte att få sämre uppväxtvillkor än ett barn som
            antingen adopterats av en ensamstående kvinna eller man eller
            lever med endast en utav sina föräldrar.
          </p>
          <p xml:id="i-RNKoswKeZFeNeyBehQ7RN9">
            Idag är det enbart kvinnor som lever i en parrelation som har
            möjlighet att få tillgång till insemination. Dock är det vanligt
            att ensamstående kvinnor söker behandling på klinik i t.ex. Finland
            eller Danmark, vilket gör att det redan idag föds barn som tillkommit
            genom assisterad befruktning av ensamstående kvinnor i Sverige.
          </p>
          <p xml:id="i-X4CAc4KGQvESHNVXHbcRLy">
            När motioner i ämnet om ensamståendes tillgång till assisterad
            befruktning behandlades i utskottet skrev utskottet i betänkande
            2006/07:SoU8: det förutsätter att regeringen noga följer frågan
            och återkommer till riksdagen om regeringen finner det motiverat.
            Därför bör riksdagen inte ta något initiativ i frågan. Året därpå,
            som för övrigt innehöll ett stort antal motioner från olika partier
            som tar upp samma frågor sades följande i utskottets betänkande
            2008/09:SoU13 Hälso- och sjukvårdsfrågor:
          </p>
          <p xml:id="i-PpfCW2Nyaaick6BhZgLErk">
            När det gäller frågan om ensamstående kvinnors rätt till assisterad
            befruktning har utskottet erfarit att regeringen för närvarande
            analyserar frågan utifrån ett barnperspektiv. I detta arbete läggs
            särskilt fokus på barnets rätt att få kännedom om sitt biologiska
            ursprung. Utskottet utgår ifrån att regeringen återkommer till
            riksdagen i frågan om så erfordras. Riksdagen bör därför inte
            ta något initiativ.
          </p>
          <p xml:id="i-7oXEdB4R6CMtFgCyci5oMq">
            Regeringen återkom under året inte på något sätt i frågan. Vi
            ansåg detta redan förra året vara anmärkningsvärt. Än mer anmärkningsvärt
            är hur socialutskottet beskrev frågan i den senaste utskottsbehandlingen.
            Texten är nästan identisk, men med en liten språklig förskjutning
            som visar på att viljan helt enkelt inte finns där. Utskottet
            skriver: När det gäller frågan om ensamstående kvinnors rätt till
            assisterad befruktning har utskottet fått veta att regeringen
            för närvarande aktivt analyserar frågan utifrån ett barnperspektiv.
            I detta arbete läggs särskild fokus på barnets rätt att få kännedom
            om sitt biologiska ursprung. Utskottet utgår ifrån att regeringen
            återkommer till riksdagen i frågan om så är nödvändigt. Riksdagen
            bör därför inte ta något initiativ (betänkande 2009/10:SoU11 Hälso-
            och sjukvårdsfrågor).
          </p>
          <p xml:id="i-9Ei5BzRrzDS7Hkcn5VsgGm">
            Miljöpartiet menar att frågan inte längre kan dras i långbänk.
            Det är nu mer än hög tid att regeringen återkommer i den här frågan
            så att barnlösa ensamstående kvinnor likställs med kvinnor i en
            parrelation. Det kan finnas skäl att utskottet tar särskilt initiativ
            i frågan.
          </p>
          <head xml:id="i-SSqJTpRSBwvFjtfD4RZfiE" type="h1">
            Ensamstående kvinnor och äggdonation
          </head>
          <p xml:id="i-Q1tLXLvLSxjCFRKacJXoWT">
            Äggdonation är i Sverige tillåtet sedan 1 januari 2003. I dag
            har endast den kvinna som lever i en heterosexuell parrelation
            möjlighet att få tillgång till behandling med donerat ägg då det
            inte är tillåtet med både ägg- och spermadonation. Detta får till
            följd att de kvinnor som är infertila och ensamstående inte ges
            samma möjligheter till behandling som de kvinnor som valt att
            leva med en man.
          </p>
          <p xml:id="i-S2T3n8EV8sYisvmRTMDeyT">
            Av samma orsaker som lesbiska och bisexuella kvinnor som lever
            i en relation med en kvinna bör få tillgång till behandling med
            donerade ägg bör även de kvinnor som är ensamstående få tillgång
            till sådan behandling oavsett sexuell läggning. Det är inte rimligt
            att kvinnors möjlighet till behandling med donerade ägg ska vara
            beroende av civilstånd och sexuell läggning.
          </p>
          <p xml:id="i-4pLuf5dDdwfqoijhhZ3Ap7">
            Regeringen bör därför tillsätta en utredning med uppdrag att
            se över bestämmelserna om befruktning utanför kroppen i syfte
            att ge ensamstående kvinnor möjlighet att få tillgång till behandling
            med donerade ägg.
          </p>
        </div>
        <div xml:id="i-QUNX3FnYi85pDZhPEeiM76" type="motSignatures">
          <list xml:id="i-RGK7xo9YEQtKR8S97aET8q">
            <item xml:id="i-KW9z58vvmuiFw166SrDSsU" who="i-7YbH6oTUwG4Qn94QEVE6as">
              Gunvor G Ericson (MP)
            </item>
            <item xml:id="i-DyHpcne9GprKa8jGE2rWzu" who="i-9x2nw6aosA3pyEJfJTc1eD">
              Ulf Holm (MP)
            </item>
          </list>
        </div>
      </div>
    </body>
  </text>
</TEI>
