<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-KrU-00238">
  <teiHeader>
    <fileDesc>
      <titleStmt>
        <title>om kulturfrågor Mot.</title>
        <author corresp="i-AZnaWEAg22YQ3HzVMfNSHR">av Carl Bildt m. fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om kulturfrågor Mot.</title>
          <idno type="rdwebb">GB02Kr238</idno>
          <rs type="number">Kr238</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GB02Kr238/text</ref>
          <ref type="dokument_url_html">http://data.riksdagen.se/dokument/GB02Kr238</ref>
          <ref type="dokumentstatus_url_xml">http://data.riksdagen.se/dokumentstatus/GB02Kr238</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AZnaWEAg22YQ3HzVMfNSHR</idno>
            <name>Carl Bildt</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QKH1DSWytvVGtUZkzdboRg</idno>
            <name>Lars Tobisson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GvBe798bQfFYpnaboy7YCF</idno>
            <name>Anders Björck</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RxkptNoJYi3BWpTneSNTUn</idno>
            <name>Nils Carlshamre</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FhdnsbdSgKWks7yKVAW7kg</idno>
            <name>Rolf Dahlberg</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4i5vpDVzDizjgGeYkeoK2E</idno>
            <name>Bo Lundgren</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>Arne Andersson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>Ingegerd Troedsson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-N7WL5aLLwEPfYa71gsUxQx</idno>
            <name>Ingrid Sundberg</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-8hxDNLW9NgYYqBHg8RCZcj</idno>
            <name>Rolf Clarkson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-2BYSzJNcUPXMLvmLd6pE34</idno>
            <name>Ann-Cathrine Haglund</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-HpykFSDEKjFd3AQrjBW2xc</idno>
            <name>Sonja Rembo</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CQwK55qAkVUZt7PtiHxAxd</idno>
            <name>Per-Olof Strindberg</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Jqb1CBMnaAGeuPvRULJRhJ" type="signed"/>
        <correspContext corresp="i-Jqb1CBMnaAGeuPvRULJRhJ">
          <note type="signatory" corresp="i-AZnaWEAg22YQ3HzVMfNSHR"/>
          <note type="signatory" corresp="i-QKH1DSWytvVGtUZkzdboRg"/>
          <note type="signatory" corresp="i-GvBe798bQfFYpnaboy7YCF"/>
          <note type="signatory" corresp="i-RxkptNoJYi3BWpTneSNTUn"/>
          <note type="signatory" corresp="i-FhdnsbdSgKWks7yKVAW7kg"/>
          <note type="signatory" corresp="i-4i5vpDVzDizjgGeYkeoK2E"/>
          <note type="signatory" corresp="r-0"/>
          <note type="signatory" corresp="i-BkQoi6KA1EKK9EEJhT16Cz"/>
          <note type="signatory" corresp="i-N7WL5aLLwEPfYa71gsUxQx"/>
          <note type="signatory" corresp="i-8hxDNLW9NgYYqBHg8RCZcj"/>
          <note type="signatory" corresp="i-2BYSzJNcUPXMLvmLd6pE34"/>
          <note type="signatory" corresp="i-HpykFSDEKjFd3AQrjBW2xc"/>
          <note type="signatory" corresp="i-CQwK55qAkVUZt7PtiHxAxd"/>
        </correspContext>
        <correspAction type="submission" xml:id="i-HBZnDgqZCRDAKF2tyFV7JK">
          <date when="1988-01-26"/>
        </correspAction>
        <correspAction type="dismissal" xml:id="i-XxPQXYic9VMb1H7TaPBNrd">
          <date when="1988-02-01"/>
        </correspAction>
        <correspAction type="referral" xml:id="i-KEDyBzJPpbXp6B1n2nVHqi">
          <date when="1988-02-02"/>
        </correspAction>
        <correspAction type="assigned" xml:id="i-CEqqX8aA6KBejHN8kaADWS">
          <date when="2014-11-21"/>
          <time when="12:17:33"/>
        </correspAction>
        <correspContext corresp="i-CEqqX8aA6KBejHN8kaADWS">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_kr_238/mot_198788_kr_238-001-001.pdf"/>
      <div type="motHeader" xml:id="i-AH6C7aXepWLte7tkiMF8jT">
        <div type="motTitle" xml:id="i-5SrWjDeLMHw7hdP8sXs2WR"/>
        <div type="motSubmissionInfo" xml:id="i-LwXbLRUqHdjwsN4ZvGjwC9"/>
      </div>
      <div type="motBody" xml:id="i-8LALUkbSy66MdTo7GmrhJn">
        <div xml:id="i-9iyv7hrCVEZgCXrmYZMrpD">
          <pb facs="riksdagen-motions-pdf/data/198788/mot_198788_kr_238/mot_198788_kr_238-001.pdf"/>
          <p xml:id="i-Ejwb2R2EhWm1JgZTKPWCMm">
            Motion till riksdagen
          </p>
          <p xml:id="i-P1UeC8gndoozd5MBxfGiN8">
            1987/88:Kr238 AR av Carl Bildt m. fl. (m)
          </p>
          <p xml:id="i-4bp1VUGKbkgB7PWfUmKJqH">
            om kulturfrågor Mot. 1987/88 Kr238 Moderat kultursyn
          </p>
          <p xml:id="i-5zUuE8B1X7fxtnzsFz9SGp">
            Ett rikt kulturliv kan, enligt moderat uppfattning, endast existera
            om det bygger på mångfald och konstnärlig frihet. Att låta kulturen
            gå i ledband eller göras beroende av olika makthavares personliga
            åsikter leder till likriktning och fantasilöshet. Friheten måste
            också gälla medborgarnas rätt att själva välja ur ett rikt kulturutbud.
            Att denna kultur ofta verkar på marknadsekonomins villkor är i
            sig inget negativt. Det är ett givet — och positivt — resultat
            av att vi lever i ett fritt samhälle, i vilket den enskilde har
            ett avgörande inflytande också över sitt val av kulturkontakter.
            Ännu en viktig faktor är behovet av kvalitet. Den får särskild
            betydelse då det gäller det allmännas stöd till skilda kulturaktiviteter.
            Om stödet fördelas av många olika organ skapas bredd och öppenhet
            vid kvalitetsbedömningen. I annat fall finns det risk för att
            vissa kulturyttringar diskrimineras och att kreativiteten hämmas.
            Kultur skapas inte av politiker. Begreppet kulturpolitik rymmer
            en motsägelse, eftersom kulturens olika yttringar för att fritt
            kunna utvecklas och anammas varken bör styras eller påverkas i
            den ena eller andra riktningen. Staten och kommunerna måste emellertid
            påtaga sig ett särskilt ansvar för bl. a. den seriösa kulturens
            liksom kulturminnesvårdens villkor. I ett samhälle som kännetecknas
            av vilja att erbjuda alla människor möjlighet att utveckla sina
            egenskaper och talanger måste även de som vill ägna sin yrkesverksamhet
            åt konstnärliga områden ges rimliga förutsättningar. Detta fordrar
            att det allmänna tar sitt ansvar för olika former av stöd till
            kulturskapare. Kulturen blir därmed föremål för beslut av politisk
            karaktär. Grundläggande måste vara att dessa beslut i så ringa
            grad som möjligt skall vara styrande. Den socialdemokratiska kulturpolitiken
            har dock gått i motsatt riktning.
          </p>
          <p xml:id="i-CkQQRzcW9NdwSXLgQVG3Ud">
            Socialdemokraterna motarbetar kulturens frihet
          </p>
          <p xml:id="i-HYkJZtg6dCJMKgmDwPr1D6">
            Den folkbildningsrörelse som växte fram i början av detta sekel
            såg som en huvuduppgift att göra en ständigt ökande andel av befolkningen
            delaktig av konst, litteratur och musik. Frivilliga grupper bildades
            också för att tillvarata
          </p>
          <p xml:id="i-PhKEhZ7asETzTRc2x5oLA1">
            1 Riksdagen 1987/88.3 saml. Nr Kr238
          </p>
          <pb facs="riksdagen-motions-pdf/data/198788/mot_198788_kr_238/mot_198788_kr_238-002.pdf"/>
          <p xml:id="i-WegiiiqiMAFSFSB327FVEM">
            den egna bygdens kulturvärden. Denna mångfald hade ett givet
            egenvärde. För socialdemokraterna föll det sig dock naturligt
            att se kulturpolitiken som ett verksamt medel att omvandla samhället
            i socialistisk riktning. Frågan om styrning genom stöd blev för
            dem den centrala medan frågan om kulturell och konstnärlig frihet
            tonades ned. Alltmer av kulturansvaret lades över till organ som
            skådebanan, littera- turfrämjandet och konstfrämjandet. Uppsökande
            kulturverksamhet av olika slag, i boendemiljöer och på arbetsplatser,
            förringade det engagemang och de enskilda insatser som grundats
            på ett levande intresse för kultur och kulturspridning. Kulturrådet
            tillskapades med de orimliga uppgifterna att ursprungligen både
            utreda, planera, genomföra och utvärdera väsentliga delar av statens
            och kommunernas kulturengagemang. Centraliseringen blev ett faktum
            och för varje kulturinstitution blev det lika nödvändigt att hålla
            sig väl med kulturrådet som att utveckla den konstnärliga verksamheten.
            Resultatet förvånar inte. Vi kan i dag konstatera att bibliotekens
            utlåning av vuxenlitteratur minskat och att teaterbesökens antal
            inte står i rimlig proportion till de ökade satsningar som gjorts
            för att utveckla teatern i olika delar av vårt land. Kulturminnesvården
            lider brist på pengar och ovärderliga konstskatter förstörs.
          </p>
          <p xml:id="i-Ub5cvFa5Xq3ZqEWDPe3ubF">
            Personligt engagemang och internationell öppenhet
          </p>
          <p xml:id="i-Eg6GzZuAaqJkzhfEpQ5mjS">
            Fortfarande finns det dess bättre människor som med stor iver
            och ringa medel åstadkommer kulturinsatser av högklassigt slag.
            Vi vill erinra om de musikveckor som med eller utan kommunalt
            stöd i ökad utsträckning förekommer överallt i vårt land. Lokala
            konstföreningar sprider konst och kunskap om konst och teatergrupper
            växer i antal och engagerar både barn och vuxna. Ägare till gamla
            byggnader och kulturminnesmärken vårdar pietetsfullt och ofta
            med stora ekonomiska uppoffringar sina ägodelar. Allt detta kännetecknas
            av starkt och personligt engagemang. Vi menar att det allmänna
            på olika sätt bör stödja ideellt verkande krafter. I socialdemokratisk
            kulturpolitik kan skönjas en motvilja att gynna frivillig kulturverksamhet,
            medan i stället redan resursstarka organisationer — exempelvis
            fackförbund — favoriseras. Den som vill ta del av tryckt material
            kan i regel lätt göra detta i arkiv och bibliotek. Med elektronikens
            hjälp finns det tillgängligt och lätt åtkomligt för allmänheten.
            Det är illavarslande om undantag görs från denna öppenhet. När
            det gäller arkiv för ljud- och bildband gäller andra regler än
            för tryckt material. Arkivet för ljud och bild (ALB) ställer sitt
            material till förfogande endast för forskningsändamål, och Sveriges
            Radio förfogar synnerligen självständigt över sina arkiv. Det
            går ibland att ta del av vissa inspelningar mot en ersättning
            som täcker SR:s egna kostnader. För andra intressenter är också
            den vägen stängd. Satellitprogrambolaget Scan-Sat t. ex., har
            inte rätt att för sin TV 3 utnyttja Sveriges Radios arkiv. Den
            tekniska utvecklingen ger alltmer förfinade metoder att förvara
            ljud- och bildupptagningar, och det är av stor vikt att största
            möjliga tillgänglighet skapas för detta material. Reglerna skall
            vara enkla och enhetliga. Regering- en bör låta utreda vilka åtgärder
            som erfordras härför.
          </p>
          <p xml:id="i-2oL5iKyF2nZA6wPzkGjxu7">
            Mot. 1987/88 Kr238
          </p>
          <pb facs="riksdagen-motions-pdf/data/198788/mot_198788_kr_238/mot_198788_kr_238-003.pdf"/>
          <p xml:id="i-FYdJLPdZuuQLqM9A5YDtWA">
            Vi anser vidare att kulturpolitiken måste präglas av en öppenhet
            för kulturutvecklingen i andra delar av världen. Det är givetvis
            en central kulturpolitisk uppgift att slå vakt om den svenska
            kulturen och särskilt det svenska språket. I socialdemokratisk
            kulturpolitik finns dock — särskilt vad gäller etermedia — tendenser
            till ett ensidigt framhävande av det ”svenska”. Det finner vi
            omotiverat. Sverige tillhör en vidare, främst västerländsk, kulturkrets.
            Impulser och idéer från de stora europeiska kulturländerna har
            under århundraden utgjort en förutsättning för den svenska kulturutveck-
            lingen. Direkt eller indirekt har vi även nåtts av influenser
            från exempelvis Kina och Japan. Att i detta perspektiv se svensk
            kultur som en isolerad företeelse är en omöjlighet. Till detta
            kommer att vårt land genom invndring har tillförts nya kulturinslag.
            Detta sker även i dag i betydande omfattning. Vårt kulturmönster
            blir därmed rikare, låt vara mindre utpräglat ”svenskt”. Den påverkan
            Sverige utsätts för från ett utländskt mediautbud bör inte endast
            mötas med ett betonande av goda svenska alternativ. Det torde
            vara långt effektivare att utveckla internationella kontakter
            i syfte att förstärka det kvalitativt högtstående kulturutbudet
            i vårt land. Det kan ske på nordisk nivå men också med utgångspunkt
            i den gemensamma västerländska kulturtraditionen.
          </p>
          <p xml:id="i-DSym6TZSr7Yi6ZduzPHWVm">
            Kultur åt alla
          </p>
          <p xml:id="i-5C9jCu1q7N6JNAqeLJrGoB">
            Att få fler människor att ta aktiv del i kulturlivet är en angelägen
            uppgift för kulturpolitiken. Denna har dock under senare år för
            starkt betonat frågan om kultur i arbetslivet. De kulturellt mest
            eftersatta finns på andra håll, t. ex. på institutioner eller
            isolerade i sin hemmiljö. De utgöres av andra grupper än yrkesarbetande,
            t. ex. barn, pensionärer, arbetslösa, sjuka och hemarbetan- de.
            Dessa förhållanden måste beaktas vid bedömning av stödet till
            de organisationer som verkar inom kultursektorn liksom i det långsiktiga
            kulturpolitiska arbetet i övrigt. Den nämnda utvecklingen har
            lett till en undervärdering av dels det kunnande som finns inom
            kulturinstitutionerna och hos de yrkesverksamma kulturskaparna,
            dels de insatser som görs av ideella krafter. Statens och kommunernas
            bidrag till kulturens utveckling är inte endast en fråga om ekonomiskt
            stöd. Friheten på massmediaområdet kan vidgas, skolan kan bättre
            anpassas till elevernas behov och önskemål, beskattningen av kulturskaparna
            kan göras rimligare och kulturinstitutionerna kan upp- muntras
            att bredda sin finansiering. Om kulturen därutöver tillförsäkras
            realt bibehållna anslag blir den en i förhållande till flertalet
            andra samhällsområ- den gynnad sektor.
          </p>
          <p xml:id="i-G3LmCUsLDaLAZB5CgQUbZQ">
            Utbildningens betydelse för kulturen
          </p>
          <p xml:id="i-ADqxiC4H2w6SUC2xWYLxi3">
            Kravet på kvalitet måste vara ledande även i skolans kulturbildande
            verksamheter. Barnens kulturintresse grundläggs i hemmen. Det
            är skolans uppgift att kompensera för de olikheter som råder vad
            gäller skilda familjers intresse för kultur. Detta ställer krav
            både på skolan som miljö och på dess undervisning.
          </p>
          <p xml:id="i-BCNEy4BctBVfrUWX9rh5Vy">
            Mot. 1987/88 Kr238
          </p>
          <pb facs="riksdagen-motions-pdf/data/198788/mot_198788_kr_238/mot_198788_kr_238-004.pdf"/>
          <p xml:id="i-MiXQoVpBo7Wty9tqJ4HY94">
            Det är viktigt att kulturinslagen integreras i ämnesundervisningen
            och att de normalt kan genomföras i skolan utan att kräva särskilda
            resurser. Brister i den ordinarie undervisningens uppläggning
            och inriktning liksom i lärarnas utbildning kan inte kompenseras
            genom extra satsningar som lätt blir av kosmetisk karaktär. Skolans
            kulturansvar kan inte fogas till undervisningen, det skall genomsyra
            den. Kultur hör hemma i all utbildning. Goda insikter i bl.a.
            historia och religionskunskap är nödvändiga för att eleverna senare
            i livet skall kunna tillgodogöra sig konst, musik och litteratur.
            Goda kunskaper i svenska och andra språk öppnar portarna till
            literaturens värld. I svenskundervisningen på högstadiet och gymnasiet
            måste man ställa krav på att ett visst antal verk av olika kategorier
            skönlitteratur skall läsas, redovisas och diskuteras. Frånsett
            den direkta nytta detta har för individerna innebär det indirekt
            så småningom ökad efterfrågan på god litteratur och därmed ett
            kundunderlag för boklådor och bibliotek. Klassikerutgivningen
            för skolorna innebär realistiska möjligheter för eleverna att
            köpa delar av litteraturkursen och därmed bygga upp ett eget litet
            bibliotek. Dessa strängare krav på litteraturundervisningen förutsätter
            också att skolorna har fungerande skolbibliotek. Särskilt viktig
            är undervisningen i musik och bild. Lärare i dessa ämnen har rätt
            att kräva sådana undervisningsgrupper att deras undervisning kan
            göras meningsfull. Bildämnet har blivit alltför splittrat. Elever
            med speciell begåvning och intresse för teckning, färg och form
            bör ges möjlighet att utveckla dessa talanger. Inte minst dagens
            konstnärer beklagar att eleverna förmenas att själva skapa med
            pennor och färg. Det är bara genom egna aktiviteter som man blir
            förtrogen med hur form och färg kan vara ett uttrycksmedel, något
            mer än bara mekaniskt återgivande. Det är viktigt att skolorna
            anställer behöriga lärare och att hela lärarutbild- ningen utformas
            med sikte på lärarnas ansvar som förmedlare av kunskap om vår
            kultur och de värderingar som präglat dess framväxt. Dagens lärarutbildning
            är dock behäftad med stora brister. Så förhåller det sig exempelvis
            med lärarutbildningen i svenska. På samma sätt som svenskämnet
            styckas sönder och bemängs med allsköns allmängods till förfång
            för litteraturundervisningen, är också lärarutbildningen i svenska
            fragmentiserad — tre poäng hit och fem poäng dit. Litteraturkursen
            för blivande svensklärare har ibland varit mindre än vissa gymnasiekurser,
            något som måste ändras i såväl traditionell akademisk utbildning
            som i den nya ”senarelärarutbildningen”. Till bristerna vad gäller
            bl.a. ämnesundervisning och lärarutbildning kommer den tristess
            som präglar många skolanläggningar. En tråkig eller nedsliten
            skolmiljö undergräver barnens naturliga intresse av att glädjas
            åt vackra ting. Barn får ofta i förskolan lära sig värdet av att
            bevara, skydda och utsmycka och det är därför beklämmande när
            dessa kunskaper försvinner genom skolans bristande känsla för
            värdet av en god skolmiljö. Om barnen fått vara med och planera
            utformningen och utsmyckningen av delar av sin vardagsmiljö växer
            deras ansvarskänsla för att den också bevaras. Detsamma gäller
            om de får medverka i avhjälpande av brister som uppkommit på grund
            av slitage, vanvård eller vandalism.
          </p>
          <p xml:id="i-LFkbef8AJDDhvx2mAhsT3g">
            Mot. 1987/88 Kr238
          </p>
          <pb facs="riksdagen-motions-pdf/data/198788/mot_198788_kr_238/mot_198788_kr_238-005.pdf"/>
          <p xml:id="i-KRsmVBJKEEndd6hCPuRoSr">
            Ett särskilt bidrag utgår till kultur i skolan. Vi har accepterat
            detta stöd men understrukit att de erfarenheter som vinnes med
            denna verksamhet skall vara tillämpbara i det reguljära skolarbetet
            utan extra anslag om någon bestående nytta skall uppnås.
          </p>
          <p xml:id="i-5Ds5fa34ktx9RcPbFEnq2o">
            Kulturstöd
          </p>
          <p xml:id="i-QDK4QTRZRhpuXvgB5JvA3V">
            Huvuddelen av kulturutgifterna betalas av medborgarna själva.
            Grammo- fonskivor och kassetter utgör viktiga faktorer för en
            alltmer musikintresserad ungdom och försäljningen visar inga tendenser
            att minska. Videotätheten i Sverige ligger i tippen vid internationella
            jämförelser. Ett stort antal privatteatrar drivs helt kommersiellt
            och detsamma gäller delar av bokutgiv- ningen. Det är nödvändigt
            att erinra om att en stor del av den s. k. kommersiella kulturen
            i själva verket bärs upp av ett levande kulturintresse hos kulturska-
            paren, hos den som på olika sätt hjälper till att föra ut kulturen
            och hos den som förvärvar kulturella verk. Ett iögonenfallande
            exempel på detta finner man i bokförlagens verksamhet. Dessa måste
            ha ett vinstintresse för att kunna överleva men de satsar likväl
            också på debutanter. För förlagen handlar det helt klart inte
            bara om pengar utan om ett levande kulturintresse. Detta visar
            att någon klar gräns inte existerar mellan kommersiellt och icke-kommersiellt
            utbud. Det finns en skala från helt självbärande till helt understödd
            kultur. Ändå viktigare är att det inte finns något klart samband
            mellan hög kvalitet och icke-kommersiell kultur. Många av kulturens
            finaste yttringar har tillkommit på marknadsmässiga villkor. Samtidigt
            producerar Sveriges Radio — vilket verkar tämligen fritt från
            kommersiella krav — åtskilligt av undermålig kvalitet. Det allmännas
            uppgift är inte främst att söka korrigera marknadskrafterna genom
            ekonomiska ingrepp utan i stället att bidra till att människor
            ställer högre krav. Det kan ske inom undervisningsväsendet och
            genom att mångfald och därmed valfrihet uppmuntras. Den seriösa
            kulturen kommer dock aldrig att bli helt självfinansierande, bl.
            a därför att ett rikt kulturliv förutsätter att många olika strömningar
            kan göra sig gällande, också de nya och för många mindre njutbara.
            Detta innebär dock inte att stat och kommun nödvändigtvis måste
            stå som garant för allt som inte synes vara kommersiellt gångbart.
            Tvärtom främjas nyskapande av att olika finansieringskällor står
            till buds. Det offentliga stödet till kulturen måste vara kvalitetsinriktat.
            Denna målsättning kan komma i konflikt med kravet på öppenhet
            för nya strömningar inom kulturlivet, och det är viktigt att kvalitet
            inte jämställs med beprövat och traditionellt. Varje konstart
            måste bedömas efter sina förut- sättningar, och den möjligheten
            ökar genom att stöd utdelas från många olika håll. Offentligt
            kulturstöd kan nämligen i värsta fall utvecklas till att skapa
            något av kulturmonopol. Sådan kulturell verksamhet som inte subventione-
            ras diskrimineras och kan komma att upphöra. Offentlig styrning
            kan således vara skadlig för kulturlivets utveckling. Det är därför
            nödvändigt att offentligt kulturstöd beslutas och utdelas av ett
            flertal självständiga organ där
          </p>
          <p xml:id="i-TAjdig8JvwS5VMqFmMm3cA">
            Mot. 1987/88 Kr238
          </p>
          <pb facs="riksdagen-motions-pdf/data/198788/mot_198788_kr_238/mot_198788_kr_238-006.pdf"/>
          <p xml:id="i-Xup1D9LUqwHqiykL1i3krp">
            kulturskaparna själva har ett avgörande inflytande. Om skiftande
            värdering- ar får göra sig gällande, ökar möjligheterna till valfrihet
            för både kulturska- pare och den allmänhet som efterfrågar kultur
            i olika former. Genom uppbyggnaden av en eller flera kulturfonder
            sker en uppmjukning av kulturrådets övergripande funktioner. Man
            kan vidare överväga samma ordning för fördelning av bidrag som
            gäller inom idrotten. Det skulle betyda att sammanslutningar av
            regionala teatrar, musikensembler, fria grupper, muséer etc. fördelar
            det statliga stödet inom resp. områden.
          </p>
          <p xml:id="i-AnBznXatbV5BdBEQH5EC6A">
            Sponsring
          </p>
          <p xml:id="i-7F72yNhLScN7rmMp5W1k9L">
            Det finns i dag en helt förändrad inställning till kulturstöd
            från företag och enskilda. Även de starkaste principiella invändningar
            mot att andra än stat och kommun ger bidrag till kultur har gett
            vika inför verkligheten. Denna har visat att behovet av pengar
            till kulturaktiviteter av olika slag är större än de medel det
            allmänna kan ställa till förfogande. Att ta emot medel — där sådana
            finns tillgängliga — betyder att kulturlivet blir rikare. Även
            i kommuner med socialdemokratisk majoritet bedrivs i dag en intensiv
            verksamhet för att finna enskilda finansiärer till olika kulturaktivite-
            ter. Detta finner vi glädjande, eftersom en aktiv medverkan från
            företag och enskilda är ägnad att öka intresset för kultur. Sponsring
            välkomnas av allt fler, då den möjliggör extra satsningar i fråga
            om personal, uppsättningar, inlån av objekt och föreställningar
            etc. Vi vill samtidigt understryka att vår positiva inställning
            till sponsring bygger på att vissa förutsättningar alltid måste
            gälla. Institutioner som det allmänna tagit ansvar för, t. ex.
            riksinstitutioner, länsmuséer och länsteatrar, skall ha en grundtrygghet
            oberoende av sponsring. Sådana extramedel som kommer utifrån skall
            ej leda till sänkta offentliga bidrag. Vidare får den konstnärliga
            integriteten aldrig eftersättas. Under dessa förhållanden finns
            det anledning för institutionerna att arbeta mer aktivt med att
            marknadsföra sin verksamhet och etablera samarbete med företag
            och publikgrupper. Samtidigt kan andra inkomstkällor aktualiseras,
            exempelvis försäljning av konstböcker, goda souvenirer och föremål
            som är överflödiga i samlingarna.
          </p>
          <p xml:id="i-P2y7e4bqthR1u1fXqpZkjG">
            Kulturskaparnas villkor
          </p>
          <p xml:id="i-EtzvgzcoTkYsr6dYpY64ya">
            Avgörande för kulturskaparnas arbetsvillkor är det allmänna samhällsklima-
            tet. I ett öppet, demokratiskt samhälle som välkomnar fritt tankeutbyte
            människor emellan främjas den kulturella utvecklingen. Om däremot
            fria media, fritt företagande och andra enskilda initiativ ses
            med misstänksamhet och kringgärdas med hämmande regelsystem, skatter
            och avgifter, drabbas även kreativiteten på kulturens område.
            Kulturskaparnas arbetsmöjligheter påverkas givetvis av deras ekonomiska
            villkor. Enligt svensk skattelagstiftning behandlas författare,
            konstnärer och kompositörer som egna företagare, vilka själva
            svarar för avgifterna till det sociala trygghetssystemet.
          </p>
          <p xml:id="i-RHV9xx81aXRcrkb4mymjP">
            Mot. 1987/88 Kr238
          </p>
          <pb facs="riksdagen-motions-pdf/data/198788/mot_198788_kr_238/mot_198788_kr_238-007.pdf"/>
          <p xml:id="i-2ahFFDBYGxmD93akhrrUzt">
            Det är av största vikt att konstnärer och andra kulturskapare
            får sådana arbetsmöjligheter att deras konstnärliga verksamhet
            inte hämmas av orimli- ga ekonomiska bekymmer. Det nuvarande skattesystemet
            får i vissa fall helt orimliga konsekvenser för flertalet av dem
            som försörjer sig på författarskap, konst eller musik. Sådant
            arbete ger oftast ytterligt ojämna inkomster vilket måste beaktas
            vid utformningen av de skatteregler som skall gälla. I Sverige
            utgör nu det höga skattetrycket och avgifterna på egenföretagar-
            na allvarliga hinder för kulturlivets utveckling. Moderata Samlingspartiet
            har i annat sammanhang föreslagit åtgärder för att underlätta
            verksamheten för egna företagare. Vårt förslag innefattar en kraftig
            sänkning av marginalskat- terna och en fullt inflationsskyddad
            skatteskala. Vi vill minska byråkratin genom att rensa lagar och
            förordningar från onödiga bestämmelser. En bildkonstnär, författare
            eller annan fri kulturskapare som skall etablera sin egen verksamhet
            har ofta stora svårigheter att övervinna, särskilt under de första
            verksamhetsåren. Det är därför viktigt att det allmänna undviker
            att i onödan försvåra den ekonomiska situationen för honom eller
            henne. Generösa avdragsregler för utvecklingskostnader är därför
            väl motiverade. Om en avdragsrätt av den här arten inte skall
            förfela sitt syfte bör den rimligen omfatta även sådana löpande
            kostnader som ligger längre tillbaka i tiden än ett år vilket
            för närvarande gäller. Endast därigenom kan avdrags- rätten på
            ett mer avgörande sätt underlätta en kulturskapares situation
            i initialskedet av verksamheten. Vi menar att tidsgränsen bör
            sättas till tre år före rörelsens påbörjande. Det är också viktigt
            att kulturskapare möts av generositet vid bedömning- en av rätt
            till avdrag för genomförda studieresor. Kulturskaparna måste ha
            goda möjligheter att uppleva andra miljöer för att berika sin
            verksamhet. Även i övrigt måste kulturskaparnas behov av avdrag
            för kostnader i arbetet tillgodoses fullt ut. En bristande förståelse
            för vad konstnärlig verksamhet kräver i det avseendet har lett
            till många omödiga konflikter mellan kulturskapare och myndigheter.
          </p>
          <p xml:id="i-MdxFYg8CJCEo74cXH2sEZ7">
            Kultur i media
          </p>
          <p xml:id="i-NC1jY7NYDdT8fUawhRDe1o">
            Många människor får huvuddelen av sin kulturkonsumtion genom
            radio och television. Genom avtalet mellan staten och Sveriges
            Radio slås också fast det kulturansvar som åvilar Sveriges Radio.
            Uppfyllandet av detta avtal är av största betydelse. Vi kan tyvärr
            konstatera att mycket stora brister finns. Från Sveriges Radios
            sida hävdas att det enbart är brist på ekonomiska medel som gör
            att man inte kan ge det rika kulturutbud som vore önskvärt. Det
            finns dock skäl att ifrågasätta denna inställning. Bristerna vad
            gäller Sveriges Radios förmåga att uppfylla kulturansvaret blir
            särskilt påtagligt vid internationella jämförelser. Så sänder
            t.ex. Danmarks radio varje söndagseftermiddag en symfonikonsert
            eller opera i televisionen. Moderna konstnärliga svenska filmer
            kan ses på televisionen i exempelvis Danmark, Spanien och Australien,
            medan den svenska publiken får hålla till godo med 30- och 40-talsfilmer.
            Symfonikonserter, operor och teaterföreställningar förekommer
            alltför sällan i svensk television. För att i
          </p>
          <p xml:id="i-Fuzs54Lzn2JEWKdBj3M9Jb">
            Mot. 1987/88 Kr238
          </p>
          <pb facs="riksdagen-motions-pdf/data/198788/mot_198788_kr_238/mot_198788_kr_238-008.pdf"/>
          <p xml:id="i-K2VqRt3wCXEQN878BZUWCQ">
            någon mån råda bot på dessa brister kan det bli nödvändigt att
            delar av anslagen till Operan och Dramaten disponeras enbart för
            TV-sändningar. Allmänt sett torde vidare många underhållningsprogram
            hålla låg nivå. Vi är medvetna om att kraven på Sveriges Radio
            formuleras i avtalen med staten och övervakas av radionämnden.
            Samtidigt bör riksdagen kunna diskutera hur väl kraven uppfylls.
            Radionämndens verksamhet är ju främst inriktad på att granska
            eventuella avtalsbrott. Det förtjänar att framhållas att kulturen
            kommer att tillföras ökade resurser om våra förslag om att avskaffa
            etermediamonopolet och släppa nya medier fria samt införa en fristående
            svensk reklamfinansierad TV-kanal kan genomföras. Genom det ökade
            programutbudet och de bättre finansieringsmöjligheter- na skulle
            de svenska kulturskaparna stå inför en helt ny situation. Antalet
            kulturprogram skulle med all sannolikhet öka. Kulturskaparnas
            tjänster skulle efterfrågas i större utsträckning än tidigare.
            Vi vill även tillåta reklam i kabelburna TV-sändningar, liksom
            i närradio. Detta skulle få en vitaliserande verkan på bl. a.
            det lokala kulturlivet och resultera i flera arbetstillfällen
            för kulturskaparna.
          </p>
          <p xml:id="i-MGueqeRdXExCWRuojtGxwP">
            Kulturminnesvård
          </p>
          <p xml:id="i-KJbKY675qAX4sjByip7C6z">
            Vårt samhälle har ett förvaltaransvar inför kommande generationer
            när det gäller att skydda och bevara värdefulla lämningar från
            gångna tider. Hur djupt känt detta ansvar är av många enskilda
            i vårt land märks av den pietet med vilka många restaurationer
            och ombyggnader sker. De statliga medel som står till förfogande
            är ringa och täcker på inget sätt de överkostnader som drabbar
            dem som vidtar åtgärder för att vidmakthålla sin egendom i önskat
            skick. På många orter finns dessutom betydande fornlämningsförekomster
            som starkt kan fördyra byggande i området. Undersökningar av fornläm-
            ningarna är dyra. Den vetenskapliga kompetens som finns inom och
            utom landet måste få utnyttjas på ett friare sätt så att inte
            en monopolsituation föreligger. Byggherrarnas möjligheter till
            ekonomiskt stöd behöver också förstärkas. Förstöringen och söndervittringen
            av många av våra kulturskatter blir alltmer påtaglig. Den har
            nu på grund av rådande luftföroreningar fått en sådan omfattning
            att många av våra gamla kulturminnen inte längre kan räddas. Skulpturer
            vittrar sönder i en accelererande takt, underhållet av våra kyrkor
            och deras konstskatter försvåras och fördyras för varje år. Detta
            är inte enbart en svensk företeelse. I alla kulturländer görs
            stora ansträngningar för att rädda många gånger oersättliga minnen
            från forna tider. Om värdet av flydda tiders kulturföremål föreligger
            inga meningsskiljak- tigheter. Svårigheter visar sig däremot när
            det gäller kunskapen om hur restaurering skall ske, och tillgängliga
            medel för att återställa föremålen saknas ofta. Trots betydande
            forskningsinsatser för att belysa dessa frågor finns fortfarande
            stora kunskapsluckor. Vilken metod som är bäst lämpad att använda
            för att rädda dekorativa partier i våra kyrkor eller konsthistoriska
          </p>
          <p xml:id="i-X9MrNXgWo2SENzXC5sDy5W">
            Mot. 1987/88 Kr238
          </p>
          <pb facs="riksdagen-motions-pdf/data/198788/mot_198788_kr_238/mot_198788_kr_238-009.pdf"/>
          <p xml:id="i-JKXzQLKZwfy3NMS3cSgjZp">
            klenoder som portalskulpturer vet vi inte. Över huvud taget har
            forskningen på det tekniskt-antikvariska området varit eftersatt.
            Det är viktigt att vi i Sverige har tillgång till skickliga yrkesmän
            med kunskaper om äldre byggnadsteknik och materialteknik. En del
            av samhäl- lets utbildningspolitik bör vara att svara för att
            nya generationer finns som är redo att ta över. Åtgärder måste
            vidtas för att stärka utbildningen i byggnadsvård, äldre byggnadsteknik
            och materialframställning. En betydande del av insatserna för
            kulturminnesvården sker genom AMS. Det leder till ryckighet och
            osäkerhet i anslagsgivningen. Regeringen bör därför mot bakgrund
            av gjorda erfarenheter om utnyttjande av AMS-medel för kulturminnesvård
            i fortsättningen överföra en del av dessa medel till riksantikvarieämbetet
            som ett särskilt anslag.
          </p>
          <p xml:id="i-JCaQ1QNXZASKePNwpRBiXX">
            Regionalisering av kulturen
          </p>
          <p xml:id="i-LaSmtpRARKegTrHKmvJWWc">
            Om Sverige skall kunna hävda sin plats som kulturnation är det
            viktigt att vi har nationella kulturinstitutioner av hög klass,
            som kan mäta sig med motsvarande internationella institutioner
            och idka utbyte med dem. Samti- digt måste nationalscenerna känna
            sitt ansvar gentemot hela landet och medverka i turnéer och i
            radio- och TV-föreställningar. De skall utgöra en stimulans i
            svenskt kulturliv och inspirera till aktivt kulturintresse och
            kulturell verksamhet också på mindre orter. För att det betydande
            kulturstöd som staten ger också skall komma landsorten till godo
            bör de regionala institutionerna ta ansvar för ”sina” resp. områden,
            och de måste få reella möjligheter att göra detta. Frågan om detta
            är under utredning. För människor som överväger att flytta till
            en mindre kommun kan den kulturella aktiviteten vara en avgörande
            faktor. En verklig decentralisering av kulturstödet innebär ett
            inslag i en framsynt regionalpolitik. En fortsatt satsning på
            utvecklandet av det svenska kulturlivet bör inte minst beakta
            regionernas behov. Det är angeläget att det statliga stödet ger
            frihet att forma regionala och lokala lösningar. Om institutioner
            och grupper som föreslagits ovan själva fördelar stödet inbördes
            bör statens övriga bidrag vara mycket schablonise- rat. Detta
            bör beaktas i pågående utredning. Det kulturella utbudet har i
            alltför hög grad kommit att styras av politiska beslut. Samtidigt
            som vissa detaljregleringar och marginella statsbidrag upphör
            införs nya stödformer som styr kulturen i bostadsområden, på arbetsplatser,
            i skola och förskola etc. och begränsar genomförandet av enskilda
            initiativ. Föreningar och enskilda som utför ett ideellt arbete
            i kulturens tjänst känner sin hemort och sin bygd. Kulturstöd
            från det allmänna får större effekt om det förvaltas av och kanaliseras
            via frivilliga krafter med lokal förankring. Teater-, musik- och
            konstföreningar bör därför ha ett avgörande inflytande på kulturlivet.
          </p>
          <p xml:id="i-2GgNTMrCjM2aJysHnpUT1a">
            Mot. 1987/88 Kr238
          </p>
          <pb facs="riksdagen-motions-pdf/data/198788/mot_198788_kr_238/mot_198788_kr_238-010.pdf"/>
          <p xml:id="i-KedAohz4jEwVmfPoezF1FW">
            Bildkonst och muséer
          </p>
          <p xml:id="i-B7UQQAeJuarv39sjQK2Jbd">
            Muséerna spelar en viktig roll i ett kultursamhälle. Bara i vårt
            land görs per år ca femton miljoner museibesök. Besöksantalet
            speglar dock inte hela den inre verksamheten i form av förvärvande,
            registrering, katalogisering, konservering och vård, magasinering
            och forskning, vilka verksamheter alla utgör betydelsefulla delar
            av muséernas funktion. Många av dessa verk- samheter är personalkrävande
            och nödvändiga för att muséerna skall kunna fylla sin uppgift
            som förmedlande organ av information om olika tiders kultur och
            levnadssätt. De flesta kulturinstitutioner är i hög grad beroende
            av personal som anställts med lönebidrag. Då dessa tjänster givetvis
            inte är fasta, skapas ofta stor osäkerhet om i vilken utsträckning
            sådan personal kan behållas på institutionen i fråga. Såväl för
            arkiv som för muséer vore det önskvärt om denna osäkerhet kunde
            undanröjas genom att ett antal av dessa tjänster permanentades.
            Vid den i årets budgetproposition aviserade utvärderingen avlönebidragen
            för skapande av underlag för bedömningar av deras framtida utformning
            och inriktning bör särskild hänsyn tas till förhållandena vid
            kulturinstitutionerna. Man bör här särskilt utreda i vilken grad
            fasta tjänster kan inrättas. Våra bildkonstmuséer har en dubbel
            funktion i det svenska kulturlivet. Dels skall de som främsta
            organ verka som förmedlare av bildkonst från olika länder och
            tidsperioder, dels har de en funktion som insamlande och bevarande
            av dagens bildkonst för kommande generationer. Under årens lopp
            har konstmuséernas ekonomiska möjligheter att till sina samlingar
            foga representativa verk av vår tids konst allvarligt urholkats.
            Statens konstråd utgör genom sin inköpsverksamhet en garanti för
            att statliga verk och byggnader får möjlighet till konstnärlig
            utsmyckning. På samma sätt svarar kommunerna för att en del av
            kostnaderna vid byggande anslås till konstnärlig utsmyckning och
            för att arbetstillfällen skapas för konstnärer. Mot den bakgrunden
            ter det sig egendomligt att våra muséer har uppenbara svårigheter
            att kunna komplettera sina samlingar i den utsträck- ning som
            erfordras för att de skall kunna fullfölja ambitionerna att ge
            en helhetsbild av bildkonstens utveckling in i vår tid. Deras
            resurser i detta avseende bör därför förstärkas.
          </p>
          <p xml:id="i-QjpcYt3pEKYkcwAcLAbRR2">
            Musik och teater
          </p>
          <p xml:id="i-RnLDz1zob1deoMr9YoTnwd">
            En viktig princip för statlig bidragsgivning inom kulturområdet
            är att skilda mottagare behandlas på ett likvärdigt sätt. Det
            gäller dock inte för närvarande för det s. k. fonogramstödet.
            Svenska rikskonserters fonogram- produktion ges en särställning
            såväl i fråga om sina fasta kostnader som vad gäller medel för
            produktion. Missgynnandet av andra fonogramproducenter leder till
            att färre fonogram får stöd inom en given kostnadsram. Denna typ
            av felaktig bidragsgivning måste rättas till. Teater- och musikinstitutioner
            har ett stort ansvar för att inte endast upprätthålla en kvalificerad
            verksamhet utan även nå ut med den till enskilda människor, organisationer
            och företag. Mot den bakgrunden är det princi-
          </p>
          <p xml:id="i-LHXvF2H9hSNJSGQR4mBm47">
            Mot. 1987/88 Kr238
          </p>
          <p xml:id="i-4gtTwSzJX1FSDKUMEcQfzf">
            10
          </p>
          <pb facs="riksdagen-motions-pdf/data/198788/mot_198788_kr_238/mot_198788_kr_238-011.pdf"/>
          <p xml:id="i-KAnjT7KLi3qaL8QsruVcWD">
            piellt fel att statens resurser för sådana åtgärder främst kanaliseras
            till Skådebanan. Det är när institutionerna själva, inte minst
            genom musiker och skådespelare, engagerar sig i marknadsföringen
            som den kan ge goda resultat. En omläggning av statens bidragsgivning
            från Skådebanan till teater- och musikinstitutionerna bör därför
            ske.
          </p>
          <p xml:id="i-9eoLwfrrvx9a6WQvHjRKyS">
            Litteratur
          </p>
          <p xml:id="i-PQLabGhcU4uApXLXfwiGJu">
            En orts bokhandel har en viktig roll som kulturförmedlare. I
            dag finns det brister i fråga om förlagens lagerhållning av svensk
            litteratur som utgivits med litteraturstöd, men i än högre grad
            av klassiker. Så t. ex. finns av det trettiotal böcker av Thomas
            Mann som översatts till svenska och av vilka minst hälften kan
            betraktas som centrala verk, endast tre å fyra tillgängliga i
            svensk bokhandel. Om Sverige skall kunna göra anspråk på att vara
            en kulturnation måste den litteratur som haft avgörande betydelse
            för den västerländska kulturutvecklingen finnas att köpa. Litteraturstödet
            måste därför utformas så att en bättre lagerhållning av kvalitetslitteratur
            gynnas. Intresset för god litteratur är i hög grad beroende av
            hur utgivningen speglas i massmedia. Särskilt TV som når den allra
            största publiken bör kunna förstärka sin kulturbevakning. Bokpresentation
            är en angelägen uppgift, inte bara i julklappstider. ”Läslustprogrammen”
            är exempel på kulturprogram som regelbundet återkommande kunde
            bidra till ett ökat litteraturintresse. Biblioteksersättningen
            till författarna, vilken numera är föremål för förhandlingar,
            har under årens lopp urholkats i värde. Vi finner det rimligt
            med en successiv uppräkning för att på sikt återställa värdet.
            Till detta finns anledning återkomma i samband med en aviserad
            proposition i frågan.
          </p>
          <p xml:id="i-PosDDK9sWQ6SidHC5rFgAS">
            Hemställan
          </p>
          <p xml:id="i-TgJAvCpAAzqFDCVWgMcjZB">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att frihet, mångfald och kvalitet skall utgöra riktlinjer för
            kulturpolitiken, 2. att riksdagen hos regeringen begär utredning
            om förvaring av ljud- och bildupptagningar på sätt som anges i
            motionen, [att riksdagen som sin mening ger regeringen till känna
            vad i motionen anförts om utbildningens betydelse för kulturen,']
            3. att riksdagen som sin mening ger regeringen till känna vad
            i motionen anförts om riktlinjer för fördelning av offentligt
            kulturstöd, 4. att riksdagen som sin mening ger regeringen till
            känna vad i motionen anförts om sponsring av kulturlivet, [att
            riksdagen som sin mening ger regeringen till känna vad i motionen
            anförts om avdragsregler för utvecklingskostnader,”] 5. att riksdagen
            som sin mening ger regeringen till känna vad i motionen anförts
            om utbudet av kulturprogram i Sveriges Radio, [att riksdagen som
            sin mening ger regeringen till känna vad i motionen anförts om
            avskaffande av etermediamonopolet,”]
          </p>
          <p xml:id="i-Hg116AAeNfQJUA9qAJkmce">
            Mot. 1987/88 Kr238
          </p>
          <p xml:id="i-YMT3TmQFLwGYwD1mu3hE3D">
            11
          </p>
          <pb facs="riksdagen-motions-pdf/data/198788/mot_198788_kr_238/mot_198788_kr_238-012.pdf"/>
          <p xml:id="i-RYdhmckE3jeAYWTbCro8du">
            6. att riksdagen som sin mening ger regeringen till känna vad
            i motionen anförts om arkeologiska undersökningar, [att riksdagen
            som sin mening ger regeringen till känna vad i motionen anförts
            om tekniskt-antikvarisk forskning och utbildning i byggnadsvård
            m. m.,'] [att riksdagen som sin mening ger regeringen till känna
            vad i motionen anförts om utnyttjandet av AMS-medel inom kulturområdet,"]
            7. att riksdagen som sin mening ger regeringen till känna vad
            i motionen anförts om en regionalisering och en väl fungerande
            kulturverksamhet i alla delar av landet, 8. att riksdagen som
            sin mening ger regeringen till känna vad i motionen anförts om
            bildkonsten, 9. att riksdagen som sin mening ger regeringen till
            känna vad i motionen anförts om fonogramproduktionen, 10. att
            riksdagen som sin mening ger regeringen till känna vad i motionen
            anförts om stödet till teater- och musikinstitutionernas marknadsföring,
            11. aft riksdagen som sin mening ger regeringen till känna vad
            i motionen anförts om lagerhållning av kvalitetslitteratur.
          </p>
          <p xml:id="i-Xg9i8WDrQ22Q6frxg2hDYs" type="date">
            Stockholm den 22 januari 1988
          </p>
          <p xml:id="i-9pFAoXPypxEoFAW8gjHiSh">
            Carl Bildt (m)
          </p>
          <p xml:id="i-36RB4CwhYSx4kxuiH8SZN2">
            Lars Tobisson (m) Ingegerd Troedsson (m)
          </p>
          <p xml:id="i-W8NaNBEa49nuDFpNhZvjHZ">
            Anders Björck (m) Nils Carlshamre (m) Rolf Dahlberg (m) Bo Lundgren
            (m)
          </p>
          <p xml:id="i-34TX2EbtocnC7u88ThC8HP">
            Arne Andersson (m) i Ljung
          </p>
          <p xml:id="i-Y4UMCDNi8f467rcBgj4BFG">
            ! 1987/88:Ub587 ? 1987/88:Sk381 3 1987/88:K417 + 1987/88:A223
          </p>
          <p xml:id="i-TxyF92Jms512zDchQRsF5y">
            gotab Stockholm 1988 14415
          </p>
          <p xml:id="i-3M9mFvR25PYScKBwq4GF76">
            Ingrid Sundberg (m) Rolf Clarkson (m)
          </p>
          <p xml:id="i-Cov9ZLWVcN73ntcraYNhwd">
            Ann-Cathrine Haglund (m)
          </p>
          <p xml:id="i-CTr5ToTAH5mtaibJtBFqUs">
            Sonja Rembo (m)
          </p>
          <p xml:id="i-3kEUqyfKbrLSvqTgvh6rdW">
            Per-Olof Strindberg (m)
          </p>
          <p xml:id="i-8exGNRKDFfiMoGADHHmrkU">
            Mot. 1987/88 Kr238
          </p>
        </div>
      </div>
    </body>
  </text>
</TEI>
