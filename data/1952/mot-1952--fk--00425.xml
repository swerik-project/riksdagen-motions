<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--fk--00425">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__425/mot_1952__fk__425-001.pdf"/>
      <fw xml:id="i-JuPvmHhTnrPDKygvPDk36i">
        Motioner i Första kammaren, nr 425. 3
      </fw>
      <div xml:id="i-XZ1tq9dKKA9aiTne9JeaRA" type="motHeader">
        <div xml:id="i-L5UwMHz23WyGygWo9Z1a1q" type="motTitle"/>
        <div xml:id="i-Tvi84Y9qpFKhn3Q32huo5Q" type="motSubmissionInfo"/>
      </div>
      <div xml:id="i-NGpPGc35gjXhq5StbCSqLd" type="motBody">
        <div xml:id="i-5sKEr89QsYjsJuwXjBbvpz">
          <p xml:id="i-PGkZffMP1Fvhb97eUTYxqM">
            Nr 425.
          </p>
          <p xml:id="i-YGxVhMqF7uxzVhy7oFGeqv">
            Av herrar Bergh och Lundgren, i anledning av Kungl. Maj:ts proposition
            angående vissa åtgärder för avhjälpande av lärarbristen vid de
            högre skolorna.
          </p>
          <p xml:id="i-X4EMeWyvLF6drYTdz7bu1r">
            I Kungl. Maj:ts proposition nr 153 angående vissa åtgärder för
            avhjälpan- de av lärarbristen vid de högre skolorna framhålles,
            att bristen är särskilt framträdande i de fyra nordligaste länen.
            En redogörelse för läget lämnas på s. 33 i propositionen. Departementschefen
            åberopar den av läroverkens krisutredning angivna grundsatsen,
            att den nu otillräckliga lärararbetskraften bör så fördelas, att
            ingen del av landet bringas i ett alldeles ohållbart läge. Han
            avvisar tanken att genom ledigförklarande av extra ordinarie lärartjänster
            som orts- och ämnesbundna dirigera lärare till övre Norrland.
            Icke heller är han beredd att nu upptaga till behandling frågan
            om eventuella avlöningsförstärkningar eller lönetillägg. Ej heller
            upptar han tanken på fria semesterresor, statliga stipendier och
            kommunala lönetillägg åt lärare i Norrland. Departements- chefens
            enda förslag till speciella åtgärder att sörja för lärarrekryteringen
            däruppe är, att vid skola, där lärare eljest icke erhålles, inrättas
            extra ordina- rie tjänst, som avses att besättas med befattningshavare
            med lägre kompe- tens än som eljest anses erforderlig. Han anser
            sig böra godtaga en dylik an- ordning som en krisåtgärd av provisorisk
            natur utan att uttala sig om dess sannolika varaktighet, och han
            hemställer fördenskull om riksdagens med- givande till att ordinarie
            lärartjänster vid högre skolor inom de fyra nord- ligaste länen
            må tills vidare från och med budgetåret 1952/53 utbytas mot extra
            ordinarie tjänster med samma lönegradsnummer. Av det anförda torde
            få anses framgå, att departementschefen icke avser att åtminstone
            för närvarande föreslå åtgärder som något så när likformigt fördela
            över riket i dess helhet olägenheterna av bristen på lärare med
            eljest föreskriven kompetens utan att han i stället för de fyra
            nordligaste länens vidkommande tänker sig lärartjänsterna i större
            utsträckning än eljest be- satta med befattningshavare av lägre
            kompetens än vid motsvarande läro- anstalter inom övriga delar
            av riket. Han har i detta avseende följt majori- teten inom läroverkens
            krisutredning och icke den speciella kunskap om norrländska skolförhållanden,
            som inom kommittén eller i form av remiss- yttranden eljest kommit
            till uttryck. Att vi såsom talesmän för norrländska kulturintressen
            icke kunna åtnö- Jas med det i propositionen framlagda förslaget
            torde få anses självklart. Inom ifrågavarande landsända finnas
            outnyttjade begåvningsreserver, som kunde bli landet i dess helhet
            till nytta, ej minst med hänsyn till behovet av ökat antal teoretiskt
            utbildade tjänstemän. Därtill kommer, att Norrland
          </p>
          <pb facs="riksdagen-motions-pdf/data/1952/mot_1952__fk__425/mot_1952__fk__425-002.pdf"/>
          <fw xml:id="i-57H3fY4ykiqfoqVnQULZQD">
            6 Motioner i Första kammaren, nr 425.
          </fw>
          <p xml:id="i-BvfausD92d4n7wzHghnBRH">
            ännu icke är självförsörjande i fråga om tjänstemän och andra
            yrkesutövare med högre utbildning och att en nödvändig förutsättning
            för att denna del av landet skall kunna erhålla och behålla väl
            kvalificerade yrkesutövare är god tillgång på även högre skolor
            med väl kvalificerad lärarpersonal. Redan de höga levnadskostnaderna
            och de höga skatterna i Norrland utgöra stora hinder för rekryteringen
            av förvaltningspersonal, och en försämring av ut- bildningsmöjligheterna
            därstädes skulle innebära en allvarlig fara för denna landsändas
            framtida utveckling. Vi måste sålunda djupt beklaga, att i ifrågavarande
            proposition icke före- slagits sådana åtgärder, som situationen
            kräver. även om ökade löneförmå- ner på grund av den starka skatteprogressionen
            icke ge tillnärmelsevis sam- ma effekt som tidigare, utgöra de
            dock en lockelse att söka tjänster därstä- des. Enligt skolöverstyrelsens
            mening är en avlöningsförstärkning den ef- fektivaste åtgärden
            att förbättra lärarrekryteringen i övre och mellersta Norrland,
            Vi dela denna uppfattning. Överstyrelsen föreslår, att lärare
            vid högre skolor inom kallortsområdena III—VI erhåller en löneplacering,
            som med tre löneklasser, dock högst två över den högsta för ifrågavarande
            tjänst gällande löneklassen, överstiger vad som eljest skolat
            gälla, och att lärare inom kallortsområdena I—II resp. inom övriga
            delar av de fyra nordligaste länen på motsvarande sätt erhåller
            en uppflyttning av två löneklasser resp. en löneklass. Rörande
            överstyrelsens närmare motivering av detta förslag hänvisas till
            s. 38 i propositionen. Övre Norrlands rektorsförening, Läro- verkslärarnas
            riksförbund och styrelsen för Målsmännens riksförbund ha i sina
            uttalanden anslutit sig till den uppfattningen, att en särskild
            avlö- ningsförstärkning måste komma till stånd, om rekryteringsproblemet
            skall kunna bemästras. Därutöver har i skilda sammanhang framhållits,
            att särskilt för lärare söderifrån skulle en ferieresa varje år
            till nedsatt pris till södra eller mel- lersta Sverige stimulera
            rekryteringen. Likaså har påpekats, att en gynnsam- mare tjänstårsberäkning
            skulle kunna animera personer söderifrån att söka platser däruppe
            och vistas där åtskilliga år. Sannolikt skulle även ett bifall
            till den vid årets riksdag väckta motionen nr 198 i första kammaren
            förhållandevis snabbt leda till åsyftat resultat. Där framföres
            tanken att genom studiestipendier av samma slag som för närvarande
            tilldelas blivan- de tandläkare animera studerande vid universitet
            och högskolor att mot åtnjutande av dylik studiehjälp förbinda
            sig till viss tids tjänstgöring på svårbesatta tjänster. Sammanfattningsvis
            önska vi slutligen framhålla, att Norrlands förseen- de med väl
            kvalificerad lärarpersonal i de högre skolorna är att betrakta
            som ett nyckelproblem, av vars tillfredsställande lösning rekryteringen
            av icke minst förvaltningspersonal är beroende liksom också denna
            landsändas ekonomiska och kulturella utveckling över huvud, och
            att detta problem
          </p>
          <pb facs="riksdagen-motions-pdf/data/1952/mot_1952__fk__425/mot_1952__fk__425-003.pdf"/>
          <fw xml:id="i-AsixBjSRrfE1DSAxf3x6CA">
            Motioner i Första kammaren, nr 425. 7
          </fw>
          <p xml:id="i-LSn132C9tb9Ywu3kBbftAh">
            icke kan tillfredsställande lösas på annat sätt än genom att
            lärartjänsterna göras ekonomiskt lockande. På grund av det sålunda
            anförda få vi yrka, att riksdagen måtte 1) avslå Kungl. Maj:ts
            förslag att ordinarie lärartjänster vid högre skolor inom de fyra
            nordligaste länen må tills vidare från och med budgetåret 1952/53
            i viss omfattning utbytas mot extra ordinarie tjänster, 2) att
            lärare vid högre skolor inom Västerbottens och Norr- bottens län
            skola erhålla en löneplacering, som med tre löne- klasser, dock
            högst två över den högsta för ifrågavarande tjänst gällande löneklassen,
            överstiger vad eljest skolat gälla, och att lärare inom Västernorrlands
            och Jämtlands län på motsvarande sätt uppflyttas i två resp. en
            löneklass, 3) därest riksdagen icke skulle bifalla vårt under
            punkt 2 gjorda yrkande hos Kungl. Maj:t anhålla om förslag till
            riks- dagen om särskild löneförstärkning för ifrågavarande lärare.
          </p>
          <p xml:id="i-P18aiteXwSRWFZAF3WVJu6">
            Stockholm den 2 april 1952.
          </p>
          <p xml:id="i-98YzUUfPN4bY5FjdqsPZhR">
            Ragn. Bergh. P. G. Lundgren.
          </p>
        </div>
      </div>
    </body>
  </text>
</TEI>
