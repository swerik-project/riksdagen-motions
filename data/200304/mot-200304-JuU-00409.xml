<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-JuU-00409">
  <teiHeader>
    <fileDesc>
      <titleStmt>
        <title>EU och kampen mot den internationella brottsligheten</title>
        <author corresp="i-Ha5uZXGHudhTidCuW8UjXN">av Ragnwi Marcelind m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU och kampen mot den internationella brottsligheten</title>
          <idno type="rdwebb">GR02Ju409</idno>
          <rs type="number">Ju409</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GR02Ju409/text</ref>
          <ref type="dokument_url_html">http://data.riksdagen.se/dokument/GR02Ju409</ref>
          <ref type="dokumentstatus_url_xml">http://data.riksdagen.se/dokumentstatus/GR02Ju409</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ha5uZXGHudhTidCuW8UjXN</idno>
            <name>Ragnwi Marcelind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JUDfhnxTxyfMtZUBuv5NAa</idno>
            <name>Peter Althin</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-CvmaDbz8ueGm8meSVWj6vr</idno>
            <name>Ingvar Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-A3U7SSkY4WEnumJXCWw37D" type="signed"/>
        <correspContext corresp="i-A3U7SSkY4WEnumJXCWw37D">
          <note type="signatory" corresp="i-Ha5uZXGHudhTidCuW8UjXN"/>
          <note type="signatory" corresp="i-JUDfhnxTxyfMtZUBuv5NAa"/>
          <note type="signatory" corresp="i-CvmaDbz8ueGm8meSVWj6vr"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-CGaqdvtSX7yEV9dPyNtDuX" type="referral">
          <date when="2003-10-15"/>
        </correspAction>
        <correspAction xml:id="i-Hj1ZN5WVajbeqmDyPfyGrz" type="dismissal">
          <date when="2003-10-15"/>
        </correspAction>
        <correspAction xml:id="i-VgMxj8YjLnwUxoyChTmD3q" type="submission">
          <date when="2003-10-07"/>
        </correspAction>
        <correspAction xml:id="i-9gao55H2BMEZyZr3oDT8di" type="assigned"/>
        <correspContext corresp="i-9gao55H2BMEZyZr3oDT8di">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Ju_0409/mot_200304_Ju_0409-0001.pdf"/>
      <div xml:id="i-5aeoJmjjDLyXh7pc571xhy" type="motHeader">
        <div xml:id="i-J8w1Po4ZPQpGR9e618nVbo" type="motTitle"/>
        <div xml:id="i-QnjzpR9DRLHxvE32PLkCnp" type="motSubmissionInfo"/>
      </div>
      <div xml:id="i-Gd9EjZYLoL54NjHKwJNuth" type="motBody">
        <div xml:id="i-7cHpuoz7GCDkK6ENxrijnD">
          <p xml:id="i-BytbcaX2mL16TY4sAgPawM">
            2003/04 mnr: Ju409 pnr: kd428
          </p>
          <p xml:id="i-YYNAoJE2E2hd7pFJkUWBaY">
            Motion till riksdagen 2003/04:Ju409
          </p>
          <p xml:id="i-L4r8wkDiW4m4tYv6iubzJY">
            av Ragnwi Marcelind m.fl. (kd)
          </p>
          <p xml:id="i-2ukeP4Ru2s3EuoWsJ3VSgg">
            EU och kampen mot den internationella brottsligheten
          </p>
          <p xml:id="i-H522LNkxsVnd2uh6xv8D7o">
            Innehållsförteckning
          </p>
          <p xml:id="i-BCsu7DR8bsbuv5hJLBhjNP">
            dgr Sei] Ta gr 4355 JENSNENRAENREANNN NANNA ARS NER NANNA UERNNNESNERNNENNE
            RANN, i Förslag till riksdagsbeslut EU och kampen mot den internationella
            brottsligheten. Europols befogenheter. Samarbete med länder innanför
            och utanför EU.
          </p>
          <p xml:id="i-VKNVtDAgnK3HRYqJgDCV3W">
            Europols kriminalregister. Ge tullen mer resurser.......
          </p>
          <p xml:id="i-AzfiFXbhVL7U8d1J5oDZZH">
            2 2 Sd :l 4 4
          </p>
          <p xml:id="i-B7qWNSxCJuvAhVhtmH41eC">
            UtrUStDilGssssesessrsrsessrsesrornsrserersrrsrsrrersenersrsrsersrsenerens
            renen reser ense en rn sen en ennen 5 Konkreta åtgärder behövs
            för att skapa ”ett område av frihet, säkerhet och rättvisa” inom
            EU Ett förbättrat samarbete är nödvändigt.. Gemensamma straffrättsregler
            för grova brott. Handlingsplaner för särskilt svåra brott Sexhandeln
            med kvinnor och barn i dagens Europa. Brottslighet via IT. 88
            Nej till narkotika Inom EU j:ssssmanusssss;sssomssomsssvassasssmgusavaves
            9 Kriminalisera deltagande i och stöd till rasistiska och kriminella
            organisationer. Europeiskt samarbete för bättre brottsofferskydd
          </p>
          <p xml:id="i-VnVeHN8VLNbxA5vk18Aggz">
            6 6 Ned 0 8 5
          </p>
          <pb facs="riksdagen-motions-pdf/data/200304/mot_200304_Ju_0409/mot_200304_Ju_0409-0002.pdf"/>
          <p xml:id="i-BdLUFKzjVDbCv8odXz4Rr1">
            2003/04:Ju409
          </p>
          <p xml:id="i-T12ejpgpRy6kxNcgUHSz36">
            Förslag till riksdagsbeslut
          </p>
          <p xml:id="i-TwqqQogQcpx2wxayw1EFSH">
            1. Riksdagen tillkännager för regeringen som sin mening vad i
            motionen anförs om att den omfattande smugglingen måste stoppas
            genom utökade befogenheter för tullen. 2. Riksdagen tillkännager
            för regeringen som sin mening vad i motionen anförs om att ge
            de enskilda polismyndigheterna i medlemsstaterna möjlighet att
            utveckla ett europeiskt samarbete. 3. Riksdagen tillkännager för
            regeringen som sin mening vad i motionen anförs om en gemensam
            europeisk straffrätt för vissa grova brott. 4. Riksdagen tillkännager
            för regeringen som sin mening vad i motionen anförs om att fortsätta
            arbetet med att utveckla det europeiska samarbetet för bättre
            brottsofferskydd.
          </p>
          <p xml:id="i-YGxhZwaqvgVuZnD8t7rwt8">
            EU och kampen mot den internationella brottsligheten
          </p>
          <p xml:id="i-4Ak3fddLFaW1Rh778fAZNA">
            Europa och omvärlden utmanas i dag av historiens mest välorganiserade
            kriminalitet. Denna har utvecklats på internationell nivå i en
            högst oroande takt, både i omfattning och i komplexitet, och den
            utgör ett allvarligt hot både mot samhälle och individer. Samtidigt
            som en rad brottssyndikat, från sina baser i tredje land, bygger
            upp verksamhet inom EU ökar det gränsöverskridande samarbetet
            mellan dessa grupper och nationellt baserade kriminella grupper
            i medlemsländerna. De fruktansvärda attackerna på mål i USA den
            11 september 2001 kommer för alltid att vara en påminnelse om
            terroristers möjligheter att planera, organisera och utföra våldsamma
            gärningar. Den internationella brottsligheten är modernt utrustad,
            förfogar över mycket stora resurser och opererar gränslöst, medan
            brottsbekämpande myndigheter är hänvisade till att framför allt
            bedriva sitt arbete nationalstatligt. Ytterst hotar den organiserade
            brottsligheten och terrorismen den ekonomiska stabiliteten och
            demokratin. Det är därför oacceptabelt om ett överdrivet hävdande
            av nationell suveränitet i brottsbekämpningen får hindra framväxten
            av ett effektivt fungerande internationellt samarbete inom och
            utom Europeiska unionen på detta område. Människornas säkerhet
            och välfärd är direkt beroende av att kampen mot kriminaliteten
            lyckas. För att EU-samarbetet ska kunna ge ökad trygghet krävs
            därför krafttag mot gränsöverskridande organiserad brottslighet,
            illegal droghandel, terrorism, sexhandel med kvinnor och barn,
            barnpornografi och människosmuggling.
          </p>
          <pb facs="riksdagen-motions-pdf/data/200304/mot_200304_Ju_0409/mot_200304_Ju_0409-0003.pdf"/>
          <p xml:id="i-PFEfFcgoJ6ESEfMZxNRKg1">
            Kampen mot den organiserade brottsligheten och terrorismen växer
            nu fram som en av EU:s verkligt stora utmaningar. Detta viktiga
            arbete är av central betydelse för att det nya EU-fördragets mål,
            ett område av frihet, säkerhet och rättvisa, ska kunna förverkligas.
            Kristdemokraterna för i denna motion fram förslag till åtgärder
            i kampen mot en ökad kriminalitet. Bara genom ett utvecklat och
            effektivt rättsligt samarbete internationellt kan ett tryggt samhälle
            att leva i skapas — kriminaliteten känner inga gränser.
          </p>
          <p xml:id="i-EMqYSds2RWogmon2eQEZ7x">
            Europols befogenheter
          </p>
          <p xml:id="i-P2Tpf6DRtoqh89qZP73eAN">
            Det bör framhållas att Europols befogenheter är väldefinierade
            och, i synnerhet när det gäller de operationella befogenheterna,
            tydligt avgränsade. Det finns inget fog för talet om en ”EU-polis”
            som agerar på egen hand i nationella polisers ställe. Europols
            främsta uppgift är att samla och analysera information samt fungera
            som bas för informationsutbyte beträffande särskilt allvarliga
            brott. Det rör sig om grova och gränsöverskridande brott: narkotikahandel,
            olaglig handel med nukleära och radioaktiva ämnen, illegala nätverk
            för invandring, människohandel, penningtvätt, handel med stulna
            fordon samt terrorism.
          </p>
          <p xml:id="i-AxEjHQ91SUHPsLAEpZ5Qw9">
            Samarbete med länder innanför och utanför EU
          </p>
          <p xml:id="i-TojuxSoWnFQUouzpodJR2e">
            För att Europol ska fungera väl krävs ett samarbete med länder
            både inom och utom EU. Det är samtidigt angeläget att Europol
            väl anpassar och samordnar sitt arbete med den internationella
            kriminalpolisorganisationen Interpol, inte minst med Interpols
            verksamhet i Europa. Båda organisationerna behövs i den internationella
            brottsbekämpningen. Genom att noga tillse att de kompletterar,
            inte dubblerar, varandra kan de tillsammans optimera sin viktiga
            verksamhet. Det Interpol kan göra bättre ska inte Europol satsa
            resurser på, och vice versa. Europols främsta fördel är den centrala
            positionen och möjligheten att sammanställa uppgifter från flera
            länder. Samtidigt kan de enskilda medlemsländerna i sitt eget
            interna arbete dra nytta av den specifika expertis som finns inom
            Europol. Europol ska också kunna stimulera ett medlemsland eller
            flera medlemsländer att starta utredningar. Tillsammans kan man
            med gemensamma handlingsplaner, strategiska analyser, teknisk
            och taktisk support, juridisk handledning, tillhandahållande av
            tekniska faciliteter, utarbetande av gemensamma manualer och tillhandahållande
            av specifik information förbättra oddsen i kampen mot den välorganiserade
            gränsöverskridande brottsligheten.
          </p>
          <p xml:id="i-PAyLKQf5UavGFv1NHy3Qie">
            2003/04:Ju409
          </p>
          <pb facs="riksdagen-motions-pdf/data/200304/mot_200304_Ju_0409/mot_200304_Ju_0409-0004.pdf"/>
          <p xml:id="i-8XYKDbW8s87pn1eJeuqTtT">
            2003/04:Ju409
          </p>
          <p xml:id="i-FPQPCBwZn1wKnM9aTJQbB4">
            Europols kriminalregister
          </p>
          <p xml:id="i-2omY7bteCNDHpE9YnbP6Hb">
            Regelverket för Europols kriminalregister är strikt, och riktlinjerna
            är utformade med största möjliga respekt för den enskildes integritet.
            Reglerna bygger på Europarådets konvention om skydd för enskilda
            vid automatisk databehandling av personuppgifter och även dess
            rekommendation om användningen av personuppgifter inom polissektorn.
            Registreringar är i de allra flesta fall tidsbegränsade till tre
            år. Den personinformation som inhämtas och bearbetas får inte
            vara av annan art än den som enligt nationella bestämmelser får
            inhämtas. Personuppgifter av mycket känslig karaktär får dessutom
            användas endast då det är absolut nödvändigt för en pågående undersökning,
            och då endast som komplettering till redan befintliga uppgifter,
            aldrig i en separat sökning eller i ett separat register. Sverige
            preciserar genom nationell lagstiftning vilken information som
            får registreras i vårt land. Inga andra typer av uppgifter får
            överföras från svensk polis till Europols register.
          </p>
          <p xml:id="i-65Kodms1WVvJUiGS79411Z">
            Ge tullen mer resurser
          </p>
          <p xml:id="i-SsvBu7pgxWqXHqvF8R8aFK">
            I Kristdemokraternas budgetförslag har, sedan flera år tillbaka,
            tullen, kustbevakningen och polisen fått utökade resurser. I år
            anslår Kristdemokraterna 20 miljoner mer till tullen. Det är anslag
            som främst ska användas till att hindra de neddragningar som försämrar
            tullens möjligheter att utföra sin uppgift. Kristdemokraterna
            ser positivt på Schengensamarbetet, som har inkorporerats i EU.
            I och med Schengensamarbetet har begreppen inre och yttre gräns
            fått betydelse. Med inre gräns menas gräns mot andra EU-länder
            och med yttre gräns gränsen mot ett land som inte är medlem i
            EU. En avveckling av de inre gränserna kräver en förstärkt tull
            likaväl som en förstärkt polis för att hejda den illegala handeln
            med bland annat narkotika, alkohol och tobak. Risken för smuggling
            är inte större vid en så kallad yttre gräns. Ca 90 procent av
            all införd narkotika i Sverige beräknas komma från annat EU-land.
            Den fria rörligheten inom EU ökar möjligheten för smugglare, och
            risken för upptäckt kan befaras minska om inte motåtgärder sätts
            in. Tullen har med anledning av Sveriges medlemskap i EU ställts
            inför omfattande förändringar av sin verksamhet. Detta innebär
            att Sverige i fortsättningen måste ha en mycket god gränskontroll
            vid såväl inre som yttre gräns. Arbetsvolymerna har visserligen
            minskat avsevärt vad gäller klarering, men samtidigt har viktiga
            nya arbetsuppgifter tillkommit. De senaste åren har smugglingen
            av narkotika, tobak och alkohol ökat. Enligt Tullverkets beslagsstatistik
            för tiden januari-juni 2003 gjorde tullen 1 447 narkotika- och
            dopningsmedelsbeslag, varav 144 omfattade dopningsmedel. En bidragande
            orsak till den ökade smugglingen är just den
          </p>
          <pb facs="riksdagen-motions-pdf/data/200304/mot_200304_Ju_0409/mot_200304_Ju_0409-0005.pdf"/>
          <p xml:id="i-BqeENE9eUorze3fKZSs3zt">
            kraftiga nedskärningen i tullmyndighetens resurser i samband
            med att vårt land gick med i EU. Konsekvensen av ett ökat inflöde
            av narkotika blir ett ökat missbruk som går allt längre ned i
            åldrarna. Enligt en rapport från Folkhälsoinstitutet och Centralförbundet
            för alkohol- och narkotikaupplysning har andelen elever i årskurs
            9 som prövat narkotika mer än fördubblats sedan 1990-talets början.
            1998 uppgav nio procent av pojkarna och sex procent av flickorna
            att de provat narkotika. I centrala Stockholm är siffrorna än
            mer skrämmande. Där uppger 23 procent av pojkarna att de provat
            narkotika. Tullverkets verksamhet har i allt större utsträckning
            kommit att handla om
          </p>
          <p xml:id="i-DnunEAJQT5WQFYW8gCrEsF">
            att hindra narkotika från att komma in över Sveriges gränser.
            Den traditionella tullverksamheten ur skatteperspektiv har kommit
            att minska i kraft av medlemskapet i EU. Kristdemokraterna anser
            därför att regeringen bör utreda hur Tullverket kan flyttas från
            Finansdepartementet till Justitiedepartementet i regeringens arbete.
            Kristdemokraterna menar att tullens kontrollverksamhet vid såväl
            yttre som inre gräns måste bli mer effektiv och att tulltjänstemännens
            befogenheter bör utredas och utökas. Tullverkets verksamhet har
            i allt större utsträckning kommit att handla om att hindra narkotika
            från att komma in över Sveriges gränser. Tullens roll som brotts-
            och missbruksförebyggande myndighet har ökat betydligt. Större
            insatser för att effektivisera bevakningen kräver utökade resurser.
            Kristdemokraterna är angelägna om att ytterligare utveckla arbetsmetoderna
            och samarbetsformerna för bekämpning av den gränsöverskridande
            brottsligheten. Tullens samarbete med polisen ska också utredas
            för att nå en ökad effektivitet. Trafficking och införande av
            stöldgods kan hindras i betydligt större utsträckning om tullen
            kan få ökade befogenheter. Om en förstärkning inte görs riskerar
            samhällets kostnader att bli mycket större än de besparingar som
            kortsiktigt kan göras.
          </p>
          <p xml:id="i-GhPyCMSTaAevccM36mQTa9">
            Utrustning
          </p>
          <p xml:id="i-VY5K5nratzYszHAduEbzS7">
            Kristdemokraterna menar att Tullverket måste få tillgång till
            adekvat utrustning för att komma till rätta med smugglingen. Den
            röntgenutrustning som i dag används i de större hamnstäderna är
            främst avsedd för bagage och lämpar sig inte för kontroll av lastbilar,
            tankbilar och containrar. Modern och ändamålsenlig utrustning
            finns redan på marknaden. Tullen i Hamburg köpte hösten 1996 in
            en röntgenanläggning för 36 miljoner D-mark, det vill säga cirka
            156 miljoner kronor, vilket ökade möjligheterna att göra beslag
            väsentligt. Liknande utrustning har också de franska myndigheterna
            i Le Havre skaffat. Den aktuella röntgenutrustningen är tillräckligt
            stor för att genomlysa en hel långtradare och anses vara tullens
            framtida vapen mot otillåten införsel av bland annat tobak och
            alkohol. Röntgenutrustningen kan kontrollera upp till tjugo lastbilar
            i timmen och ökar väsentligt tullens möjligheter att vinna kampen
            mot smugglarna. Den svenska tullens policy är att det är bättre
            att anskaffa flera mindre mobila enheter och därigenom öka
          </p>
          <p xml:id="i-Dw1k5r3MFpHUoBNriDCVue">
            2003/04:Ju409
          </p>
          <pb facs="riksdagen-motions-pdf/data/200304/mot_200304_Ju_0409/mot_200304_Ju_0409-0006.pdf"/>
          <p xml:id="i-UUawjoq3VKQ2yQCArppM61">
            2003/04:Ju409
          </p>
          <p xml:id="i-Jt1KayLtLBVZHsX52zndxw">
            träffsäkerheten. Smugglarna lär sig annars snart vilka hamnar
            de ska undvika. Tullen behöver också bärbar utrustning. Rätt anpassad
            kan denna användas för att bland annat genomlysa bildäck. På så
            sätt slipper man ta av däcken för att kunna se om narkotika gömts
            i dessa. Med en bärbar utrustning skulle kontrollen kunna göras
            både snabbare och effektivare. Kristdemokraterna vill verka för
            att tullen får möjlighet att anskaffa den moderna utrustning som
            behövs för att bedriva en effektiv gränskontroll. Det är också
            viktigt att personalen/operatörerna får den utbildning som krävs.
          </p>
          <p xml:id="i-9itv5EMqCGDJRfJmksHyT">
            Konkreta åtgärder behövs för att skapa ”ett område av frihet,
            säkerhet och rättvisa” inom EU
          </p>
          <p xml:id="i-UjRsNjgs1TpFgzjeC7jnYy">
            Amsterdamfördraget, det nya EU-fördraget som trädde i kraft den
            1 maj 1999, anger som mål att inom EU ”skapa och utveckla ett
            område av frihet, säkerhet och rättvisa”. En central utgångspunkt
            för detta reformarbete måste vara att det inte ska finnas någon
            motsättning mellan å ena sidan strävan efter ökad frihet och å
            andra sidan människors personliga trygghet och rättsliga säkerhet.
            Frihet ska också innebära att människor slipper missbruk, bedrägerier,
            diskriminering och våld, inbegripet den moderna slavhandeln med
            kvinnor och barn i Europa. Frihet måste även betyda rätten att
            leva i ett samhälle som effektivt tar itu med individer och grupper
            som begår brott. Kampen mot den organiserade brottsligheten har
            central betydelse för möjligheterna att inom EU förverkliga ”ett
            område av frihet, säkerhet och rättvisa”. För att den europeiska
            integrationen ska kunna fördjupas måste medlemsstaterna ha förtroende
            för varandras kapacitet att hantera allvarliga brott och grova
            brottslingar. Visionen måste ges ett konkret och tydligt innehåll
            för att kunna engagera och förverkligas. Sverige bör aktivt bidra
            till detta.
          </p>
          <p xml:id="i-FDPPoCqhWWM1ZHc8jZCSUh">
            Ett förbättrat samarbete är nödvändigt
          </p>
          <p xml:id="i-SPHGGNdxdw3uoQc4YXGEow">
            När det gäller brottsbekämpningen får inte den roll som det rättsliga
            samarbetet spelar glömmas bort. När polisens och tullens arbete
            är klart ska åklagarna, advokaterna och domstolarna ta vid. Alla
            instansers arbete påverkas och försvåras av att brottsligheten
            blir alltmer gränsöverskridande. Polis, åklagare och domstolar
            behöver moderna och effektiva verktyg för att kunna samarbeta
            med kollegerna i andra medlemsländer. Idag läggs många internationella
            brottsutredningar ned, helt enkelt därför att det visar sig alltför
            svårt att driva dem framåt. De rättsliga definitionerna varierar
            inom EU. Detta orsakar problem, inte minst i kampen mot fusk och
            bedrägerier. En kriminell handling i ett
          </p>
          <pb facs="riksdagen-motions-pdf/data/200304/mot_200304_Ju_0409/mot_200304_Ju_0409-0007.pdf"/>
          <p xml:id="i-HQfHUbjAnM1N99sCh5W6zK">
            medlemsland kan i vissa fall betraktas som en ”förseelse” i ett
            annat. Dessutom varierar straffsatserna kraftigt. Det är lätt
            att inse att detta inbjuder till organiserad brottslighet. För
            en effektivare rättsskipning måste de berörda rättsliga instanserna
            kunna kommunicera direkt med varandra och inte, som idag, tvingas
            gå den tidsödande vägen via respektive medlemslands beskickningar
            och utrikesdepartement. Det är glädjande att Kristdemokraternas
            krav på effektivare rättsligt samarbete delvis hörsammats. EU
            har inrättat Eurojust, ett nytt samarbetsorgan mellan = nationella
            åklagare, för att samordna gränsöverskridande brottsutredningar.
            Detta kommer att bli ett mellanstatligt samarbete som följer den
            nationella rätten för respektive medlemsstat. Det nya organet
            är en kontaktpunkt både för nationella rättsliga myndigheter och
            för internationella organisationer och kan också förmedla information
            mellan dessa. Eurojust är en förstärkning av det europeiska rättsliga
            samarbetet. Det är ett samarbete som även omfattar Europol, bedrägeribyrån
            OLAF samt det europeiska rättsliga nätverket. Också för åklagarna
            har samarbetet utvecklats och förbättrats. Kristdemokraterna menar
            att de enskilda polismyndigheterna i medlemsstaterna bör ges liknande
            möjlighet som åklagarna att utveckla ett europeiskt samarbete.
          </p>
          <p xml:id="i-9VjkHSDxrMMz27DdMfSkXd">
            Gemensamma straffrättsregler för grova brott
          </p>
          <p xml:id="i-KmZbj9fCpKSgwXFUA6Vk5N">
            Det straffrättsliga samarbetet måste vidareutvecklas så att det
            når upp till samma nivå som polissamarbetet. Även med ett effektivt
            straffrättsligt samarbete är det svårt att hantera sådana komplexa
            problem som den organiserade brottsligheten och terrorismen om
            det inte samtidigt sker en tillnärmning av medlemsstaternas lagstiftning
            på området och en förenkling av de procedurer som tillämpas. En
            femårig handlingsplan för att uppnå gemensamma straffrättsliga
            regler har godkänts av EU:s samtliga 15 medlemsländer. Handlingsplanen
            innehåller förslag på enhetliga minimistraff och gemensamma definitioner
            av vad som är brottsligt. Minimistraffen ska till exempel gälla
            för brott som knarklangning, maffiaverksamhet och sexhandel med
            barn. Idag bestraffas brott som rasism, rattfylleri, pedofili
            och skattesmitning olika i de olika medlemsländerna. Handlingsplanen
            syftar också till att göra det möjligt att komma åt dem som smugglar
            in människor över gränserna. Kristdemokraterna stöder förslaget
            att införa gemensamma straffrättsliga regler för vissa gränsöverskridande
            grova brott. Inga länder ska vara ”frihandelsområden” för brottslingar.
            Det är viktigt att EU står enat i kampen mot brott. Samtidigt
            är det viktigt att de straffrättsliga reglerna utformas som just
            minimiregler. Varje land måste sedan självt bestämma om de egna
            straffrättsliga reglerna ska vara strängare.
          </p>
          <p xml:id="i-Y4WZgostFK8NoGsvrBN6mV">
            2003/04:Ju409
          </p>
          <pb facs="riksdagen-motions-pdf/data/200304/mot_200304_Ju_0409/mot_200304_Ju_0409-0008.pdf"/>
          <p xml:id="i-KRtFeXzJ65k4T6bvkmH5wM">
            2003/04:Ju409
          </p>
          <p xml:id="i-E7saDJrFWUAv3sA9ApPmXr">
            Handlingsplaner för särskilt svåra brott
          </p>
          <p xml:id="i-CLvMW2NXgqLD3MD53EERm1">
            EU-samarbetet rymmer både möjligheter och svårigheter, även om
            möjligheterna överväger. Man behöver inte vara särskilt skarpsynt
            för att se att det också finns mörka sidor i den europeiska utvecklingen.
            Den organiserade brottsligheten breder ut sig, inte minst efter
            de gamla systemens sammanbrott i öst. Kristdemokraterna anser
            att EU-samarbetet inte får bortse från de många på vår kontinent
            som far mycket illa av kriminalitetens konsekvenser: barn, kvinnor,
            invandrare och andra som utsätts för våld och diskriminering.
            Det är sårbara medmänniskor, som i värsta fall blir lättköpta
            offer för knarkhandlare, människosmugglare, hallickar, pedofiler
            och andra kriminella personer. Det fria, säkra och rättvisa Europa
            förblir vackra ord på papperet om inte den viktiga uppgiften att
            bättre skydda dessa offer för den organiserade brottsligheten
            tas på allvar. De tre centrala EU-institutionerna bör kontinuerligt
            driva på i kampen mot den organiserade brottsligheten och säkerställa
            en fortsatt prioritering av dessa frågor. Det kan förslagsvis
            ske genom att ansvaret för brottsbekämpning och polissamarbete
            markeras. Rådets handlingsplan vad gäller gränsöverskridande organiserad
            brottslighet är ett steg i rätt riktning. Kristdemokraterna vill
            peka på vikten av att särskilt studera följande fyra brottsfenomen:
            sexhandel med kvinnor och barn, storstadsbrottslighet, högteknologisk
            brottslighet samt terrorism.
          </p>
          <p xml:id="i-9etwTpEx1uNVujZBP7yPDB">
            Sexhandeln med kvinnor och barn i dagens Europa
          </p>
          <p xml:id="i-TyboqkdvJVwgndR4gStV4">
            Den snabbt accelererande handeln med fattiga kvinnor och barn,
            ofta från Östeuropa, som av brottssyndikaten luras in i prostitution
            i Västeuropas storstäder, är inget annat än slavhandel i modern
            tid. Handeln antas omsätta miljarder kronor årligen. Den internationella
            sexhandeln är lika välorganiserad som knarkhandeln, men billigare
            och mindre riskfylld för de brottslingar som organiserar och driver
            den. Kristdemokraterna anser att det arbete som redan kommit igång
            inom EU måste utvecklas och förstärkas. Det handlar om att ge
            kvinnorna och barnen skydd, medicin, psykiatrisk hjälp och tillfälliga
            uppehållstillstånd. Men det gäller också att på olika sätt förbättra
            EU-samarbetet mot brottsligorna, bland annat genom att skapa ett
            juridiskt ramverk som kan fungera för de olika nationernas samarbete
            över gränserna.
          </p>
          <pb facs="riksdagen-motions-pdf/data/200304/mot_200304_Ju_0409/mot_200304_Ju_0409-0009.pdf"/>
          <p xml:id="i-6wkNcKcjSdJrDtcKBS9Xmm">
            Brottslighet via IT
          </p>
          <p xml:id="i-SezT7PriF9krD7iyRM1yBU">
            Pedofiler använder Internet för att knyta kontakter med varandra,
            och med barn. Det handlar om ljusskygga nätverk, väl dolda i utkanterna
            av de digitala motorvägarna. Pedofilerna byter och handlar också
            med barnpornografi. Affärerna sker blixtsnabbt och anonymt, trots
            att distribution av barnpornografi är förbjudet i så gott som
            alla länder. Oskyldiga barn örnedras på detta sätt om och om igen,
            och pedofilerna vet att risken att åka ast är liten. Detta är
            ett av många exempel på att den nya informationsteknologin kan
            missbrukas för grova brottsliga intressen. Det handlar också om
            ”recept” för att tillverka narkotika och bomber, rasistisk verksamhet,
            terrorism, penningtvätt, med mera.
          </p>
          <p xml:id="i-5GZcwSq6ySExtHJWDMFucF">
            Nej till narkotika inom EU
          </p>
          <p xml:id="i-9evpke9h7LoKBKpeq5YmgP">
            De allra flesta människor är i dag djupt oroade över narkotikamissbrukets
            svåra följder i våra samhällen, inte minst bland de unga. Rapporter
            från bland annat EU:s drogobservatorium i Lissabon visar att användningen
            av framför allt de nya syntetiska drogerna tränger allt längre
            ned i åldrarna. Kristdemokraterna säger ett klart och bestämt
            nej till all form av drogliberalisering och kommer nationellt
            och i Europaparlamentet att aktivt motarbeta alla nya sådana försök.
            Slutdokumentet från FN:s specialmöte i New York 1998 om världens
            drogproblem bekräftar att en kombination av restriktiv politik
            och socialt ansvarstagande är den enda framkomliga vägen. Kristdemokraterna
            stöder helt denna linje. Målet måste förbli ett narkotikafritt
            samhälle. Det europeiska samarbetet för att nå detta mål måste
            — på ett sammanhållet och konsekvent sätt — omfatta både förebyggande
            åtgärder, kontroller av polis och tull, rehabiliterande verksamhet
            och = internationellt samarbete mellan producent- och konsumentländer.
          </p>
          <p xml:id="i-o9BdnDAm8AAU7WyXcdk9J">
            Kriminalisera deltagande i och stöd till rasistiska och kriminella
            organisationer
          </p>
          <p xml:id="i-B1QR3v4LdPxrBxyqCbTEoF">
            Kristdemokraterna anser att enskilt deltagande i och stöd till
            rasistiska och kriminella organisationer måste kriminaliseras
            eftersom den utgör en verklig fara såväl mot enskilda personer
            och grupper som mot det demokratiska samhället. Ett sätt att komma
            åt denna grova kriminella verksamhet och dess grogrunder är att
            förbjuda deltagande i och stöd till rasistiska och kriminella
          </p>
          <p xml:id="i-TvCLwbwMvkMyoRJzjZqo6R">
            2003/04:Ju409
          </p>
          <pb facs="riksdagen-motions-pdf/data/200304/mot_200304_Ju_0409/mot_200304_Ju_0409-0010.pdf"/>
          <p xml:id="i-CVeAXM8xKXBByVCEj17iwf">
            2003/04:Ju409
          </p>
          <p xml:id="i-QHgH4NyepDURqvCHLnwz2M">
            10
          </p>
          <p xml:id="i-GGhpwUvN5aMnSpwALa3sZG">
            organisationer. Här måste EU:s medlemsländer samarbeta och ta
            fram gemensamma regler. Demokratin måste kunna försvara sig. Den
            måste sätta upp gränser för vad som kan accepteras. Den demokrati
            som inte gör det upphör annars snart att vara demokrati. Kristdemokraterna
            har under flera år drivit frågan om att enskilds deltagande eller
            stöd till kriminella organisationer bör kriminaliseras. I propositionen
            Straffansvar för terroristbrott påpekar även Lagrådet att det
            inte är säkert att förslaget att de svenska bestämmelserna om
            medverkan, försök, förberedelse och stämpling är tillräckliga
            för att tillgodose de i artikel 2.2 i Europeiska unionens rambeslut
            om bekämpande av terrorism av den 13 juni 2002 (2002/475/RIF)
            upptagna kraven på kriminalisering. Lagrådet är inte övertygat
            om att denna bedömning på sikt kommer att visa sig hållbar, men
            anser sig inte ha underlag för att motsätta sig att den nu läggs
            till grund för bedömningen av lagstiftningsbehovet. Regeringen
            hävdade att det inom ramen för det lagstiftningsarbetet inte fanns
            underlag att ta ställning i den frågan utan att den får övervägas
            i annat sammanhang. Vi godtog den slutsatsen då. Vi anser dock
            att regeringen på nytt bör överväga åtgärder för att få en ändring
            så att enskilds stöd till eller deltagande i rasistisk organisation,
            = terroristgrupp = eller annan organiserad = brottslighet kriminaliseras.
            Detta krav framförs i en särskild motion från Kristdemokraterna.
          </p>
          <p xml:id="i-B23663UKc18cLRPVfmeNt">
            Europeiskt samarbete för bättre brottsofferskydd
          </p>
          <p xml:id="i-M5QwgFAHPyxnFbr22SnDH6">
            Under senare år har brottsoffrens situation uppmärksammats i
            ökad grad i många länder. Men nationella insatser räcker inte
            alltid. För att stödet till brottsoffren ska kunna förbättras
            måste de nationella insatserna kompletteras med internationellt
            samarbete. Brottsoffrens rättigheter anses idag vara något som
            varje land har att göra gällande långt utanför de egna gränserna.
            Normen för brottsoffrens rättigheter uttrycks klart och entydigt
            i FN-resolutionen från 1985 om grundläggande rättsprinciper för
            brottsoffer. I denna anges bl.a. att ett brottsoffer skall ha
            rätt till ersättning från gärningsmannen, rätt till ersättning
            från staten, rätt till medicinsk, social och psykologisk hjälp
            samt rätt att få tillgång till den egna processen. Kristdemokraterna
            anser att Sverige liksom övriga medlemsstater inom EU gemensamt
            måste verka för att dessa viktiga principer får ett reellt genomslag.
            De måste bli verklighet för många fler inom och utom EU än vad
            som är fallet i dag. EU antog i mars 2001 ett rambeslut om brottsoffer
            som stärker brottsoffrens ställning. Brottsoffren skall nu garanteras
            vissa rättigheter, även när brottet begåtts utanför det egna landet
            men inom unionen. Europeiska kommissionen lämnade i oktober 2002
            ett förslag till rådets direktiv om brottsofferersättning, innehållande
            bl.a. miniminormer för brottsoffers rätt till statlig ersättning
            samt regler för gränsöverskridande fall.
          </p>
          <pb facs="riksdagen-motions-pdf/data/200304/mot_200304_Ju_0409/mot_200304_Ju_0409-0011.pdf"/>
          <p xml:id="i-27dhi6X4PXUC289PJzRd9H">
            2003/04:Ju409
          </p>
          <p xml:id="i-J7K1Gr3oZrNyENQAanGZiG">
            Detta är ett steg i rätt riktning, samtidigt som det är av stor
            betydelse att arbetet med att utveckla det europeiska samarbetet
            för bättre brottsofferskydd fortsätter.
          </p>
          <p xml:id="i-DeMe3G4w25bm6RxVJS9NAt">
            Stockholm den 6 oktober 2003
          </p>
          <p xml:id="i-R4GqeBNfmG9bR1ATeH7PNL">
            Ragnwi Marcelind (kd) Peter Althin (kd) Ingvar Svensson (kd)
            Tuve Skånberg (kd) Yvonne Andersson (kd) Ingemar Vänerlöv (kd)
          </p>
          <p xml:id="i-NQtqgv8EPrbQJLsH3M38NZ">
            21
          </p>
        </div>
      </div>
    </body>
  </text>
</TEI>
