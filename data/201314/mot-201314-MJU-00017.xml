<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00017">
  <teiHeader>
    <fileDesc>
      <titleStmt>
        <title>med anledning av skr. 2013/14:145 Svenska miljömål visar vägen!</title>
        <author corresp="i-WG11xmCpAW9nyyXv1sJFAK">av Helena Leander (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:145 Svenska miljömål visar vägen!</title>
          <idno type="rdwebb">H102MJ17</idno>
          <rs type="number">MJ17</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ17/text</ref>
          <ref type="dokument_url_html">http://data.riksdagen.se/dokument/H102MJ17</ref>
          <ref type="dokumentstatus_url_xml">http://data.riksdagen.se/dokumentstatus/H102MJ17</ref>
          <ref type="doc">http://data.riksdagen.se/fil/598B9281-878F-4E1E-828F-9926BB24ACCA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4McvTbiXhohvtcsLeUJXPU" type="basedOn"/>
        <correspContext corresp="i-4McvTbiXhohvtcsLeUJXPU">
          <ref>Regeringsskrivelse 2013/14:145</ref>
        </correspContext>
        <correspAction xml:id="i-3DXmXhkQskeHuTbJ6Luh1S" type="signed"/>
        <correspContext corresp="i-3DXmXhkQskeHuTbJ6Luh1S">
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction xml:id="i-VVxzYLQiarb6eaj7PMRduB" type="referral">
          <date when="2014-04-28"/>
        </correspAction>
        <correspAction xml:id="i-RBtqtqMCoFsKYeqAXyqpmS" type="referral">
          <date when="2014-04-28"/>
        </correspAction>
        <correspAction xml:id="i-LHZwNuDSCGYj47r5BnPhm2" type="dismissal">
          <date when="2014-04-25"/>
        </correspAction>
        <correspAction xml:id="i-CxdqiZETHY73pisgUWbu61" type="dismissal">
          <date when="2014-04-25"/>
        </correspAction>
        <correspAction xml:id="i-URb2Ni5yv6FoBDbMPLeiRs" type="submission">
          <date when="2014-04-08"/>
        </correspAction>
        <correspAction xml:id="i-6mjrHccZRX1nmeogKpL8zq" type="transfer">
          <date when="2014-04-08"/>
        </correspAction>
        <correspAction xml:id="i-64zZ9sQGK2y9UuzmxFfSnC" type="assigned"/>
        <correspContext corresp="i-64zZ9sQGK2y9UuzmxFfSnC">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EvXyYgexm7UwRvKCDevxMa" type="motHeader"/>
      <div xml:id="i-8PxBREGA4Ydg16TTaF6C9n" type="motBody">
        <div xml:id="i-6tTj52wAd5kk1NYa1R7JKL" type="motProposal" subtype="förslag">
          <head xml:id="i-82VRXbxJtAvBiJhXYmaEZi">
            Förslag till riksdagsbeslut
          </head>
          <list xml:id="i-JZTmjebKYaahmjBSXrb4cs" style="ol">
            <item xml:id="i-7kH44oba8ejJafWTutN8k5">
              Riksdagen tillkännager för regeringen som sin mening vad som
              anförs i motionen om att överskådligheten i miljömålssystemet
              behöver förbättras.
            </item>
            <item xml:id="i-FpmW4CfPwwBoAgd94iSaoZ">
              Riksdagen tillkännager för regeringen som sin mening vad som
              anförs i motionen om att det behövs ett system som i snabbare
              takt genererar förslag till de åtgärder, styrmedel och etappmål
              som behövs för att nå miljömålen.
            </item>
          </list>
        </div>
        <div xml:id="i-GhiW16FUkoyhb3NS5mB79H" type="motContent">
          <head xml:id="i-VyT764NccLbZWDSDZc2MkM" type="h1">
            Inledning
          </head>
          <p xml:id="i-77RUgcpYT27BCVkKgqENGw">
            Regeringen har lagt fram många propositioner och skrivelser på
            en gång. Riksdagen har valt att gå regeringen till mötes och behandla
            dem på kort tid. Det innebär att riksdagens granskning av flera
            av regeringens produkter inte kan bli annat än summarisk. I denna
            motion tar vi därför bara upp ett fåtal av de frågor som aktualiseras
            av regeringens skrivelse.
          </p>
          <head xml:id="i-GaCorA25cikHLQhN1Dxf5a" type="h1">
            Miljömålskatastrof
          </head>
          <p xml:id="i-96s17YNxZQaedC87wwK5fC">
            Vi kan först konstatera att regeringens skönmålade bild av utvecklingen
            mot miljömålen står i bjärt kontrast mot den bild som Naturvårdsverket
            redovisar i 2014 års uppföljning av miljömålen. Som bara ett exempel:
            regeringen berömmer sig av att ha stärkt myndigheternas ansvar
            i genomförandet av miljöpolitiken. Naturvårdsverket refererar
            å andra sidan Statskontorets konstaterande av att myndigheternas
            genomförandeansvar är otydligt.
          </p>
          <p xml:id="i-Rs7TyacwgfiS1xYS9TkQ6i">
            Vi är på väg att missa 14 av 16 miljömål. Utvecklingen går åt
            fel hål för 4 av målen, för ytterligare 7 mål syns ingen tydlig
            utveckling av miljötillståndet. Naturvårdsverket påpekar att jämfört
            med förra årets uppföljning gör tio länsstyrelser en mer negativ
            bedömning av möjligheterna att nå miljökvalitetsmålen, medan endast
            fyra gör en mer positiv bedömning. Konsumtionsmönstren utvecklas
            på ett ohållbart sätt.
          </p>
          <head xml:id="i-tacoeo2B4waGdVqGrhB1v" type="h1">
            Strategier och etappmål
          </head>
          <p xml:id="i-7dEZM8uHKK6GQpctt9L9ei">
            Regeringen anger i skrivelsen att strategier och etappmål beslutas
            på prioriterade områden. Hittills har strategier bara beslutats
            på ett område. Förslag till strategi på ytterligare ett område
            finns i regeringens proposition 2013/14:141 En svensk strategi
            för biologisk mångfald och ekosystemtjänster. Naturvårdsverket
            konstaterar att förslagen i stommen till underlaget för propositionen,
            Miljömålsberedningens delbetänkande om långsiktig hållbar markanvändning,
            är otillräckliga och inte ger de förbättringar som behövs. Verkets
            remissyttrande över delbetänkandet slår fast att de åtaganden
            som Sverige har i Nagoya-avtalets Aichimål inte kan nås med beredningens
            förslag.
          </p>
          <p xml:id="i-3sAhWoQ1Cc9MoGDEFiHYsx">
            Betänkandets brister återspeglas i strategin, vilket vi utvecklar
            i en särskild motion. Regeringen skriver att man har inlett ett
            arbete för en strategi på klimatområdet. Där kan vi konstatera
            att i stället för att gå vidare med förslag baserade på Underlag
            till en färdplan för ett Sverige utan klimatutsläpp 2050 har regeringen
            tillsatt ytterligare en utredning.
          </p>
          <head xml:id="i-15HiE8i1xwJ5qrVedgFGj1" type="h1">
            Marknadsbaserade styrmedel
          </head>
          <p xml:id="i-LEwsFiZLJwcgTDfMXybfbF">
            Regeringen skriver positivt om betydelsen av marknadsbaserade
            styrmedel och principen om att förorenaren betalar. Detta är samma
            regering som har avskaffat skatten på kväve och kadmium i konstgödsel
            och avvisat en rad förslag från Miljöpartiet om att just använda
            marknadsbaserade styrmedel för att genomföra principen att förorenaren
            ska betala.
          </p>
          <head xml:id="i-UAjAzqxU17HdNQxDo3nmfi" type="h1">
            Konstaterade problem
          </head>
          <p xml:id="i-Xkr2GLDe6qA1VpjRVV2mLJ">
            Naturvårdsverket påpekar i 2014 års miljömålsuppföljning på en
            rad problem. Ett är bristande resurser, särskilt för insatser
            för att skydda natur, men också för tillsyn. Ett annat problem
            är kunskapsbrist, exempelvis inom fysisk planering (där Miljömålsrådet
            2008 föreslog ett kunskapsprogram för miljömålen i fysisk planering,
            ett av många förslag som hamnat i alliansregeringens papperskorg).
            Ett tredje problem är att miljömålen behöver väga tyngre i krockar
            med andra samhällsintressen, t.ex. vid planering av långsiktiga
            infrastruktursatsningar och avvägningar mellan exploatering och
            bevarande av mark. Miljöpartiet har motionerat om samtliga dessa
            problem, men alliansregeringens partier har avvisat förslagen.
          </p>
          <head xml:id="i-FWacmFsHdpyrpSV7qHJTqa" type="h1">
            Överskådlighet i stället för fragmentering
          </head>
          <p xml:id="i-RyZArRoUGiR25dd8jXehek">
            Regeringen skriver att den har utvecklat miljömålssystemet i
            syfte att göra miljöarbetet mer effektivt, transparent och åtgärdsinriktat.
            Oavsett syfte har resultatet av revideringen av miljömålssystemet
            i slutet av förra mandatperioden varit det motsatta. 2008 års
            fördjupade utvärdering med dess breda uppsättning förslag till
            åtgärder och skärpta delmål kastades i praktiken i papperskorgen.
            Sex år senare har regeringen bara beslutat om 24 nya etappmål:
            för flera mål lyser åtgärder med sin frånvaro trots att befintliga
            åtgärder inte räcker för att nå målen. I skrivelsen är etappmålen
            uppdelade på områden i stället för att kopplas tydligt till respektive
            miljömål. Systemet har fragmenterats och blivit mer svåröverskådligt
            för både kommuner, företag, intresseorganisationer och andra.
            Överskådligheten behöver förbättras.
          </p>
          <head xml:id="i-9TUanscRYCkM8X6A851im2" type="h1">
            Förslag för att nå målen
          </head>
          <p xml:id="i-J9oa1SH51drEUn74DkMzc7">
            Regeringen har avskaffat Miljömålsrådet och dess uppdrag att
            generera förslag till åtgärder och delmål
          </p>
          <list xml:id="i-22SgdF7kZap6EwnpnmQSLg" style="ul">
            <item xml:id="i-UEeJwhzgxnYSPwTHgSGQLc">
              regelbundet (vart fjärde år)
            </item>
            <item xml:id="i-Y4uECuU1K7MePK9tncru5w">
              över hela fronten (samtliga miljömål)
            </item>
            <item xml:id="i-W54hy18Z8LUPjrLu7sbp1">
              utifrån expertmyndigheternas bedömning av vad som behövs för
              att nå målen.
            </item>
          </list>
          <p xml:id="i-4fAacfMFbce5KDiAwxUZv2">
            Regeringen har ersatt detta med en politiskt tillsatt parlamentarisk
            miljömålsberedning som får till uppdrag att generera förslag till
            åtgärder och etappmål
          </p>
          <list xml:id="i-DF2JyoC99AWkrHKnjRaeF2" style="ul">
            <item xml:id="i-5QFFZj3DPLPcUfjfPj71uN">
              ad hoc (när regeringen ger ett uppdrag)
            </item>
            <item xml:id="i-4sEnY7SunnSJyQNZ4hcFbt">
              fragmentariskt (på de områden där regeringen ger uppdrag)
            </item>
            <item xml:id="i-CdiE8imDCdFLL75Py4WGTD">
              utifrån snävt (av regeringen) utformade uppdrag
            </item>
          </list>
          <list xml:id="i-Fz6Vx5LNuyWyLtaumgQ9yC" style="ul">
            <item xml:id="i-RDdGgNwENNunGqdiiSLBpY">
              i praktiken utifrån den politiska majoritetens bedömning (av
              vad som är politiskt önskvärt).
            </item>
          </list>
          <p xml:id="i-NP3mfoEshcnYZkcdpzBWu4">
            Så fick beredningen t.ex. till uppgift att se vad regeringen
            bör driva i första hand internationellt och på EU-nivå för att
            nå målet Giftfri miljö, i stället för att också titta på vad som
            bör göras nationellt. Och i den senaste rapporten föreslår beredningen
            som nämnts ovan etappmål för skydd av skog som ligger långt under
            vad som behövs för att uppnå det övergripande målet om skydd av
            biologisk mångfald. Naturvårdsverket konstaterar i sitt remissyttrande
            att det verkar som om beredningen utgått ifrån att förslagen ska
            vara budget- och lagstiftningsmässigt neutrala. Det framgår inte
            vilka delar av de aktuella miljökvalitetsmålen som behandlas i
            betänkandet. Verket föreslår att kommande utredningar fokuserar
            på de politiska avvägningar som behövs för att vi ska klara våra
            miljömål, EU-krav samt andra internationella åtaganden. Så har
            det alltså inte varit hittills. Det är ett underbetyg till den
            nyordning som alliansregeringen har skapat.
          </p>
          <p xml:id="i-FZfxqR47QQAaDxXULmcjt2">
            Samtidigt skulle den parlamentariska miljömålsberedningen kunna
            spela en mycket viktig roll om förutsättningarna var de rätta.
            Miljöpolitiken är ett område som fordrar långsiktiga beslut –
            beslut som leder till en bättre utveckling i längden men inte
            alltid är populära på kort sikt. Beredningen skulle kunna vara
            ett forum där politiker över partigränser gemensamt enas om sådant
            de inte vågar gå fram med ensamma, och där breda majoriteter ger
            de långsiktiga spelregler som efterfrågas av investerare och andra
            aktörer. Detta kräver naturligtvis att den politiska viljan finns,
            men underlättas också om det finns tillräckligt med åtgärdsförslag
            för att faktiskt nå miljömålen för beredningen att diskutera,
            i stället för redan kompromissade underlag som behöver kompletteras
            med oberedda förslag om förslagen ska nå målen. Miljömålsberedningen
            skulle då bli ett parlamentariskt komplement till ett forum som
            närmare efterliknar det tidigare Miljömålsrådet.
          </p>
          <p xml:id="i-SLJpXV9ud59RaEorA2o3Rq">
            Regeringens nyordning minskar utvecklingstrycket. Den funktionen
            behöver återställas. Det behövs ett system som i snabbare takt
            genererar förslag till de åtgärder, styrmedel och etappmål som
            behövs för att nå miljömålen.
          </p>
        </div>
        <div xml:id="i-JA73uEmRTunktzzhzUQk15" type="signatureBlock">
          <list xml:id="i-McivEdyTbzSrUaoWtVCP41">
            <item xml:id="i-FtTNqvwbMTYf3axjsWp8GS" who="i-WG11xmCpAW9nyyXv1sJFAK" type="signature">
              Helena Leander (MP)
            </item>
          </list>
        </div>
      </div>
    </body>
  </text>
</TEI>
