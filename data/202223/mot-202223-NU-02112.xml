<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-02112">
  <teiHeader>
    <fileDesc>
      <titleStmt>
        <title>El- och energiförsörjning för ökad tillväxt och välstånd</title>
        <author corresp="i-Q8hYBES3N7Q4fZnAATRjsd">av Fredrik Olovsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2112 av Fredrik Olovsson m.fl. (S)</title>
          <idno type="rdwebb">HA022112</idno>
          <rs type="number">2112</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HA022112/text</ref>
          <ref type="dokument_url_html">https://data.riksdagen.se/dokument/HA022112</ref>
          <ref type="dokumentstatus_url_xml">https://data.riksdagen.se/dokumentstatus/HA022112</ref>
          <ref type="pdf">https://data.riksdagen.se/fil/E6FD8969-195B-46AF-A31E-1B65C11989F0</ref>
          <ref type="docx">https://data.riksdagen.se/fil/2E69DF0D-1C13-447D-8D4B-95A4DBC39C66</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KTqdCJiS7tAKyXZgtyJwHs</idno>
            <name>Monica Haider</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TJUAnvTvoNJL7Xs36mcHa</idno>
            <name>Marianne Fundahn</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HaBKPQ5yfZK6LYjmYU1tZy</idno>
            <name>Aida Birinxhiku</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-VSbEG19CEMJ1aVwTdmw9Jp</idno>
            <name>Daniel Vencu Velasquez Castro</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LhkUjXFjBPdjWrqdgpHV2H" type="signed"/>
        <correspContext corresp="i-LhkUjXFjBPdjWrqdgpHV2H">
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-KTqdCJiS7tAKyXZgtyJwHs"/>
          <note type="signatory" corresp="i-8BHpqh3AbjzqTzM3CKEhqa"/>
          <note type="signatory" corresp="i-TJUAnvTvoNJL7Xs36mcHa"/>
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-HaBKPQ5yfZK6LYjmYU1tZy"/>
          <note type="signatory" corresp="i-VSbEG19CEMJ1aVwTdmw9Jp"/>
        </correspContext>
        <correspAction type="submitted" xml:id="i-NhXqYpYosokCsTof4LMiR7">
          <date when="2022-11-23"/>
          <time when="14:14:23"/>
        </correspAction>
        <correspAction type="reviewed" xml:id="i-KfYqDUq1KasFix9UEWFoVk">
          <date when="2022-11-23"/>
          <time when="16:55:48"/>
        </correspAction>
        <correspAction type="referred" xml:id="i-4Yos8cSc12onCJ2Axt24Bd">
          <date when="2022-12-01"/>
        </correspAction>
        <correspAction type="assigned" xml:id="i-Cbq5MV8JKDZU1BFpbJ5doR">
          <date when="2023-10-24"/>
          <time when="16:48:59"/>
        </correspAction>
        <correspContext corresp="i-Cbq5MV8JKDZU1BFpbJ5doR">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-HPdn3XsZxdj6XFkVMUjXaN"/>
        <correspContext corresp="i-HPdn3XsZxdj6XFkVMUjXaN">
          <ref type="uppgift">2022/23:NU17</ref>
          <ref type="ref_dok_id">HA01NU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU17</ref>
          <ref type="ref_dok_titel">Kompletterande bestämmelser till EU:s gaslagringsförordning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VMTesKuxXeVsjDjAxc3SU"/>
        <correspContext corresp="i-VMTesKuxXeVsjDjAxc3SU">
          <ref type="uppgift">2022/23:NU9</ref>
          <ref type="ref_dok_id">HA01NU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU9</ref>
          <ref type="ref_dok_titel">Genomförande av elmarknadsdirektivet när det gäller leverans av el och aggregeringstjänster</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-71u633VuhigqzqNEGVZS9M"/>
        <correspContext corresp="i-71u633VuhigqzqNEGVZS9M">
          <ref type="uppgift">2022/23:TU4</ref>
          <ref type="ref_dok_id">HA01TU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU4</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:2112 av Fredrik Olovsson m.fl. (S) El- och energiförsörjning för ökad tillväxt och välstånd</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-WupttS4gKKCJBewL8KYJqh">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-3c3kuDz9GGpahVZWDji5Ue">
              Riksdagen ställer sig bakom det som anförs i motionen om ett
              rättvist och rimligt högkostnadsskydd för elkonsumenter och tillkännager
              detta för regeringen.
            </item>
            <item sortKey="Yrkande 2" xml:id="i-6wHbWgCixZSNscVrqgo4S6">
              Riksdagen ställer sig bakom det som anförs i motionen om att
              följa upp och genomföra den nationella elektrifieringsstrategin
              och tillkännager detta för regeringen.
            </item>
            <item sortKey="Yrkande 3" xml:id="i-KDfXQYxzTTzBVbhVYEE7EU">
              Riksdagen ställer sig bakom det som anförs i motionen om att
              inrätta ett elektrifieringsråd och tillkännager detta för regeringen.
            </item>
            <item sortKey="Yrkande 4" xml:id="i-DMXBcGKXvEGUdXgEBtnMQx">
              Riksdagen ställer sig bakom det som anförs i motionen om översyn
              av Sveriges elprisområden och tillkännager detta för regeringen.
            </item>
            <item sortKey="Yrkande 5" xml:id="i-X8qymz4XgMgva8LUadTjb">
              Riksdagen ställer sig bakom det som anförs i motionen om snabbare
              och effektivare tillståndsprocesser och tillkännager detta för
              regeringen.
            </item>
            <item sortKey="Yrkande 6" xml:id="i-Hz7G9V7DCjqqsLjjGdjt1y">
              Riksdagen ställer sig bakom det som anförs i motionen om att
              Svenska kraftnäts planerade insatser för anslutning av havsbaserad
              vindkraft ska fortsätta och tillkännager detta för regeringen.
            </item>
            <item sortKey="Yrkande 7" xml:id="i-J6WNQbd8wvnm2hWs5zjB91">
              Riksdagen ställer sig bakom det som anförs i motionen om att
              tillsätta en utredning om krav på att installera solceller på
              nya offentliga och kommersiella byggnader och tillkännager detta
              för regeringen.
            </item>
            <item sortKey="Yrkande 8" xml:id="i-TAayL2i5f7PsG18Gt51aDe">
              Riksdagen ställer sig bakom det som anförs i motionen om utformningen
              av politiken för energieffektivisering och tillkännager detta
              för regeringen.
            </item>
            <item sortKey="Yrkande 9" xml:id="i-SGUtuk5ByKYSYUTrjN25ua">
              Riksdagen ställer sig bakom det som anförs i motionen om hållbara
              fossilfria transporter och tillkännager detta för regeringen.
            </item>
            <item sortKey="Yrkande 10" xml:id="i-Jrd9BQbMdRGHTX5dWGpjdJ">
              Riksdagen ställer sig bakom det som anförs i motionen om biodrivmedel
              och tillkännager detta för regeringen.
            </item>
            <item sortKey="Yrkande 11" xml:id="i-MKALWs6HjiQJzWBJLx9zii">
              Riksdagen ställer sig bakom det som anförs i motionen om en nationell
              plan för vätgasinfrastruktur med statlig TSO och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-UorGAf4kBijHnfhFSzY2aZ">
            Motivering
          </head>
          <p xml:id="i-94s1oxEf42K47pA1UvJudC">
            Energisystemet skapar förutsättningar och lägger grunden för
            samhällets funktion. Långsiktiga investeringar bidrar till Sveriges
            ekonomiska återhämtning och grön omställning. Kraftfulla åtgärder
            kommer att behövas för att Sverige ska lyckas ställa om till fossilfrihet
            i tid för att leva upp till Parisavtalet.
          </p>
          <p xml:id="i-HN37UXGjEXoTojXbm4msSR">
            Sverige har inlett ett skifte med en betydande elektrifiering
            av transporter, industri och andra verksamheter. En framgångsrik
            elektrifiering är avgörande för att nå netto­nollutsläpp 2045
            och kan även minska utsläppen i andra länder genom export av klimat­smarta
            produkter. Elektrifiering kan bidra till stora energieffektiviseringar
            och utsläpps­minskningar i transporter och är avgörande för att
            ställa om till fossilfria processer i stora industrier. Sveriges
            elförsörjning kan utgöra en unik konkurrensfördel genom hög leveranssäkerhet,
            låg miljöpåverkan och el till konkurrenskraftiga priser. Den svenska
            industrins konkurrenskraft behöver dock säkras genom trygg tillgång
            till el och bibehållen effekt i energisystemet på kort och lång
            sikt.
          </p>
          <p xml:id="i-ANXyARHJ1GWDLBvQQCZLiZ">
            Enligt Energimyndighetens och Svenska kraftnäts långsiktiga scenarier
            innebär klimatomställningen och en ny elektrifieringsvåg att efterfrågan
            på el kommer att öka kraftigt till 2045. Enligt de scenarier som
            innebär högst elektrifiering av samhället förväntas en fördubbling
            av elbehovet. Vi behöver värna om och få fram all fossilfri elproduktion
            men framför allt satsa på förnyelsebar elproduktion som i det
            korta perspektivet dessutom har stor och avgörande potential för
            att Sverige ska klara den gröna omställningen.
          </p>
          <p xml:id="i-Kqv65tMzG4bUM7688PLiim">
            Energipolitiken behöver utvecklas och ta höjd för detta genom
            åtgärder, bl.a. effektiv användning, ny infrastruktur och säkrad
            tillförsel. Sverige behöver mer billig el – så snabbt som möjligt.
            Vi behöver nyttja potentialen i alla fossilfria energislag – vindkraft,
            kärnkraft, vattenkraft, solenergi med mera – som kan gynna omställningen
            och säkra svensk elproduktion och konkurrenskraft. Det krävs för
            lägre elräkningar och för att öka takten i klimatomställningen
            och skapa tusentals nya jobb i hela landet. Dessutom kommer det
            stärka Sveriges energisäkerhet. Ett ökat fokus på effekt- och
            energieffektivisering banar väg för en snabb, resurseffektiv och
            hållbar elektrifiering och bidrar till klimatomställningen.
          </p>
          <p xml:id="i-AP34NAMKCcMJgAKRcVACMy">
            Socialdemokraterna tog initiativ till och la fram förslag på
            ett högkostnadsskydd, för svenska hushåll och företag. De avgifter
            som betalats in till Svenska kraftnät och inte kan användas till
            nätförstärkande åtgärder föreslogs återföras på kort sikt genom
            åt­gärder som sänker priserna, sänker nätavgifterna eller ger
            återbäring till hushåll och företag. Vi kan nu konstatera att
            genomförandet av förslag med denna riktning från den nya regeringen
            dröjer. Det är viktigt att den modell som används är rättvis mellan
            landets hushåll och konkurrensneutral ur ett företagsperspektiv.
            Skyddet ska träffa företag och hushåll som haft höga kostnader
            men inte ge otillbörliga fördelar för de som har stor förbrukning
            till fasta låga priser.
          </p>
          <p xml:id="i-ChBsLhHmYnfBoWyvE8j3VF">
            Vi behöver även agera här och nu för att få ner elpriserna, inte
            minst i södra Sverige. Genom att reformera elprissättningen på
            den europeiska marknaden, så att prissättningen frikopplas från
            gaspriset, bedöms elpriserna sänkas betydligt. Det är av stor
            vikt att regeringen hårt driver på för förslag på den europeiska
            nivån som kan leda till lägre svenska priser. För att få ner elpriserna
            behöver också elproduktionen i Sverige maximeras.
          </p>
          <p xml:id="i-Ra4avYcGeCehVGhoiwfgUk">
            Samhällets kontroll över att vi har ett tillräckligt robust elsystem
            och tillräckligt mycket produktion behöver stärkas. Just nu med
            det främsta målet att möjliggöra den gröna omställningen, men
            i grunden för att det är rimligt att samhället har mer insyn i
            och inflytande över en så samhällsviktig central infrastruktur.
            Centralt här är att utveckla vår nuvarande marknadsmodell, som
            i många delar är EU-gemensam. En grundläggande uppgift är att
            säkerställa och möjliggöra såväl omfattande och långsiktiga investeringar
            som låga priser och en stabil elförsörjning.
          </p>
          <p xml:id="i-NaPiodgLAvdzEuQGEy28ML">
            Socialdemokraterna vill föra energipolitiska samtal med andra
            partier för en långsiktig energipolitik. Varken Sveriges elkonsumenter
            eller klimatet har råd med något annat. Sådana samtal bör ha en
            bred utgångspunkt, inte låst till vissa energislag eller specifika
            lösningar. Sverige behöver kunna använda alla fossilfria tillgångar
            som står till buds.
          </p>
          <head type="h2" xml:id="i-LKfswff44L3FxJYsaTBjYp">
            Nationell elektrifieringsstrategi
          </head>
          <p xml:id="i-ErqimNrUPmtUccGggHTvRA">
            Genom arbetet med elektrifieringsstrategin vill vi socialdemokrater
            ta ett helhetsgrepp om förutsättningarna i energisektorn för att
            möjliggöra en omfattande elektrifiering av samhället.
          </p>
          <p xml:id="i-3XANf4N7SwJaeAdg7fkqHG">
            Åtgärderna i strategin syftar till att undanröja hinder för utbyggnaden
            av elproduk­tionen och säkerställa att det finns leveranser av
            el alla timmar på dygnet. Med elektri­fieringsstrategin vill vi
            ta ett helhetsgrepp om förutsättningarna i energisektorn för att
            möjliggöra elektrifieringen.
          </p>
          <p xml:id="i-4m1jUBPLaprAcPmEmtUGs6">
            Elektrifieringsstrategin utgörs av en konkret handlingsplan som
            vi vill se genom­föras de kommande tre åren. Steg för steg, åtgärd
            för åtgärd, vill vi bygga en trygg elförsörjning som möjliggör
            omställning och nya jobb. De tolv punkterna i strategin utgör
            ett helhetsperspektiv över vad som krävs för att möta de utmaningar
            som kommer med ett kraftigt ökat elbehov inom fem övergripande
            områden: planering och samarbete, effektiv användning, utbyggnad
            av infrastruktur, elnät och laddinfrastruktur, säkrad tillförsel
            av effekt och energi samt genomförande och förankring.
          </p>
          <p xml:id="i-Fbd17US1CKjidoHHqHAyBu">
            Det är av stor betydelse att arbetet med strategin nu följs upp
            och genomförs av regeringen. Ett elektrifieringsråd med representanter
            från den offentliga sektorn, näringslivet och andra samhällsaktörer
            bör inrättas. Rådet ska stödja ett effektivt genomförande av elektrifieringsstrategin.
            Svenska kraftnät bör ges en tydligare roll att arbeta för att
            elsystemet ska kunna utvecklas i takt med behoven. I denna åtgärd
            ingår bland annat ett mer proaktivt arbete med nationell nätplanering.
            Svenska kraftnät bör även få i uppdrag att tydliggöra förutsättningar
            för att främja flexibilitet vid anslutning av nya elkrävande verksamheter.
            Det kan handla om att anpassa elanvändning för att minska effekttoppar
            och optimera nyttjandet av elnäten.
          </p>
          <p xml:id="i-Cs2irPWEwpw7KSPHWJkKS4">
            Energimyndigheten bör ges ett uppdrag om att ta fram en fjärr-
            och kraftvärmestrategi. Förslag bör även tas fram för hur kraftvärmens
            lokala elsystemnyttor kan få en mer korrekt värdering. Regeringen
            bör även ge Energimyndigheten och Trafikverket i upp­drag att
            ta fram ett nationellt handlingsprogram för en snabb, samordnad
            och samhälls­ekonomiskt effektiv utbyggnad av ändamålsenlig laddinfrastruktur
            samt tankinfrastruktur för vätgas. Regeringen bör även ta initiativ
            till en nationell kraftsamling kring kompetens­försörjning för
            elektrifieringen.
          </p>
          <head type="h2" xml:id="i-KvJAgt1MFtpZYBc4Sr2Ep4">
            Energieffektivisering
          </head>
          <p xml:id="i-Bd9iSAeHBgkz27FgStT9sv">
            Sverige ska ha mycket och billig energi men vi behöver också
            bli bättre på att använda energin mer effektivt. Vi vill att Energimyndigheten
            ska fortsätta sin energieffektivi­seringskampanj, och vi vill
            stötta energieffektivisering av småhus och flerbostadshus och
            inom industrin. Syftet med åtgärderna är att bidra till klimatomställningen,
            skapa jobb, säkerställa en jämn tillgång till energi och minska
            risken för negativa effekter av volatilitet i energipriserna.
            Regeringspartierna har med precision utformat politiken så att
            flerbostadshus inte får del av åtgärderna. Den politiken bör utvärderas,
            vilket ger regeringen möjlighet att återkomma med en politik för
            energieffektivisering som är bättre utformad.
          </p>
          <head type="h2" xml:id="i-6yvssZNTzUA1r2Gm7Q3qVw">
            Utbyggnad av elnätet och elområden
          </head>
          <p xml:id="i-RJb6DdY2TqLrLhnyntkEwq">
            För att möjliggöra den gröna omställningen, nya industrisatsningar
            och tusentals jobb så behöver elen kunna transporteras dit den
            behövs. Det är också viktigt för en god tillgång på el i hela
            landet. Den socialdemokratiska regeringen tog initiativ för att
            halvera tiden för tillståndsgivning. Förra året trädde en rad
            lagändringar ikraft, som möjliggör den största tidsminskningen
            för byggande av elledningar som gjorts sedan Sverige fick elektricitet.
            De nya lagarna förenklar processerna för att bygga ut elnätet
            i Sverige och gör dem mindre resurskrävande för både elnätsföretagen
            och de berörda myndigheterna. För nätföretagen blir det lättare
            att vidta åtgärder utan att ansöka om en ny så kallad nätkoncession,
            det vill säga det tillstånd som krävs för att bygga en kraftledning.
            Fler ledningar ska kunna byggas och användas med stöd av en nätkoncession
            för ett område. En nätkoncession för linje ska kunna ändras på
            ansökan av nätföretaget. Det ska gå att lägga samman nätkoncessioner
            och dela upp en nätkoncession för linje. Sammantaget innebär förändringarna
            att arbetet kan snabbas på avsevärt. Samtidigt är det viktigt
            att kostnaderna för utbyggnaden av elnätet är rimliga för elkunderna,
            oavsett var i landet man bor. Målsättningen måste vara att det
            svenska elpriset ska vara lågt i hela landet. En översyn av indelningen
            av elprisområden bör göras. Hänsyn i utformningen kan då tas till
            hur flaskhalsar och begränsningar i nätet har utvecklats sedan
            den tidigare borgerliga regeringen införde dem för mer än tio
            år sedan.
          </p>
          <head type="h2" xml:id="i-SAukor1QKMLNEtzeoeZwhz">
            Utvecklingen av infrastruktur för vätgas
          </head>
          <p xml:id="i-BgEfbPT3XexzDaxSaXNC3S">
            Nära kopplat till de stora investeringarna för en grön industriell
            revolution är ökad användning av vätgas i produktion och för lagring
            av energi. Vätgas kommer därför att få en ökad betydelse inte
            minst som en förutsättning för industrins omställning. Social­demokraterna
            vill satsa på svensk produktion av vätgas. För att underlätta
            och samordna detta arbete behöver Sverige en nationell plan för
            vätgasinfrastruktur, som samplaneras med infrastrukturen för el.
            Idag är TSO:n, dvs den stamnätsansvarige, på gassidan ett privat
            företag. När vätgasen blir en allt större resurs ekonomiskt och
            kommer att spela en större roll i vårt energisystem så kan det
            vara rimligt att sådan infrastruktur ägs och drivs inom ramen
            för det offentligas kontroll. Regeringen bör utreda frågan och
            återkomma till riksdagen med förslag.
          </p>
          <head type="h2" xml:id="i-MP3QDANLm8fmEjagAYL7gN">
            Tillståndsprocesserna
          </head>
          <p xml:id="i-YKjLXACcCzcVPZToNSQknE">
            Sverige ska ha högt satta miljömål för industriell verksamhet
            med välfungerande samråd med berörda intressen. Däremot är det
            besvärande att tillståndsprocesserna inte sällan är tidsutdragna
            och svårförutsägbara. Investeringar i elnäts- och elproduktions­utbyggnad
            riskerar därmed att påtagligt försvåras. Reformering av ramverken
            i form av lagstiftning och regelverk är en viktig del för att
            Sverige ska få bättre fungerande tillståndsprocesser och därmed
            underlätta för ny industrialisering och förverkligandet av klimatomställningen.
            Moderna regelverk som utvecklas i takt med tekniken behöver utvecklas.
            Relevanta myndigheter ska exempelvis se över förutsättningarna
            för både framtida och befintlig kärnkraft, så att vi kan fortsätta
            nyttja befintlig kärnkraft i dess fulla kapacitet under dess hela
            livslängd.
          </p>
          <p xml:id="i-FS6oeiitDF8Dzzj5Sm5LoK">
            Över de senaste mandatperioderna har ett antal statliga utredningar
            haft i uppdrag att se närmare på reformering av ramverken för
            miljöprövningar. Socialdemokraterna menar att arbetet med reformering
            av regelverk och lagstiftning nu behöver fortsätta skyndsamt i
            syfte att korta ned handläggningstider och öka förutsägbarheten.
            Reform­arbetet bör ske med strävan att nå en bred politisk samsyn
            för att medverka till att reformeringen blir hållbar över tid
            och på så sätt skapar förutsägbarhet för investerare. Detta gäller
            brett, dvs för både industri, infrastruktur och inte minst el.
          </p>
          <p xml:id="i-JMJs55zY6bChq82ztxoX6Q">
            Den omfattande elektrifiering som samhället står inför ställer
            stora krav på effektiva och snabba tillståndsprocesser för elnät.
            Elnät som bidrar till tillförlitlig överföring av el till rimliga
            kostnader och där ökade effektuttag och nyanslutningar beviljas
            inom rimlig tid är viktiga för en konkurrenskraftig och leveranssäker
            elförsörjning. Den socialdemo­kratiska regeringen har arbetat
            för att halvera ledtiderna för nya kraftledningar, från att behov
            identifierats till att ledningen står på plats. För att genomföra
            detta krävs resurser till Energimarknadsinspektionen. Energimarknadsinspektionen
            har även en viktig roll i att finna lösningar mellan aktörer för
            att frigöra nätkapacitet och underlätta för nya kunder att ansluta
            till elnäten i tillväxtområden och därigenom även snabbare identifiera
            eventuella regulatoriska hinder.
          </p>
          <p xml:id="i-GhjrBi2E5qknfnPwPVu8oD">
            Klimatpolitiska rådets rapport för 2022, Fossilfritt Sverige
            och den nationella strategin för elektrifiering har uppmärksammat
            vikten av att berörda myndigheter och domstolar har erforderlig
            kapacitet för att motverka tidsfördröjning och oklarheter i handläggnings­processer.
          </p>
          <p xml:id="i-RgcYGoMQ96f3tr5oeyWThP">
            Ytterligare ett område som regeringen bör uppmärksamma är att
            säkerställa fungerande tillståndsprocesser genom metodutveckling
            för samverkan mellan myndigheter inom ramen för befintlig lagstiftning.
            Regeringen bör se närmare på fortsatta insatser på området motsvarande
            vad som sker till exempel inom ramen för Kommittén för teknologisk
            innovation och etik (Komet).
          </p>
          <p xml:id="i-EmDqoBuHvA8TE1EzyQu8cU">
            Samordning på regional nivå och med aktörer inom berörda branscher
            är betydelse­fullt för ett fungerande genomslag för investeringar
            och etableringar. Tidigare regering arbetade med en serie insatser
            för att främja samordningen. Ett sådant exempel är tillsättandet
            av nationell samordnare för större företagsetableringar och företagsexpan­sioner
            i Norrbotten och Västerbotten. I augusti aviserade dåvarande regeringen
            avsikt att tillsätta en samordnare som ska underlätta stora etableringar
            i fordonsindustrins gröna omställning. Besked om tillsättandet
            av en sådan samordnare saknas från nuvarande regering.
          </p>
          <head type="h2" xml:id="i-B3voBhPw1patoW6N7kYSdF">
            Kraftslagen
          </head>
          <head type="h3" xml:id="i-XFhhxw8DWuGUsnPirm1eAB">
            Vindkraft
          </head>
          <p xml:id="i-UNT8RgScYT6msSnATeLkrj">
            Sverige behöver fullfölja utbyggnaden av den havsbaserade vindkraften.
            Den kan ge kraftigt ökad energiproduktion, särskilt i södra delarna
            av landet. Havsbaserad vindkraft bidrar till ett elsystem med
            hög leveranssäkerhet, låg miljöpåverkan och el till konkur­renskraftiga
            priser. Svenska kraftnäts planerade insatser för anslutning av
            havsbaserad vindkraft bör därför fortsätta.
          </p>
          <p xml:id="i-UXvPGaAtgrSX51aKVyJMGd">
            Även den landbaserade vindkraften har stor potential att snabbt
            leverera el till låg kostnad. Den potentialen behöver tas tillvara.
            För att öka andelen beviljade tillstånd behöver kommunerna stärkta
            incitament att medverka till utbyggd vindkraft och eventuella
            invändningar mot etableringar komma tidigare i tillståndsprocessen.
            Möjligheten att kompensera dem vars omgivning påtagligt påverkas
            av vindkrafts­utbyggnad kan också behöva tydliggöras.
          </p>
          <head type="h3" xml:id="i-EGPBfdH6e3bo4MZwamawB4">
            Kraftvärme
          </head>
          <p xml:id="i-Uv6fkU9MZDZZBkDwjezUuc">
            Kraftvärme utgör ett viktigt bidrag till elförsörjningen och
            här finns även outnyttjad potential, inte minst vad gäller att
            avlasta vid effekttoppar. All effekt som finns att tillgå måste
            kunna nyttjas under tider där elpriserna annars riskerar att bli
            höga. En något överdimensionerad kraftvärme skapar förutsättningar
            för att ansluta fler kunder och kan ge ett viktigt extra tillskott
            av el under de kallaste dagarna, om incitamenten är de rätta.
          </p>
          <head type="h3" xml:id="i-CG4Yq22N4sHcBG6BHoVNc5">
            Kärnkraft
          </head>
          <p xml:id="i-M3PxZq6d52KNBjuXpjLPsB">
            Kärnkraften kommer under lång tid framöver att utgöra en viktig
            del av elsystemet. Tillsammans med vattenkraften ger den goda
            möjligheter till balansering och stabilitet i en elförsörjning
            som alltmer baseras på förnybara energislag som vindkraft och
            solenergi.
          </p>
          <p xml:id="i-GnUjiEkrJFP57chknf7wLY">
            Socialdemokraterna ser möjligheter i förlängning av drifttid
            för befintliga reaktorer. Detta förutsätter givetvis en säker
            drift och att ev. säkerhetshöjande investeringar som krävs för
            detta genomförs. Även effekthöjning vid befintliga reaktorer kan
            bli värdefullt tillskott till elförsörjningen. Det utökade kärnavfall
            som uppkommer vid en längre och ev. utökad drift måste givetvis
            även beaktas och avfallet kunna tas om hand.
          </p>
          <p xml:id="i-7kKZDdGj9924gcQoY1etFm">
            Vad gäller nya kärnkraftsreaktorer kan konstateras att det med
            nuvarande lagstiftning är möjligt att ersätta reaktorer som ställts
            av eller som kommer att ställas av. Det är givetvis en fördel
            om den infrastruktur som redan finns på plats då kan nyttjas.
            Ännu så länge har inga konkreta investeringsplaner presenterats
            för sådan ersättning.
          </p>
          <p xml:id="i-E95iuqncX8TenFr29gw1iv">
            Erfarenheter i Finland har visat att det kan bli både dyrt och
            långdraget att bygga nya konventionella reaktorer. Vad som därför
            alltmer kommit att diskuteras är mindre s k SMR-reaktorer. Inte
            heller här finns idag några beslut om kommersiell drift, men inom
            Vattenfall pågår en förstudie. Den tidigare regeringen gav Strålsäkerhetsmyndigheten
            i uppdrag att identifiera behov av utveckling av de regler eller
            andra åtgärder som kan påverka förutsättningarna för nyttjande
            av befintlig och ny kärnkraft, som t.ex. SMR baserad på känd såväl
            som ny reaktorteknik. Strålsäkerhetsmyndigheten ska lämna förslag
            på hur de identifierade behoven bör hanteras vidare.
          </p>
          <head type="h3" xml:id="i-8ftN6ADJ4agi8pjqiwCj3Y">
            Solkraft
          </head>
          <p xml:id="i-Kh5qdgZiEebN5AKzsYXLkN">
            Det är kostnadseffektivt att sätta upp solpaneler på byggnader
            och strukturer som ändå ska uppföras. Den tekniska utvecklingen
            går här snabbt och det finns ett växande intresse för solkraft
            hos hushållen, som ett sätt att balansera höga elkostnader och
            minska beroendet av andra, inte minst fossila, kraftslag. Även
            det offentliga har ett ansvar för att bidra till den gröna omställningen
            och det finns många ytor här som kan nyttjas för solpaneler. Socialdemokraterna
            vill att det tillsätts en utredning för att utreda möjlig­heten
            att ställa krav på att installera solceller på nya offentliga
            och kommersiella byggnader.
          </p>
          <head type="h2" xml:id="i-Vdx2SAkT2LfT1DggQcW1yf">
            Långsiktiga spelregler
          </head>
          <p xml:id="i-T9Nn7Z2pLVuM9i62DLy13e">
            För Socialdemokraterna är en framtida säker och stabil elförsörjning
            central. Utifrån de behov som den gröna omställningen nu ställer
            är vi därför inte beredda att utesluta något fossilfritt kraftslag
            för den framtida elförsörjningen.
          </p>
          <p xml:id="i-FCwMC6Z8Ctk9rgeHFE5gLf">
            Inom ramen för en bred energipolitisk diskussion är vi därför
            beredda att diskutera alla tillgängliga alternativ. Tidsutdräkten
            för ny eller tillkommande kärnkraft och brådskan i att få fram
            ny el till växande näringar och transporter gör dock att fokus
            på kort och medellång sikt bör, eller snarare måste, ligga på
            andra kraftslag.
          </p>
          <head type="h2" xml:id="i-Nc875PSceMy3jwQsjb1emv">
            Hållbara fossilfria transporter och biodrivmedel
          </head>
          <p xml:id="i-UVTtYZLXbK4HmLZh8tDid5">
            Användningen av fossil energi inom transportsektorn är fortsatt
            hög och står för en stor del av utsläppen. För att bryta transportsektorns
            fossilberoende behövs ökad transport­effektivitet, effektivare
            fordon och farkoster, elektrifiering och en övergång från fossila
            till hållbara förnybara drivmedel. Utbyggnaden av laddinfrastruktur
            bör ske i sådan takt att den inte blir ett hinder för elektrifieringen
            av transportsektorn.
          </p>
          <p xml:id="i-39nZwqMFctESM77EqxJ9cF">
            Dagens fossildrivna fordon kommer emellertid att fortsätta rulla
            på våra vägar under många år. För att klara svenska klimatmål
            och bidra till svensk industriell utveckling behöver fossila drivmedel
            bytas till förnybara.
          </p>
          <p xml:id="i-F4hPmQ4kcC1wRT33h1fgYF">
            I dag används biogas framför allt i transportsektorn där den
            ersätter användning av bensin och diesel och bidrar till att minska
            utsläppen från transportsektorn. För att bibehålla och öka den
            svenska biogasproduktionen avsattes 900 miljoner kronor 2022–2024
            till stöd för produktion av biogas. Under 2024 förbereddes en
            kontrollstation för utvärdering av stödets utformning för att
            säkerställa ett ändamålsenligt och kostnads­effektivt stöd.
          </p>
          <p xml:id="i-U8bbCN6nB54DggfdqxqvY4">
            Sverige tappar investeringar i biodrivmedel. Trots goda förutsättningar
            sker inte betydande investeringar i produktion. Det är ett problem
            i klimatomställningen av fordonsflottan och en förlust för svenskt
            näringsliv. Regeringens inställning till reduktionsplikten hindrar
            nu dessutom investeringar för ökad produktion. Det är av högsta
            vikt att marknadens aktörer kan få stabila förutsättningar för
            svensk produktion av biodrivmedel.
          </p>
          <head type="h2" xml:id="i-HUVNdCg7naZECNDADaTmHF">
            Tryggt och säkert elsystem
          </head>
          <p xml:id="i-3oy5ZyHuerGAZkPSi5fNFd">
            En allt snabbare energiomställning innebär betydande utmaningar
            för elsäkerheten. Nya tekniker används i åldrande elanläggningar
            och användningen sker också på ett annat sätt än tidigare, vilket
            elanläggningarna inte alltid är anpassade för. I takt med att
            allt mer avancerad elektronik integreras i elsystemen, t.ex. solceller
            och laddstolpar, ökar även risken för problem med elektromagnetiska
            störningar på radiokommunikation, el- och telenät samt utrustning
            ansluten till dessa. I syfte att förstärka arbetet med elektro­magnetisk
            kompabilitet tillförde Elsäkerhetsverket därför medel 2022.
          </p>
          <p xml:id="i-M9SHLx69HsW4L1dhWAPgtb">
            Robustheten inom elförsörjningen behöver vara hög och åtgärder
            behöver vidtas för att säkerställa en tillfredsställande beredskapsnivå.
            Förmåga och motståndskraft behövs för att hantera väpnade angrepp,
            cyberattacker och antagonistiska handlingar samt extrema väderberoende
            händelser såsom stormar, bränder och översvämningar. Regeringen
            förstärkte därför insatserna för elberedskap 2022 så att sektorn
            bättre ska kunna före­bygga, motstå och hantera sådana störningar
            i elförsörjningen som kan medföra svåra påfrestningar på samhället.
            Det inkluderar t.ex. områdena skydd och robusthet, repara­tionsberedskap,
            ödrift, ledningsförmåga, cybersäkerhet och samband. Ökade medel
            ger även stärkt förmåga att vägleda sektorn med planering för
            åtgärder före och under höjd beredskap. Vi ser positivt på de
            insatser på området som presenterats i budgetpropositio­nen för
            2023 och vill arbeta konstruktivt med regeringen i dessa frågor.
          </p>
        </div>
        <div type="motSignatures">
          <list>
            <item xml:id="i-5bhNdp5ArxJav2cQiSS7qu">
              Fredrik Olovsson (S)
            </item>
            <item xml:id="i-Xbx8egfZsFniP1efqpCrjb">
              Monica Haider (S)
            </item>
            <item xml:id="i-MCKNYbzFPtepfzNGtatFej">
              Mattias Jonsson (S)
            </item>
            <item xml:id="i-EWqqp3ZPjddaVMz6RM6Jco">
              Marianne Fundahn (S)
            </item>
            <item xml:id="i-DVUqqFLj6AwfzjdhfpF2iS">
              Isak From (S)
            </item>
            <item xml:id="i-T5q56ZXDNMunuUdNToWuFb">
              Aida Birinxhiku (S)
            </item>
            <item xml:id="i-NzNcxr1scGPcRCjUf1fnnk">
              Daniel Vencu Velasquez Castro (S)
            </item>
          </list>
        </div>
      </div>
    </body>
  </text>
</TEI>
