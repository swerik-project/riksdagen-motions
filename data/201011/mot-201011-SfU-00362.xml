<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00362">
  <teiHeader>
    <fileDesc>
      <titleStmt>
        <title>Ekonomisk familjepolitik</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ekonomisk familjepolitik</title>
          <idno type="rdwebb">GY02Sf362</idno>
          <rs type="number">Sf362</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf362/text</ref>
          <ref type="dokument_url_html">http://data.riksdagen.se/dokument/GY02Sf362</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf362</ref>
          <ref type="doc">http://data.riksdagen.se/fil/5A7C9ACC-FDFA-49AB-B12C-8067B6D93662</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4LKTA9z8sbBuJRYc3JmusK</idno>
            <name>Shadiye Heydari</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SA8UxFhjAuPobYWN8Y2Qep</idno>
            <name>Annelie Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SGGk6nTT2udqD1REve4eqb" type="signed"/>
        <correspContext corresp="i-SGGk6nTT2udqD1REve4eqb">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-4LKTA9z8sbBuJRYc3JmusK"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-SA8UxFhjAuPobYWN8Y2Qep"/>
        </correspContext>
        <correspAction type="numbering" xml:id="i-C6ZrKZMsYjNExQdqwnzaw2">
          <date when="2010-10-29"/>
        </correspAction>
        <correspAction type="submission" xml:id="i-3z16QfooqzJ4kVmX4ymjT6">
          <date when="2010-10-27"/>
        </correspAction>
        <correspAction type="transfer" xml:id="i-CQnHRLiri7EtpUjGD17wGx">
          <date when="2010-10-27"/>
        </correspAction>
        <correspAction type="assigned" xml:id="i-ReNgVLJ9UzoE44SHuhFhT1"/>
        <correspContext corresp="i-ReNgVLJ9UzoE44SHuhFhT1">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-BYnu2e1T784aoqgMErAhey">
            Förslag till riksdagsbeslut
          </head>
          <list style="ol">
            <item xml:id="i-5nan5GA9irtBrTFeDqfMft">
              Riksdagen beslutar om ett nytt politiskt mål för politikområdet
              Ekonomisk familjepolitik.
            </item>
            <item xml:id="i-ESFvw57mbru2GJSXreYC5R">
              Riksdagen tillkännager för regeringen som sin mening vad som
              anförs i motionen om en solidarisk välfärd med tydliga principer
              för omfördelning.
            </item>
            <item xml:id="i-W4PiZrEaZrM5f5dsL5RbcJ">
              Riksdagen tillkännager för regeringen som sin mening vad som
              anförs i motionen om att avskaffa det kommunala vårdnadsbidraget.
            </item>
            <item xml:id="i-SLkfpNMEihv93LwmcQAyFN">
              Riksdagen tillkännager för regeringen som sin mening vad som
              anförs i motionen om möjligheten för båda föräldrarna att ta ut
              föräldrapenning samtidigt under barnets första månad.
            </item>
            <item xml:id="i-6Rg6jVP3Xs1FQdQDt5bq1X">
              Riksdagen tillkännager för regeringen som sin mening vad som
              anförs i motionen om ett stegvis höjt tak till 10 prisbasbelopp
              i den tillfälliga föräldrapenningen och havandeskapspenningen.
            </item>
            <item xml:id="i-S7da8bHL7YoNQDT3988x4r">
              Riksdagen tillkännager för regeringen som sin mening vad som
              anförs i motionen om att ta bort skyldigheten för förskole- och
              skolpersonal att administrera ett intyg som berättigar föräldern
              till tillfällig föräldrapenning vid vård av sjukt barn.
            </item>
            <item xml:id="i-QNEQsQCkoc7mWDXtTzVUqP">
              Riksdagen tillkännager för regeringen som sin mening vad som
              anförs i motionen om barnbidrag.
            </item>
            <item xml:id="i-QKwmgJSHpeiFcsX788hpmp">
              Riksdagen tillkännager för regeringen som sin mening vad som
              anförs i motionen om delat barnbidrag.
            </item>
            <item xml:id="i-Dn2NT9PzjRv2Urv7XzK1Br">
              Riksdagen tillkännager för regeringen som sin mening vad som
              anförs i motionen om ekonomiskt utsatta barn.
            </item>
            <item xml:id="i-8AB45wLGTUyRv2nf2EseFU">
              Riksdagen tillkännager för regeringen som sin mening vad som
              anförs i motionen om höjt underhållsstöd.
            </item>
            <item xml:id="i-BW14JwMrTwfkEU7aT8ifjE">
              Riksdagen tillkännager för regeringen som sin mening vad som
              anförs i motionen om studerande med barn. 1
            </item>
            <item xml:id="i-GC9wUNoNgie1BHW1aSZqMb">
              Riksdagen tillkännager för regeringen som sin mening vad som
              anförs i motionen om barn med behov av särskilt stöd och om vårdbidraget.
            </item>
            <item xml:id="i-A6TQ7h4u7Gjx2KaYHYbB7M">
              Riksdagen tillkännager för regeringen som sin mening vad som
              anförs i motionen om en översyn av bostadsbidragen som ett bostadspolitiskt
              och familjepolitiskt instrument.
            </item>
          </list>
          <p xml:id="i-XDsA2t6CZAkCS3LNbRYrJ4">
            1 Yrkande 11 hänvisat till UbU.
          </p>
        </div>
        <div type="motContent">
          <head type="h1" xml:id="i-4dpEEavYXfMt6yjaDo4rVy">
            Varje barns bästa för Sveriges föräldrar och barn
          </head>
          <p xml:id="i-Nhczo2dXLeZXCr3nP8Nur7">
            Ett Sverige med framtidstro och hopp. Ett land med trygghet i
            vardagen där varje barn nyfiket kan möta framtiden som ett äventyr
            om hörnet. Ett land där föräldrar kan känna sig värdefulla i familjen
            och i sitt arbete. Ett land där livet går ihop.
          </p>
          <p xml:id="i-KKbdGuRbTCeKGEyomDVPqM">
            Så ser inte Sverige ut i dag. En borgerlig regering har ändrat
            villkoren för Sveriges föräldrar och barn. Trygghet i vardagen
            är inte alla förunnat. Sverige är i dag ett land där klyftorna
            medvetet tillåts att öka. En del föräldrar har fått mer pengar
            i plånboken medan andra föräldrar har fått se det ekonomiska utrymmet
            krympa. De som har råd kan inte längre bidra till vårt gemensamma
            som tidigare. Samtidigt har föräldrar som drabbats av sjukdom
            eller arbetslöshet svårare än någonsin att få ekonomin att gå
            ihop.
          </p>
          <p xml:id="i-orqPmWBDB2kzdvy2rKQGB">
            I vårt Sverige ska varje barn, oavsett föräldrar, kunna nå sina
            drömmars mål. Det är ett Sverige som byggs utifrån att vi alla
            tjänar på rättvisa. Våra gemensamma pengar ska inte slumpas bort
            utan varje skattekrona som användas så effektivt som möjligt.
            Vi vill se en familjepolitik som bidrar till generellt goda uppväxtvillkor
            för varje barn och att föräldrar inte ska behöva välja mellan
            föräldraskap och förvärvsarbete. Det är en politik som med solidarisk
            omfördelning bidrar till både social och ekonomisk utjämning.
            Det är ett välfärdsland som gör det lätt att vara solidarisk,
            ett land som anstränger sig för att varje förälder ska kunna få
            livet att gå ihop.
          </p>
          <p xml:id="i-VK9oQMeZy9A5DfamzfYRwZ">
            Vi vill fortsätta att utveckla den familjepolitiska modell som
            vi har i Sverige. Vi är beredda att utveckla och ompröva när vi
            märker att det behövs. Många barn växer upp i familjer där resurser,
            sociala nätverk, språksäkerhet och många valmöjligheter är självklarheter.
            I vårt välfärdsland är det självklart att politiken har ett ansvar
            för att ge möjligheter också till de barn som föds till sämre
            villkor. FN:s barnkonvention gäller och måste avspeglas i politiken
            på alla områden. Det ska också vara så att vi i tider av ekonomisk
            kris och nedgång tar ett gemensamt ansvar för att skydda barnen
            mot krisens effekter. Så borde ske också i dag. I stället driver
            arbetslöshet och utslagning allt fler barn över fattigdomsgränsen.
            Barnfattigdomen har ökat i Sverige från 8 % 2006 till 12 % 2009.
            För barn till ensamstående är ökningen än mer markant: från 15
            till 27 %. Detta är helt oacceptabelt. Målet måste vara att inga
            barn ska behöva växa upp fattiga i ett välfärdssamhälle.
          </p>
          <p xml:id="i-WF3c6xfbZCiAre1mtp2rmR">
            En modern familjepolitik för barnets bästa måste utgå från vardagen
            som dagens föräldrar lever i. Det handlar om orimliga krav och
            ojämlik ansvarsfördelning. Sverige behöver en politik och en välfärdsmodell
            som kan svara upp till de värderingar och attityder som dagens
            unga föräldrar har. Den generella välfärden är mycket viktig för
            familjer med barn, liksom de generella stöden, såsom barnbidraget,
            i syfte att utjämna skillnaderna mellan familjer med barn och
            familjer utan barn.
          </p>
          <p xml:id="i-FuLLq841qbXtdytSZznAWJ">
            Många föräldrars vardag präglas av den ständiga kampen mot tiden.
            Man ska helst prestera på jobbet, vara vältränad, socialt framgångsrik,
            ständigt uppdaterad och ha fint hemma och samtidigt vara en närvarande
            och trygg förälder. Inte sällan kolliderar stress och övertid
            på jobbet, eller bara arbetstiderna i sig, med dagishämtning,
            läxläsning, matlagning, föräldramöten eller fotbollsträning. Det
            behöver bli lättare för den moderna familjen att få livet att
            gå ihop och tiden att räcka till.
          </p>
          <p xml:id="i-A4PwHzNEUVXDNu5vxttunt">
            Barnfamiljer är därutöver väldigt olika, nu mer än någonsin.
            Mer än var femte barn växer upp i en annan familjekonstellation
            än den med sina biologiska föräldrar. Sverige är fullt av bonusbarn,
            varannanveckaspappor, regnbågsfamiljer, ensamstående föräldrar
            och barn med syskon i andra familjer. Det kräver att en del regler
            ses över och moderniseras. Barns livsvillkor präglas av samma
            orättvisor, klassklyftor och brist på jämställdhet som finns i
            samhället i stort. För barnens skull behövs en familjepolitik
            som stöder barnfamiljer generellt men också en familjepolitik
            med kompensatoriska inslag som tar hänsyn till familjer med särskilt
            utsatt situation.
          </p>
          <p xml:id="i-UmjRbaE4xaC3okg9ss4c7b">
            Regeringens familjepolitik är ett tydligt avsteg från en familjepolitisk
            modell som sätter föräldrar och barn främst. Barnfamiljer har
            fått känna av tuffare villkor, inte bara genom besparingar i de
            familjepolitiska stöden, utan också genom en borgerlig ovilja
            att lyssna till behov om en tillgänglig barnomsorg av god kvalitet.
            I stället har en familjepolitik med dåtiden som förebild klubbats
            igenom. Tydligast märks detta genom införandet av ett kommunalt
            vårdnadsbidrag enligt gamla hemmafruideal.
          </p>
          <p xml:id="i-4BK85BeBWQu7FYwvYPKKrX">
            Även om barnfamiljer är olika vill de allra flesta försörja sig
            genom att båda föräldrarna har inkomster från arbete. Grunden
            för den svenska välfärdsmodellen har under en lång tid varit arbetslinjen.
            Med den som grund ska systemen underlätta för den enskilda individen
            att klara sin egen försörjning. Arbete handlar om både skyldigheter
            och rättigheter. I ett samhälle med höga välfärdsambitioner är
            arbete en förutsättning. Då krävs att så många som möjligt förvärvsarbetar.
            Vi socialdemokrater tänker inte överge arbetslinjen som grundläggande
            princip. Den är nödvändig för att klara välfärden, och för mäns
            och kvinnors lika möjligheter till ekonomisk självständighet.
          </p>
          <p xml:id="i-GBzTqbFWQ1L7BGzTtj2L2N">
            Vi behöver göra pappa med barn och mamma med jobb. Barns rätt
            till båda sina föräldrar förutsätter ett jämställt arbetsliv och
            ett jämställt familjeliv.
          </p>
          <head type="h1" xml:id="i-UvMcCy9L1qDgiAPE6gwhXp">
            Politikområdet Ekonomisk familjepolitik
          </head>
          <p xml:id="i-PdRvp79hEocKP8N2DvECcs">
            Vi vill föreslå riksdagen att målet för politikområdet Ekonomisk
            familjepolitik ska fastställas till att skillnaderna i de ekonomiska
            villkoren mellan familjer med och utan barn ska minska inom ramen
            för den generella välfärden. Målet har god överensstämmelse med
            de principer utifrån vilka politikområdet är uppbyggt. För ett
            välfärdsland med ambitioner kan knappast signalen att barn ska
            vara en ekonomisk börda vara rimlig. En solidarisk omfördelning
            mellan dem som har och inte har barn är en viktig del i vår generella
            välfärd. På motsvarande sätt är en solidarisk utjämning av risker
            och kostnader mellan generationer, mellan arbetande och arbetslösa,
            mellan sjuka och friska viktiga inslag i vår trygghetsmodell.
          </p>
          <p xml:id="i-LFbFEnGZjo4Ys8zQVSw3yr">
            Sedan 2008 gäller målet att den ekonomiska familjepolitiken ska
            bidra till förbättrade förutsättningar för en god ekonomisk levnadsstandard
            för alla barnfamiljer. Regeringen har också beskrivit att det
            nya målet betonar förutsättningarna snarare än utfallet och en
            viss acceptans för att utfallet inte alltid blir detsamma för
            alla familjer. Vi motsätter oss en utveckling där klyftor medvetet
            tillåts öka mellan familjer med barn och övriga grupper i samhället.
          </p>
          <head type="h1" xml:id="i-Kz1ejFLjR9yxQzkR42hbu7">
            Avskaffa vårdnadsbidraget
          </head>
          <p xml:id="i-BvPM2ySPXSrVty9rX1d8Ns">
            Inget annat land i världen lägger mer pengar på att föräldrar
            ska kunna vara hemma med sina barn. Den svenska föräldraförsäkringen
            är världsunik. Därför ska föräldraförsäkringen värnas eftersom
            den ger verklig tid med de små barnen. Föräldraförsäkringens utformning
            med ersättning enligt inkomstbortfallsprincipen gör det möjligt
            att lämna sitt arbete för en tid, för att vara hemma med de små
            barnen. Föräldraförsäkringen stöder föräldraskap och förvärvsarbete
            för både kvinnor och män.
          </p>
          <p xml:id="i-ConqViV1Jjyh3k1ZgLaNJ1">
            Vårdnadsbidraget är ett systemskifte med ett tydligt avsteg från
            tvåförsörjarmodellen. Vårdnadsbidraget understöder en familjepolitik
            där kvinnor tar hand om barnen och männen om jobbet. Vårdnadsbidraget
            innebär att de barn som bäst behöver förskolan, till exempel för
            sin språkutveckling, förhindras att delta i förskolans pedagogiska
            verksamhet. Vårdnadsbidraget bidrar till en ökad segregation.
          </p>
          <p xml:id="i-DySeC3XKhBNgRThT7rbRFk">
            Ingen som i dag jobbar och behöver hela sin lön har råd att ersätta
            lönen med ett vårdnadsbidrag på 3 000 kr. Därför är vårdnadsbidraget
            en kvinnofälla. Det är i huvudsak kvinnor som kommer att vara
            hemma med barnen till så låg ersättning att de inte kan försörja
            sig. De blir helt beroende av sina mäns goda vilja. Det kommer
            alla kvinnor att få känna av på arbetsmarknaden, i fler osäkra
            anställningar, i sämre löner och sämre karriärmöjligheter. Därför
            ska vårdnadsbidraget avskaffas.
          </p>
          <p xml:id="i-UmfcGCFYxGp6f6jxGRNzPs">
            Det är få män som klarar av att vara produktiva för två. Därför
            är också män förlorare på ökad ojämställdhet. De kommer att få
            känna av en ökad press att jobba ännu mer, prestera än bättre
            för att duga som familjeförsörjare. De kommer att få betala i
            mindre tid med sina barn. Därför ska vårdnadsbidraget avskaffas.
          </p>
          <p xml:id="i-7jegAKb3Twi9gQ85xFMZjB">
            Det är barnen som är förlorare när borgerlig familjepolitik nu
            ger bidrag till dem som inte använder den svenska förskolan med
            läroplan och välutbildad personal. Det är barnens egen rätt till
            förskola och möjlighet att utvecklas och växa tillsammans med
            andra barn som åsidosätts. Det är barnens trygghet i att ha fler
            vuxna omkring sig som ifrågasätts. Kärnfrågan handlar om vad våra
            skattepengar ska användas till. Varje krona som kommunerna satsar
            på ett vårdnadsbidrag för de få som drömmer om en offentligt finansierad
            hemmafrutillvaro, eller för dem som väljer bort förskolan, är
            en krona mindre till välutbildad personal, personalutbildning,
            pedagogisk verksamhet och lokaler i den gemensamt finansierade
            förskolan. Därför ska vårdnadsbidraget avskaffas.
          </p>
          <p xml:id="i-25fdi2WihZSqvGVNxvTh4k">
            Vi tänker inte överge arbetslinjen som en grundläggande princip.
            Den är nödvändig för att klara välfärden och för mäns och kvinnors
            lika möjligheter till ekonomisk självständighet. Den är nödvändig
            för barns trygghet. Tvärtom ser vi i dag behov av en ny och förstärkt
            arbetslinje som bör ligga till grund för kommande familjepolitiska
            reformer. Vårdnadsbidraget verkar i helt motsatt riktning.
          </p>
          <head type="h1" xml:id="i-XzCJpeu5ENhRi9jGCCz2c9">
            Investera i mer jämställdhet
          </head>
          <p xml:id="i-LXfrg4rp92bgASGo1Y7YR9">
            Vi är beredda att utveckla fler förslag baserade på Föräldraförsäkringsutredningen
            för att knyta en större del av föräldraförsäkringen till respektive
            förälder. Det är fortfarande mammor som bär huvuddelen av arbetet
            med hem och barn och som tar huvudansvaret när barnen är sjuka
            eller i relationerna till förskola och skola. Det är mammor som
            går ned i arbetstid när barnen är små, och det är fortfarande
            bara 21 % av föräldraförsäkringen som tas ut av papporna. Allt
            detta slår direkt på alla kvinnors möjligheter i arbetslivet och
            på mäns roll i familjen. Mammorna har svagare löneutveckling som
            följer med långt efter det att barnen var små. De många deltiderna
            ger henne lägre lön, sämre pension och en svagare ställning i
            arbetslivet. Huvudansvaret för arbetet med barnen gör att många
            arbetsgivare betraktar alla kvinnor som osäker arbetskraft. Pappan
            ses inte som förstahandsförälder. Han förminskas i sin roll som
            pappa och i sin vikt för barnen. Allt fler pappor vill vara närvarande
            pappor i sina barns vardag, men de möts inte sällan av medvetna
            och omedvetna hinder från sin omgivning. Menar vi allvar med att
            barn har rätt till båda sina föräldrar är målet tydligt. Vi socialdemokrater
            vill ha ett jämställt uttag av föräldraförsäkringen.
          </p>
          <head type="h2" xml:id="i-PLwr9QsG71hH5pKckreRUN">
            Föräldrautbildning med jämställdhetsprofil
          </head>
          <p xml:id="i-Y4xsx5vVQ9yLkhgmk7kndR">
            För att ytterligare stödja föräldrar i de möjligheter som finns
            i att dela ansvaret för de små barnen under föräldraledigheten
            vill vi utveckla föräldrautbildningen så att den har en tydlig
            jämställdhetsprofil över hela landet. Det är i det individuella
            mötet mellan föräldrar och personal på bvc, mödravården, Försäkringskassan
            och socialtjänsten som information och kunskap om attityder till
            jämställdhet och genus har betydelse. Därför behöver också kunskaperna
            öka om jämställdhet och genus hos de personalgrupper som möter
            föräldrar.
          </p>
          <head type="h2" xml:id="i-CxqqXEJW1P4bnzo9vypoSP">
            En gemensam månad
          </head>
          <p xml:id="i-AQkseR2JbxYSE67cnWRFM9">
            Vi vill inom ramen för föräldraförsäkringen ge möjlighet för
            bägge föräldrarna att vara hemma samtidigt den första månaden
            efter barnets födelse. Vi ser flera fördelar med att öka pappornas
            möjlighet att delta i omvårdnaden av barnet redan från start.
            Det skulle dels stärka banden mellan barn och far, dels skulle
            pappans tidiga delaktighet innebära en betydande avlastning för
            mamman den första tiden efter förlossningen. Genom att införa
            möjligheten för båda föräldrarna att ta ut föräldrapenning samtidigt
            under barnets första månad underlättas den första tiden hemma.
            Det är en välkommen reform som är viktig för barnen och sätter
            fokus på pappors roll i familjen.
          </p>
          <head type="h2" xml:id="i-Jqzode2Q57S91rUyF9M4Eo">
            Ett föräldravänligt arbetsliv
          </head>
          <p xml:id="i-UiHMTEUE3GoUwQMnfsMZNW">
            Den som mår bra som förälder och får livet att gå ihop blir också
            en effektiv medarbetare. Det hänger ihop. Men långt ifrån alla
            får i dag vardagen att gå ihop. Trots en förstärkt föräldraledighetslag
            vittnar föräldrar om kränkning och diskriminering i arbetslivet.
            Alltför många känner stress och press och slits ut på sina arbetsplatser.
            Det är inte heller ovanligt att familjer glider isär just för
            att kraven blir övermäktiga. I kampen om att få ihop kraven i
            arbetslivet med rollen som förälder, sambo eller make/maka drivs
            allt fler till ohälsa. Kvinnors ohälsa är här särskilt utmärkande.
          </p>
          <p xml:id="i-QjqbfPPBMb98pPs1LPNz2r">
            Vi vill ha ett mer tillåtande och flexibelt arbetsliv som bygger
            på flexiblare arbetstider ur ett arbetstagar- och föräldraperspektiv.
            Det är en absolut förutsättning för att öka pappors uttag av föräldrapenningdagar.
            Därför tror vi på att utveckla arbetet med jämställdhetsplaner
            på arbetsplatserna och ett förstärkt arbetsmiljöarbete som bland
            annat tar utgångspunkt i småbarnsföräldrars vardag. Vi är också
            övertygade om att mer inflytande över arbetstiden är ett viktigt
            steg på vägen.
          </p>
          <p xml:id="i-8nH7ohNzn9sf7nqgyHDrN9">
            En absolut förutsättning för att kunna kombinera föräldraskap
            och förvärvsarbete är en väl utbyggd förskola. Vi socialdemokrater
            är aldrig nöjda med att bara ha barnpassning. Vi vill ha en förskola
            med hög kvalitet som är till för barnen. Barnfamiljer har olika
            villkor. Familjepolitikens uppgift är att stödja föräldrar och
            familjer i olika sammanhang och konstellationer. I ett förändrat
            arbetsliv måste också barnomsorgen möta de behov som föräldrar
            har för att få ihop vardagen med barn och jobb. Vi vill öka tillgången
            på barnomsorg på kvällar, helger och nätter.
          </p>
          <head type="h2" xml:id="i-5PfQCy3Nj32RnNwaKjxma4">
            Mer tid med barnen
          </head>
          <p xml:id="i-2zke1xMjw2uhWqFe9WN9s6">
            Efter föräldraledigheten börjar den riktiga vardagen för småbarnsfamiljen.
            Många föräldrar tycker att det är skönt att komma tillbaka i arbete
            men känner samtidigt stress över att inte få vara med sitt barn.
            Vi ser behov av att föräldrar får mer tid med barnen. Många föräldrar
            efterfrågar också fler korta perioder av sammanhängande tid med
            barnen utan att för den skull permanent gå ned i arbetstid, vara
            helt föräldralediga på nytt eller vara helt borta från arbetsmarknaden.
            Vi vill därför göra föräldraförsäkringen mer flexibel (inom ramen
            för dagens försäkring) så att man kan använda den för att få mer
            tid med barnen ända upp till 16 års ålder.
          </p>
          <head type="h1" xml:id="i-Ughv9KV11pkNMqKG6CF9X3">
            Bättre stöd till gravida och nyblivna föräldrar
          </head>
          <p xml:id="i-AUVZRkj4u5gK7Tod5rX74d">
            Möjligheten för gravida att gå hem vid fysiskt ansträngande arbeten,
            eller när ens arbetsförmåga är nedsatt, är viktig och bidrar till
            att många kvinnor klarar sig oskadda genom graviditeten samt minskar
            risken för att barnet lider skada. Dessvärre har tillämpningen
            av reglerna långt ifrån alltid uppfyllt kraven om en rättssäker
            likabehandling. Bristen har framför allt berott på att Försäkringskassans
            bedömningar skiljer sig mellan olika orter och regioner. Vi förutsätter
            därför att regeringen följer upp detta samt att Försäkringskassans
            pågående arbete för att öka likabehandlingen och rättssäkerheten
            i socialförsäkringarna även fäster uppmärksamhet vid detta problem.
          </p>
          <p xml:id="i-4UngEKHBSwgcEPrSCoys3P">
            Ändå tror vi att det inte räcker. Vi vill få bort synen på graviditet
            som ett sjukdomstillstånd snarare än något naturligt. Statistiken
            säger oss att besvär under graviditeten är vanligt. Här har arbetslivet
            ett viktigt ansvar att kunna erbjuda sjysta arbetsvillkor och
            god arbetsmiljö. I dag kan den som är gravid begära att bli omplacerad
            eller få havandeskapspenning 60 dagar före planerad förlossning.
            Arbetsgivarens ansvar att kunna erbjuda flexibla lösningar borde
            infalla även tidigare under graviditeten. Det torde också ligga
            i arbetsgivarens intresse att behålla den gravida i arbete.
          </p>
          <p xml:id="i-HgUoThhbWjbtsS6XAefuao">
            Föräldraförsäkringsutredningen har föreslagit att en graviditetsmånad
            införs och att havandeskapspenningen samtidigt avskaffas. Syftet,
            menar utredningen, är att möta gravidas behov av vila under slutet
            av graviditeten, men också att komma till rätta med de regionala
            skillnader som funnits i de olika slagen av ersättning. I dag
            finns möjlighet att ta ut föräldraförsäkring innan barnet har
            fötts, för gravida som känner att de behöver vila. Samtidigt känner
            då många att man minskar på tiden som kan tillbringas med barnet
            efter födseln. Det finns anledning att ytterligare noga analysera
            för- och nackdelarna med en graviditetsmånad. Det ska ställas
            mot både de andra önskvärda reformer som finns på området och
            huruvida Försäkringskassans tillämpning framöver minskar behovet
            av en sådan reform.
          </p>
          <head type="h1" xml:id="i-2MDkZX7bxRh6HPcXvd53QU">
            Trygg ersättning vid föräldraledighet och vid barns sjukdom
          </head>
          <p xml:id="i-8y4ELRFFti2cMR3k6QFcQq">
            Den borgerliga regeringen har valt att försämra den tillfälliga
            föräldrapenningen som gäller när föräldrar är hemma för att ta
            hand om sina sjuka barn. Det innebär att det är rationellt för
            den som tjänar mest, oftast pappan, att fortsätta jobba medan
            den som vanligtvis tjänar mindre, mamman, är hemma och vårdar
            barn. Så cementeras gamla könsroller och så försvårar regeringen
            för de föräldrar som vill, men inte har råd att dela ansvaret
            för barnen. Vi socialdemokrater vill på sikt höja taket i den
            tillfälliga föräldrapenningen och havandeskapspenningen så att
            den ligger på samma nivå som i föräldrapenningdagarna.
          </p>
          <p xml:id="i-PzVLGM3wXEL2EMjXoZBG2k">
            Föräldraförsäkringen behöver ses över för att möta den nya verklighet
            som ett flertal nya familjekonstellationer innebär. När det finns
            fler än två föräldrar bör man kunna få överlåta dagar med föräldrapenning.
            Alla barn, oavsett hur familjen ser ut, vinner på att föräldrar
            och andra närstående har möjlighet till tid med dem.
          </p>
          <p xml:id="i-MqkzghaeqWFVpvf3geFWm2">
            Det är orimligt att tvinga personal på förskolor och skolor att
            kontrollera och administrera föräldrars rätt till ersättning vid
            vård av sjukt barn. Det är ett ytterligare ansvar som överflyttas
            till kommunerna och som tar resurser från det som pedagogerna
            faktiskt ska ägna sig åt omsorgen om barnen, lärande och pedagogik.
            Fusk och missbruk i våra välfärdssystem får inte accepteras och
            måste stävjas på olika sätt. Det finns mer träffsäkra sätt att
            kontrollera rätten till ersättning vid vård av sjukt barn, till
            exempel riktade kontroller, och vi föreslår därför att åläggandet
            att administrera och kontrollera tillfällig föräldrapenning tas
            bort från förskole- och skolpersonal.
          </p>
          <head type="h1" xml:id="i-E8P9VQz2ByUJT6hnXu6hi3">
            Ett rättvist och effektivt barnbidrag
          </head>
          <p xml:id="i-CqsYTiTWbfzuWykEjwPJUY">
            Förträffligheten med barnbidraget är att det går till alla barn.
            Därigenom bidrar det till en positiv fördelning utan att skapa
            negativa marginaleffekter eftersom barnbidraget inte påverkas
            av föräldrarnas inkomster från arbete, eller deras utgifter. Ett
            viktigt syfte med barnbidraget är ekonomisk utjämning och ökad
            ekonomisk trygghet för barnfamiljer under den period när försörjningsbördan
            är som allra störst. Det är just detta den generella välfärdsmodellen
            bygger på, och barnbidraget har ett starkt fäste i den. Vi menar
            att det är viktigt att fortsätta att hävda barnbidragets värde.
          </p>
          <p xml:id="i-5EVUc2poZegNdcTg32nUhQ">
            Ett mer jämställt ansvar för barnen är ett viktigt mål för en
            modern familjepolitik. Det är något som också bör avspeglas i
            de signaler som staten skickar via utbetalningen av barnbidrag
            varje månad. Därför vill vi att barnbidraget delas mellan föräldrarna.
            Lika modernt som det var att betala ut barnbidraget enbart till
            mamman då, lika omodernt är det i dag. Nu leder det till att samhällets
            stöd till barnfamiljerna upprätthåller och underblåser den ojämlika
            uppfattningen att det är mamman som ska stå för inköpen till barnet.
          </p>
          <head type="h1" xml:id="i-77HZXDtnp4jkw842tbG1FG">
            Barn i ekonomiskt utsatta familjer
          </head>
          <p xml:id="i-M8TBv1BGAhCTEV2aGrfXRQ">
            Fortfarande är skillnaderna mellan barn stora i Sverige och de
            ökar med den borgerligt förda politiken. Vissa barn föds till
            knappa förhållanden där ensamstående föräldrar får vrida och vända
            på varenda krona för att få livet att gå ihop. Andra föds i familjer
            där resurser, kontakter, språksäkerhet och rika valmöjligheter
            är en självklarhet. Vissa barn kommer alltid att ha ett försprång.
            Därför är det så viktigt med en solidarisk politik som stöder
            de barn som föds till sämre villkor.
          </p>
          <p xml:id="i-Tqu1mWU5YZt8fxBbJCCmwW">
            Vi menar att det är viktigt att fortsätta värna om underhållsstödets
            storlek.
          </p>
          <head type="h1" xml:id="i-7kKWXYUxJsiCbR4n1aL5Tj">
            Barn med behov av särskilt stöd
          </head>
          <p xml:id="i-HFjPLppATUfgnvpxxfy5jk">
            Vårdbidrag är den ersättning för förälderns merarbete för särskild
            tillsyn och vård och/eller för de merkostnader som ett barns sjukdom
            eller funktionsnedsättning ger upphov till. För barn med särskilda
            behov finns stödfunktioner såväl offentliga, som ideella. Det
            finns naturligtvis goda exempel på skolor som anpassar verksamheten
            efter barnens förutsättningar, arbetsgivare som har förståelse
            för föräldrarnas situation och myndighetsföreträdare som ger ett
            bra bemötande vid diskussioner om vårdbidrag, merkostnadsersättningar
            eller tillfällig föräldrapenning. Men det finns också mindre bra
            exempel där föräldrar får kämpa för sina rättigheter, där barnen
            inte får det stöd de har rätt till och där bemötandet från exempelvis
            Försäkringskassan lämnar mycket kvar att önska. Vi anser att det
            är angeläget att en översyn vidtas för att värna vårdbidraget
            i syfte att förbättra och utveckla stödet för föräldrar med svårt
            sjuka barn.
          </p>
          <head type="h1" xml:id="i-X3iKUVhnHDHEEfAskHzZkq">
            Bostadsbidrag
          </head>
          <p xml:id="i-kY2nnxpjVqJ9TsPPAWust">
            Bostadsbidragen är utformade för att täcka barnfamiljers behov
            av en bra bostad och ge ekonomiskt svaga hushåll möjlighet att
            möta sina bostadskostnader. Vi socialdemokrater ser bostadsbidragen
            inte bara som ett viktigt familjepolitiskt instrument utan också
            som en viktig del i en god social bostadspolitik. En social bostadspolitik
            förbättrar förutsättningarna för barn att få goda uppväxtvillkor.
            Bostadsbidragen är en av de mest träffsäkra stödformerna till
            hushåll med låga inkomster och förbättrar därmed förutsättningarna
            för barn i ekonomiskt utsatta familjer att växa upp under goda
            boendeförhållanden.
          </p>
        </div>
        <div type="motSignatures">
          <list>
            <item xml:id="i-QiqXMwUfij7EELWQX3gJpb">
              Tomas Eneroth (S)
            </item>
            <item xml:id="i-6KKmyQTdcZKVkpEUWTAncB">
              Fredrik Lundh Sammeli (S)
            </item>
            <item xml:id="i-NZVDeU5Sw3dwhvstZbWQDp">
              Eva-Lena Jansson (S)
            </item>
            <item xml:id="i-NGAgTMUdQh4ooTfEQKmBMD">
              Kurt Kvarnström (S)
            </item>
            <item xml:id="i-AK8KvXXBii7vkVHmq9a9mR">
              Shadiye Heydari (S)
            </item>
            <item xml:id="i-4fgdiWapSfJgw9weMNTn81">
              Jasenko Omanovic (S)
            </item>
            <item xml:id="i-Rm3e2pw3N11fY1Y8nxSeTZ">
              Annelie Karlsson (S)
            </item>
          </list>
        </div>
      </div>
    </body>
  </text>
</TEI>
