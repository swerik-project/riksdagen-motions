<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00552">
  <teiHeader>
    <fileDesc>
      <titleStmt>
        <title>Sexuell hälsa</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sexuell hälsa</title>
          <idno type="rdwebb">GW02So552</idno>
          <rs type="number">So552</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So552/text</ref>
          <ref type="dokument_url_html">http://data.riksdagen.se/dokument/GW02So552</ref>
          <ref type="dokumentstatus_url_xml">http://data.riksdagen.se/dokumentstatus/GW02So552</ref>
          <ref type="doc">http://data.riksdagen.se/fil/18D72EFD-EA0F-43E2-9AD2-99C3350D04FC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ycQYeCc7FLyubYpAmNAXp" type="signed"/>
        <correspContext corresp="i-ycQYeCc7FLyubYpAmNAXp">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction type="numbering" xml:id="i-EuqAJkvyZAwgL7dLymLwzW">
          <date when="2008-10-09"/>
        </correspAction>
        <correspAction type="submission" xml:id="i-UeBtf7pvGL8GSnDRMKZyQ8">
          <date when="2008-10-07"/>
        </correspAction>
        <correspAction type="transfer" xml:id="i-Q1WHVmrUZWG1utv6grqwFR">
          <date when="2008-10-07"/>
        </correspAction>
        <correspAction type="assigned" xml:id="i-F4HAhcG8DK4tCiYs6poMx3"/>
        <correspContext corresp="i-F4HAhcG8DK4tCiYs6poMx3">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-NmkdjHyaySg5hdfqmnp6AA">
            Förslag till riksdagsbeslut
          </head>
          <list style="ol">
            <item xml:id="i-WzAPctKdUL1X1uGFsVfKHk">
              Riksdagen tillkännager för regeringen som sin mening vad som
              anförs i motionen om att öka tillgängligheten till ungdomsmottagningar.
            </item>
            <item xml:id="i-G9WPKL2cfREVzUdKt5SwoS">
              Riksdagen tillkännager för regeringen som sin mening vad som
              anförs i motionen om vikten av bra öppettider hela året om .
            </item>
            <item xml:id="i-AvLMz2KdHD9JfPT7RyiZmZ">
              Riksdagen tillkännager för regeringen som sin mening vad som
              anförs i motionen om att göra ämnet sex och samlevnad till ett
              obligatorium i lärarutbildningarna. 1
            </item>
            <item xml:id="i-HTWCFUuBMNPV9yXdU51vo">
              Riksdagen tillkännager för regeringen som sin mening vad som
              anförs i motionen om att komplettera sex- och samlevnadsundervisningen
              med hjälp av barnmorskor. 1
            </item>
          </list>
          <p xml:id="i-655BWWCgDEkDc4Xq2qkDXG">
            1 Yrkandena 3 och 4 hänvisade till UbU.
          </p>
        </div>
        <div type="motContent">
          <head type="h1" xml:id="i-PRTCG8Sq5i1GbxiCB8dPW4">
            Gör ungdomsmottagningar obligatoriska i alla kommuner
          </head>
          <p xml:id="i-Dj6sBZ6TX36DEUUfjMCEPX">
            Möjligheten till att utöva säkert sex får inte vara beroende
            av bostadsort, men den dystra sanningen är att så ofta är fallet.
            Idag finns drygt 230 ungdomsmottagningar runt om i landet men
            det finns inget krav på landstinget eller på kommunen att tillhandahålla
            sådana mottagningar. Huvudmannaskapet, liksom resurserna och tillgängligheten
            varierar stort mellan mottagningarna, vilket gör att det idag
            inte finns någon garanti för att den som är i behov av hjälp får
            det. Med ständigt knappa resurser i landsting och kommuner är
            det ofta från det förebyggande arbetet, exempelvis ungdomsmottagningar,
            som resurser tas för att finansiera andra resurskrävande insatser.
            Ett tydligt exempel på detta är Nykvarn. Samtidigt som kommunen
            stod utan ungdomsmottagning hade den högst andel tonårsaborter
            i hela Stockholms län 2006, nästan dubbelt så många som riksgenomsnittet.
            Ungdomar i Nykvarn är hänvisade till att åka till Södertälje för
            att få hjälp och detta kan vara anledningen bakom den dystra statistiken.
          </p>
          <p xml:id="i-YCmpHBr6DqzKuRto3sAt97">
            Alla ungdomar måste få det stöd och den kunskap som behövs för
            att ha ett säkert och ansvarsfullt sexliv där de värnar om sin
            hälsa. Tillgången till information och stöd för att främja sexuell
            hälsa är allt för viktigt för att prioriteras bort. Ungdomsmottagningarnas
            verksamhet bör därför ingå i varje landstings eller kommuns ordinarie
            verksamhet, alltså inte erbjudas på frivillig basis, för att säkerställa
            god tillgänglighet. Förslagsvis bör ansvaret för ungdomsmottagningarna
            bäras av landstinget som i dagsläget är huvudman för drygt 40
            procent av mottagningarna.
          </p>
          <p xml:id="i-B4YrKLkSiXH2kT8LEPvoFt">
            För att ungdomsmottagningarna ska kunna garantera bra öppettider
            hela året om och kunna anställa den personal som behövs, bör ungdomsmottagningarna
            ges tillräckliga resurser. Hjälp, stöd och rådgivning kan behövas
            akut dygnet runt, men öppettiderna för landets ungdomsmottagningar
            är allt annat än frikostiga. Den som känner sig i behov av hjälp
            efter en incident som inträffat på fredagskvällen tvingas vänta
            till mottagningen öppnar igen efter helgen. För en ung person
            i behov av råd, stöd och kanske även dagen-efter-piller kan en
            helgstängd mottagning ha mycket allvarliga konsekvenser. I många
            avseenden vore det därför bättre om ungdomsmottagningarna hade
            lördagsöppet än öppet på onsdagar. Dessutom har många mottagningar
            sommarstängt.
          </p>
          <head type="h1" xml:id="i-Yb1aCofGaqd46ff2aCYDth">
            Gör sex och samlevnad till obligatorium på lärarutbildningen
          </head>
          <p xml:id="i-5QcutqJkgUgVuUpPEDdAY8">
            Trots att sex- och samlevnadsundervisningen varit obligatorisk
            i den svenska skolan sedan 1955 har ämnet aldrig blivit ett obligatorium
            i lärarutbildningarna. Vissa högskolor och universitet erbjuder
            sex och samlevnad som valbar kurs. Av dem som ges möjligheten
            att läsa kursen är det dock långt ifrån alla som utnyttjar tillfället.
            Sex och samlevnad ses ofta som ett mindre prioriterat ämne och
            många förringar betydelsen av en sådan kurs. Faktum är dock att
            få ämnen är så viktiga och så omfattande som sex- och samlevnad.
            Ämnet innefattar så oerhört mycket mer än bara kunskap, det handlar
            om ett förhållningssätt till livet. Information om kroppens funktioner,
            könssjukdomar och preventivmedel utgör en viktig del, men det
            handlar också om att prata om de psykologiska och etiska aspekterna
            av ett sexliv samt att beröra de historiska och sociala aspekterna
            som präglat och präglar synen på sexualitet. Sex- och samlevnadsundervisningen
            ska givetvis sträva efter att vara ett fördomsfritt forum och
            en viktig del i detta är att ifrågasätta och utmana heteronormen,
            könsroller och fördomar. Detta ställer dock höga krav på den som
            undervisar, och dessvärre har långt ifrån alla lärare den kunskap
            som krävs.
          </p>
          <p xml:id="i-NpPLvyFg78TATLaMzy9xNB">
            För att säkerställa alla elevers rätt till en sex- och samlevnadsundervisning
            värd namnet bör ämnet sex och samlevnad göras till ett obligatorium
            i lärarutbildningarna snarast möjligt. Alla lärare kommer inte
            att undervisa i sex och samlevnad i sin yrkesroll, men alla lärare
            kommer att ha en nära kontakt med unga och fylla en mycket betydelsefull
            roll i de ungas liv. Det är därför av yttersta vikt att alla lärare
            har den kunskap och det självförtroende som krävs för att hantera
            ansvaret som kommer av att arbeta med unga.
          </p>
          <head type="h1" xml:id="i-51rzumEVnhDTChQabKGSqC">
            Låt barnmorskor delta i undervisningen på högstadiet
          </head>
          <p xml:id="i-7V7xScM6JZxzLUXNCMKtVb">
            I dagens informationssamhälle där sex diskuteras dagligen i medier
            är det lätt att tro att kunskaperna om sex och samlevnad är i
            topp. Sanningen är dock en helt annan, unga saknar ofta basala
            kunskaper. Ett viktigt första steg i att höja kompetensen är,
            som nämnts ovan, att göra sex och samlevnad till ett obligatorium
            i lärarutbildningen. Nästa steg är att komplettera denna del med
            kunskap utifrån. Genom att låta barnmorskor komplettera den undervisning
            som lärarna ger skulle skolan kunna erbjuda en mycket hög kvalitet
            på sex- och samlevnadsundervisningen. Dessutom skulle eleverna
            få tillgång till en utomstående person att ställa känsliga frågor
            till. Barnmorskorna skulle på ett mycket effektivt sätt komplettera
            och förstärka det arbete som skolorna och ungdomsmottagningarna
            gör och väva de två världarna samman. Viktigast är att ungdomar
            tidigt får information på ett kontinuerligt återkommande sätt
            och att samverkan mellan skola, kommun och landsting ökar.
          </p>
        </div>
        <div type="motSignatures">
          <list>
            <item xml:id="i-SjebEi48zjCZymhY27msai" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
