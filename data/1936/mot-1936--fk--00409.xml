<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1936--fk--00409">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__409/mot_1936__fk__409-001.pdf"/>
      <fw xml:id="i-LFyJQkFiHzFNrf1Uv2XK1w">
        Motioner i Första kammaren, Nr 409. 13
      </fw>
      <div xml:id="i-6DhQ88o7dztiw2ooL7heK6" type="motHeader">
        <div xml:id="i-AcretWAEqM4VoyWu1YBT5d" type="motTitle"/>
        <div xml:id="i-Mcz5eZWcm6woHoQSUFUQm6" type="motSubmissionInfo"/>
      </div>
      <div xml:id="i-JfKnneJwbczCesTc4fajdB" type="motBody">
        <div xml:id="i-E88kAvN2gnfqExXFEKGTuG">
          <p xml:id="i-NzNwL3jgv9JioLUfSpyZ1A">
            Nr 409.
          </p>
          <p xml:id="i-qFUA29unNS8qrKkiVx9J9">
            Av herr Reuterskiöld, i anledning av Kungl. Maj:ts proposition
            angående försvarsväsendets ordnande.
          </p>
          <p xml:id="i-NSYRBx2AiRgxTH4KqjdYRQ">
            I Kungl. Maj:ts proposition nr 225 har bl. a. föreslagits, att
            en för hela krigsmakten gemensam överbefälhavare i fred icke skulle
            tillsättas, men att en mindre s. k. försvarsstab skulle upprättas
            med rent utredande uppgifter utan sammankopplande med direktivrätt.
            Mot det förra förslaget är intet att erinra men väl mot det senare,
            vilket synes underlägset försvarskom- missionens förslag om en
            stor försvarsstab. Samtidigt med att jag sålunda i denna senare
            punkt ansluter mig till försvarskommissionen, måste jag dock i
            dess förslag påyrka sådana ändringar, att den gemensamma över-
            befälhavaren i fred icke blir behövlig. Departementschefen har
            i sitt yttrande med fog framhållit vissa skäl, som tala emot tillsättandet
            av en överbefälhavare i fred. Ett av dessa skäl anges så, att
            det icke alls är säkert, att den, som innehar ett dylikt ämbete
            i fred, skulle vara den lämpligaste även under krig: »motsatsen
            synes mig lika antaglig», säger departementschefen, och detta
            är till den grad riktigt, att man snarare kunde påstå, att i flertalet
            fall överbefälhavaren i fred måste komma att ersättas av annan
            vid krigsutbrott, då den förvaltnings- rutin, vari den förre hastigt
            och omedvetet blir genom sin dagliga gärning invand, oftast komme
            att bli till hinder för den större rörlighet och den efter helt
            andra förutsättningar anpassade verksamhet, som under krig erfordras
            av en överbefälhavare. Överbefälhavarskapet i fred måste nämligen
            bliva ett fast ämbete med karaktär av förtroendeämbete, vilket
            dock torde erfordra en grundlagsändring i R. F. 8 35, under det
            att överbefälhavarskapet i krig varken kan eller bör hava denna
            karaktär utan betraktas som ett till- fälligt, när som helst utan
            vidare återkallbart, uppdrag. Ett annat huvudskäl, som departementschefen
            anför mot en överbefäl- havare i fred, är svårigheten för honom
            att intaga en fullt objektiv och neutral ställning i förhållande
            till den försvarsgren, varifrån han själv ut- gått, och det kan
            här tilläggas, att en nödvändig förutsättning för undvi- kande
            av denna olägenhet synes vara, alt överbefälhavaren erhållit en
            all- sidig militär utbildning i försvarets alla grenar, vilket
            knappast är tänkbart utan inrättande av en särskild kurs eller
            helst en i och för sig önskvärd gemensam högre akademi såsom undervisningsanstalt
            för alla blivande högre befälhavare. Det tredje skälet är av konstitutionell
            art och synes mig vara det vik- tigaste. Före 1840 års statsrådsreform
            funnos två generaladjutanter såsom föredragande och rådgivare
            till Konungen i kommandomål och dessa er-
          </p>
          <pb facs="riksdagen-motions-pdf/data/1936/mot_1936__fk__409/mot_1936__fk__409-002.pdf"/>
          <fw xml:id="i-9L8VyPEPik8G7ZSX9zAUd3">
            14 Motioner i Första kammaren, Nr 409.
          </fw>
          <p xml:id="i-SbdyL7MBCrmduGvfgwctXn">
            höllo för sin ämbetstid uppdraget att näst Konungen föra högsta
            befälet över armén, resp. flottan; båda hade konstitutionellt
            ansvar på samma sätt som föredragande i statsrådet och båda måste
            vara militärer, under det att d. v. statssekreteraren för krigsärenden
            var civil. Genom 1840 års reform avskaffades både generaladjutanterna
            och statssekreteraren, vilka ersattes av två statsråd såsom tillika
            chefer för var sitt departement (lantförsvaret, sjöförsvaret)
            och föredragande i kommandomål. Även dessa togos länge ur militärens
            led, men detta var icke lagbestämt. Och i våra dagar har i regel
            föredraganden och chefen för det numera enda försvarsdepartementet
            varit civil, ehuru på honom ensam vilar det konstitutionella ansvaret
            för föredragningen såväl i statsrådet som ock i kommandokonselj,
            ehuru han icke kan, såsom icke militär, utöva någon som helst
            befälsrätt. Skulle, vilket alltjämt är möjligt, såsom försvarsdepartementets
            chef tillsättas en militär, ligger det i sakens natur, att Konungen,
            med hänsyn just till befälsrätten ger honom högsta befälet näst
            sig själv över hela krigsmakten — eljest bleve konkurrensen med
            den särskilda överbefälhavaren i fred utan kon- stitutionellt
            ansvar, till största skada och förhållandet mellan dessa båda
            med högsta befälsfunktioner utrustade befattningshavare måste
            i varje fall på något sätt regleras. Rent konstitutionellt måste
            fasthållas, att Konungens högsta befäl, som omfattar ej blott
            handläggning och avgörande av kommandomål, utan lika mycket utövandet
            av direkt befäl över trupp, icke får begränsas eller in- skränkas
            genom inrättandet av ett fast överbefälhavarämbete, vilket tvärtom
            ovillkorligen skjutes åt sidan, när helst Konungen själv tager
            befälet, varvid den fasta överbefälhavaren nedsjunker till ett
            slags generaladjutant, ehuru utan konstitutionellt ansvar. Den
            i längden oundvikliga konsekvensen blir i detta fall, att den
            fasta överbefälhavaren måste tilläggas samma konsti- tutionella
            ansvar som åvilade de äldre generaladjutanterna, vilket i våra
            dagar måste medföra, att överbefälhavaren i fred införes i det
            politiska statsrådet. Att härigenom hans ställning som militär
            överbefälhavare såväl i fred som än mer i krig med helt andra
            uppgifter skulle undergrävas be- höver väl blott påpekas. Helt
            annorlunda ställer sig saken i fråga om en överbefälhavare allenast
            i krig, vilken icke som sådan innehar något fast ämbete; går Konungen
            själv i fält, behöver han vid sin sida, jämte chefen för stora
            försvarsstaben, en »generaladjutant&gt; med befälsrätt, färdig
            al. så snart och så ofta erfordras, träda i Konungens ställe såsom
            utövare av dennes högsta befäl — går Konungen ej i fält, blir
            en särskild överbefäl- havare en självklar nödvändighet. Ännu
            en punkt måste, ur konstitutionell synpunkt, framhållas: krigs-
            makten får icke bliva en stat i staten, och någon fara härför
            föreligger icke, så länge Konungen allena effektivt är dess högste
            befälhavare, men fara skulle kunna uppstå, om och så snart ett
            fast överbefälhavarämbete i fred inrättades. Därigenom skapas
            nämligen ett ständigt organ för den samlade
          </p>
          <pb facs="riksdagen-motions-pdf/data/1936/mot_1936__fk__409/mot_1936__fk__409-003.pdf"/>
          <fw xml:id="i-EujRYFMvK5qvqVYPbMmuKN">
            Motioner i Första kammaren, Nr 409. 15
          </fw>
          <p xml:id="i-DYR8AFeF45d3iGVogM77vw">
            krigsmakten, vilket faktiskt och konstant disponerar över denna
            på ett sätt, som i vissa situationer kunde komma att konkurrera
            med Konungen såsom högste befälhavare och efter hand begränsa
            Konungens befälsutövning till kommandokonseljen samt i varje fall
            skulle försvaga den konstitutionellt ansvariga departementschefens
            ställning, vilken knappast skulle kunna i längden upprätthållas,
            så vida han ej, så att säga, inriktade sig på att mot den fasta
            överbefälhavaren i fred mobilisera cheferna för de tre försvars-
            grenarna — till skada för försvarets enhetlighet. Att därjämte
            på detta sätt det personliga förhållandet mellan Konung och krigsmakt
            skulle, till skada för båda och för riket, försvagas ligger i
            öppen dag. Om åter överbefälhavaren i fred ersättes med en chef
            för den stora för- svarsstaben såsom allmän förvaltningsmyndighet
            utan en överbefälhavares befälsrätt, men med viss direktivrätt
            såsom överordnat allmänt förvaltnings- organ, vunne man allt som
            man önskar, men ej kan vinna genom överbe- fälhavaren i fred,
            och undginge samtidigt alla de olägenheter, som medfölja överbefälhavarens
            befälsrätt. Chefen för försvarsstaben bleve i krig omedel- bart
            underställd den då utsedde överbefälhavaren och kunde i fred erhålla
            i huvudsak följande ställning. En sådan chef för den stora försvarsstaben
            i fred bör, med den organisa- tion av krigsmakten, som föreslagits
            av försvarskommissionen och som ef- ter min mening bör i huvudsak
            godtagas, i regel tillhöra armén, även om det bör vara Kungl.
            Maj:t obetaget att, där särskilda skäl föreligga, tillsätta chef
            ur marinen eller flygvapnet. Han bör i varje fall i avlöningsavseende
            åtminstone likställas med försvarsgrenscheferna och erhålla en
            sådan ställ- ning att han framträder såsom överordnad i förhållande
            till dessa och till krigsmaktens centrala förvaltningsmyndigheter.
            Härmed följer, att chefen för försvarsstaben dels bör hava befogenhet
            att leda den högsta för de tre försvarsgrenarna gemensamma befälsutbildningen,
            dels beträffande alla framställningar rörande försvarets medelsbehov,
            vare sig de komma från försvarsgrenscheferna eller från de centrala
            förvaltningsmyndigheterna in- om de olika försvarsgrenarna, tilläggas
            rätt och skyldighet att avgiva yvtt- rande över dessa. Därjämte
            bör försvarsstabens chef kunna utfärda direk- tiv till försvarsgrenscheferna
            för krigsförberedelsearbetet, som av honom ledes, och till försvarsgrenarnas
            högsta förvaltningsorgan. Att den närmare utformningen av försvarsstabschefens
            uppgifter bör bero av särskild instruk- tion, ligger i sakens
            natur, men det torde vara av vikt, att vissa huvud- punkter angivas
            i riksdagens beslut såsom verkliga anslagsvillkor. Vad angår departementschefens
            yttrande rörande de särskilda militära förvaltningsorganens ställning
            kan jag icke dela de konstitutionella be- tänkligheter mot försvarskommissionens
            förslag som däri framförts. Ett verk upphör ingalunda att vara
            centralt, även om det icke lyder omedelbart under Kungl. Maj:t,
            och tillämpningen av R. F. 8 10 äventyras icke på minsta vis genom
            en sådan ändrad ställning — huvudsaken är och förblir
          </p>
          <pb facs="riksdagen-motions-pdf/data/1936/mot_1936__fk__409/mot_1936__fk__409-004.pdf"/>
          <fw xml:id="i-EXu7dERqBx4V8KoqDSZ2a1">
            16 Motioner i Första kammaren, Nr 409.
          </fw>
          <p xml:id="i-3mKr1x86knTwXd6mHQyPL9">
            verkets rätt och skyldighet att på eget ansvar avgiva sina yttranden
            och för- slag. Ej heller skulle tillämpningen av R. F. $$ 35 och
            102 på de verk, som efterträtt det forna krigskollegiet och amiralitetskollegiet
            eller förvaltningen av sjöärendena, kunna med fog bestridas, även
            om dessa verk ställas un- der vederbörande försvarsgrenschefer
            eller under chefen för stora försvars- staben. Däremot måste givetvis
            förhållandet mellan verken och dessa che- fer instruktionsmässigt
            regleras; att, vid en dylik reglering, det icke bör eller kan
            vara vederbörande chefers befälsrätt, som bleve grund för deras
            ställ- ning till verken, är självklart, utan här måste vederbörande
            chefer i någon form inordnas i eller överordnas vederbörande verk,
            vilket icke lärer er- bjuda större verkliga svårigheter än fallet
            varit beträffande chefen för flyg- styrelsen. Av väsentlig vikt
            är, för försvarets enhetlighet, att de rent förval- tande verken
            icke bibehålla sin ställning utanför organisationen i övrigt.
            Med oberopande av vad sålunda anförts hemställer jag,
          </p>
          <p xml:id="i-CZ7xDoBhbYVKPhNrwvtiPv">
            att riksdagen ville, vid utformningen av försvarsorganisa- tionen,
            med bibehållande av försvarskommissionens större försvarsstab,
            dock avvisa förslaget om överbefälhavare i fred och ordna chefens
            för denna försvarsstab ställning i huvud- saklig överensstämmelse
            med vad ovan angivits.
          </p>
          <p xml:id="i-EXuwzBF8Ch8k8BofUCefot" type="date">
            Stockholm den 21 april 1936.
          </p>
          <div xml:id="i-7UzUEzZAywCUwPMy4VKFmG" type="signatureBlock">
            <p xml:id="i-QoPzQ7iiExr7zXK5djdHHv" who="i-EB1wB73zmy6s7pGzn13Fg5" type="signature">
              C. A. Reuterskiöld
            </p>
          </div>
          <p xml:id="i-U9PNTHmZmNmv5u9zuxNYoX">
            teutraltryckeriet, Esselte ab. Stockholm 1936 602385
          </p>
        </div>
      </div>
    </body>
  </text>
</TEI>
