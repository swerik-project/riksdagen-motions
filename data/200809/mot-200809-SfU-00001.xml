<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SfU-00001">
  <teiHeader>
    <fileDesc>
      <titleStmt>
        <title>med anledning av prop. 2008/09:22 Vissa socialförsäkringsfrågor</title>
        <author corresp="i-DXYijt8wprzTgm7zCTJYc3">av Veronica Palm m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:22 Vissa socialförsäkringsfrågor</title>
          <idno type="rdwebb">GW02Sf1</idno>
          <rs type="number">Sf1</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GW02Sf1/text</ref>
          <ref type="dokument_url_html">http://data.riksdagen.se/dokument/GW02Sf1</ref>
          <ref type="dokumentstatus_url_xml">http://data.riksdagen.se/dokumentstatus/GW02Sf1</ref>
          <ref type="doc">http://data.riksdagen.se/fil/192EDFDA-A368-40D8-9E8D-F86FE6B4E403</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-J95EwJKvWuN9JUNcJSJKgp</idno>
            <name>Göte Wahlström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HMf3KYjw3nvgVVjUa7gnGs</idno>
            <name>Magdalena Streijffert</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-A5h8ivNscYAcrdqCfqWYM6" type="basedOn"/>
        <correspContext corresp="i-A5h8ivNscYAcrdqCfqWYM6">
          <ref>Proposition 2008/09:22</ref>
        </correspContext>
        <correspAction xml:id="i-DbzsCehJW94L4RA8Mv1dLo" type="signed"/>
        <correspContext corresp="i-DbzsCehJW94L4RA8Mv1dLo">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-KNqtzTyLq88RopWq6R35xs"/>
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-J95EwJKvWuN9JUNcJSJKgp"/>
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-HMf3KYjw3nvgVVjUa7gnGs"/>
        </correspContext>
        <correspAction xml:id="i-QDpvC3hrBYTqwAWarZFdme" type="referral">
          <date when="2008-10-17"/>
        </correspAction>
        <correspAction xml:id="i-DQYF1iPvc3ephDrFerX6mi" type="dismissal">
          <date when="2008-10-16"/>
        </correspAction>
        <correspAction xml:id="i-HTEB8NM3juCLsDCW69fMKB" type="dismissal">
          <date when="2008-10-16"/>
        </correspAction>
        <correspAction xml:id="i-5WR2ZRcX2eZPXBDAxhGFRk" type="transfer">
          <date when="2008-10-15"/>
        </correspAction>
        <correspAction xml:id="i-Rs1BW5hRsC6jctu99tPtb5" type="submission">
          <date when="2008-10-15"/>
        </correspAction>
        <correspAction xml:id="i-Xc7ofn94EwLJwTv1bTpGy6" type="assigned"/>
        <correspContext corresp="i-Xc7ofn94EwLJwTv1bTpGy6">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GXCvYPqRxeyRyywYenVzwG" type="motBody">
        <div xml:id="i-Gn49vAEYqtFDYbTac9ug51" type="motProposal" subtype="förslag">
          <head xml:id="i-FwikbfBj5EdtpYsBCz6qqG">
            Förslag till riksdagsbeslut
          </head>
          <list xml:id="i-AJq3D4vdUvdvz8ZaagVY68" style="ol">
            <item xml:id="i-62ZqyQEVv6cxH5a2yzJjhZ">
              Riksdagen tillkännager för regeringen som sin mening vad som
              anförs i motionen om uppföljning.
            </item>
            <item xml:id="i-BLuKXqhbvgjG2ehQBeM698">
              Riksdagen avslår regeringens förslag om att nämndemän inte längre
              ska delta i kammarrättens avgörande av socialförsäkringsmål.
            </item>
          </list>
        </div>
        <div xml:id="i-TGWQ4T5nFD7G1na9fCcCw9" type="motContent">
          <head xml:id="i-PCKeka6bQJxvmo4gY6zS1i" type="h1">
            Inledning
          </head>
          <p xml:id="i-XPYneQx53ug3TCRXh9pexd">
            Enligt regeringens förslag ska en arbetsgivare inte vara skyldig
            att betala sjuklön för en anställd under sjukskrivningstiden om
            den anställde arbetar enligt de nya reglerna som föreslagits i
            propositionen 2007/08:124 och som innebär att man kan arbeta med
            bibehållen sjukersättning (förtidspension). Arbetsgivaren betalar
            normalt 80 procent av lönen i form av sjuklön dag 2 till 14 under
            en sjukskrivningsperiod (sjuklöneperioden). Den anställda personen
            ska när han eller hon fyller i sin försäkran vid sjukdom efter
            sjuklöneperiodens slut informera arbetsgivaren om att man arbetar
            med stöd av de nya reglerna. Enligt regeringen syftar förslaget
            till att underlätta för arbetsgivarna att anställa personer som
            vill och kan arbeta med bibehållen rätt till sjukersättning och
            att göra det lättare för dessa personer att få ett arbete. De
            nya reglerna föreslås gälla från den 1 januari 2009. I propositionen
            föreslås också att nämndemän inte längre deltar i kammarrättens
            avgörande av socialförsäkringsmål.
          </p>
          <head xml:id="i-RHRCDKrawzsWwSCx6kVD69" type="h1">
            Regler om undantag från sjuklöneansvar
          </head>
          <p xml:id="i-FyXLtKPFihR9PfxikpZp2k">
            De enligt regeringen tidigare föreslagna reglerna innebär att
            det fr.o.m. den 1 januari 2009 blir möjligt att arbeta, studera
            eller engagera sig ideellt även om man har permanent sjukersättning.
            I höst ska riksdagen fatta beslut i frågan. Vi socialdemokrater
            är positiva till att pröva förslag som kan minska inlåsningseffekter
            och sänka trösklarna för dem som redan är förtidspensionerade,
            men där viss restarbetsförmåga kan finnas. Det handlar då om att
            ge människor både stöd och trygghet i förändring. En ökad möjlighet
            för personer med sjukersättning att prova på att jobba men samtidigt
            ha en trygghetsgaranti i botten, är då en möjlighet. Regeringen
            lade i våras fram en proposition till riksdagen som innebär att
            särskilda regler införs för personer som hade rätt till en icke
            tidsbegränsad sjukersättning för juni 2008. Det innebär bl.a.
            att den som i dag har sjukersättning ska kunna återgå i arbete
            utan att rätten till sådan ersättning omprövas. Med den s.k. steglösa
            avräkningen ges möjlighet att arbeta upp till ett fribelopp, och
            samtidigt behålla sin sjukersättning. Om fler får möjlighet att
            bidra med sin arbetsinsats och samtidigt höja sin livskvalitet,
            är det mycket positivt. Det är en vinst både för individen och
            för samhället. Det kan också leda till ett mänskligare arbetsliv,
            där fler människor får bidra i produktion och samhällsliv. Detta
            gynnar också tillväxt och utveckling.
          </p>
          <p xml:id="i-KutSRoXfe1CeNhpyamEdgL">
            För att förslaget samtidigt ska vinna någon giltighet i praktiken,
            krävs också en vilja och drivkraft från arbetsgivare att våga
            anställa personer med nedsatt arbetsförmåga. Därför tror vi att
            en ekonomisk stimulans till arbetsgivare kan öka förutsättningarna
            för att personer med sjukersättning ska få prova på att jobba
            med stöd av de särskilda reglerna. Det lagförslag vi här tar ställning
            till handlar om att arbetsgivare inte ska vara skyldig att betala
            sjuklön till en arbetstagare som utför förvärvsarbete och som
            omfattas av de föreslagna bestämmelserna, det vill säga arbetar
            med stöd av de särskilda reglerna. Vi är beredda att pröva om
            en sådan åtgärd kan ha en positiv effekt och få fler arbetsgivare
            att våga anställa personer med nedsatt arbetsförmåga. Att arbetsgivaren
            även fortsättningsvis har ett rehabiliteringsansvar för dem som
            arbetar med stöd av de särskilda reglerna är viktigt, och härom
            får det inte råda några tvivel.
          </p>
          <p xml:id="i-CLxSpRLJt77TFGQPtLWFb9">
            De särskilda bestämmelserna för att jobba med sjukersättning,
            som regeringen lade fram i våras, innefattar även regler för steglös
            avräkning för dem med partiell sjukersättning. Det är också rimligt
            att anta att personer med partiell sjukersättning väljer att exempelvis
            utöka sin arbetstid hos en befintlig arbetsgivare med stöd av
            de särskilda reglerna. Vi förutsätter dock att regeringens nu
            aktuella förslag innebär att det endast är för sådan tid som den
            enskilde omfattas av de särskilda reglerna, där sjuklöneansvaret
            undantas. Det torde i så fall innebära att en person med partiell
            sjukersättning som arbetar, på den del som inte arbetsförmågan
            är nedsatt, även i fortsättningen och för motsvarande tid har
            rätt till sjuklön från arbetsgivaren
          </p>
          <p xml:id="i-9YqQsxeixFUafR7AjsWy4K">
            Att vi har hållbara och konsekventa försäkringssystem är viktigt
            och avgörande för legitimiteten. Vi ser med oro på en utveckling
            där förändringar av det här slaget riskerar att skapa oförutsägbarhet,
            och kan ge fel signaler. Därför är det av yttersta vikt att nogsamt
            följa upp effekterna av undantagsregeln från sjuklöneansvaret
            liksom de särskilda reglerna för att arbeta med sjukersättning.
          </p>
          <p xml:id="i-77HA4eK7Even6x2yyTvi7g">
            Den primära utgångspunkten i socialförsäkringen måste vara att
            den som är frisk och har full arbetsförmåga ska arbeta, och den
            som är sjuk med nedsatt arbetsförmåga har rätt till sin försäkring.
            Många människor med ohälsa vittnar ändå om att de inte vågar pröva
            ett arbete av rädsla för att hälsan sviker. Om man däremot får
            rätt stöd, motivation och en garanti om trygghet, skulle det vara
            lättare. Vi vill särskilt poängtera att ekonomiska drivkrafter
            inte är nog för att underlätta för fler människor att ta en plats
            i arbetslivet efter en periods sjukdom. Det krävs också andra
            omfattande insatser, som garanterar den enskilde både stöd och
            aktiva rehabiliteringsinsatser. Därför har vi i vårt budgetalternativ
            avsatt en miljard för de tre närmaste åren för arbetslivsinriktad
            rehabilitering, nära individen.
          </p>
          <head xml:id="i-PoVPRfc2w8PZNf5q6LP8YR" type="h1">
            Medborgarinsyn i socialförsäkringarna
          </head>
          <p xml:id="i-6v5qTAujGsRNKDVbCgv2iu">
            I propositionen föreslås också att nämndemän inte längre ska
            delta i kammarrättens avgörande av socialförsäkringsmål. Den borgerliga
            regeringen har inte bara kraftigt försämrat tryggheten för den
            enskilde, man har också avskaffat de socialförsäkringsnämnder
            och försäkringsdelegationer som tidigare kunde garantera att det
            fanns en medborgerlig insyn i socialförsäkringarna. Till detta
            kan nu läggas att socialförsäkringsmål inte längre ska vara öppna
            för nämndemän. Vi avslår regeringens förslag.
          </p>
          <p xml:id="i-NQE6qwdUKFsdnjP4EaRBXd">
            I stället för att ta bort den medborgerliga insynen borde regeringen
            säkerställa att det finns medverkan från medborgerliga representanter
            när socialförsäkringsfrågor hanteras. Vi menar att medborgarinsyn
            och förtroendemannainflytande har en viktig funktion att fylla.
            Behovet av detta har kanske aldrig förr varit större än vad det
            är nu. I dag, när vi ser allt större behov av ökad samordning
            mellan myndigheter och verksamheter, är medborgarinsynen också
            en fråga om att värna legitimiteten för systemen. I och med att
            en underrättelseskyldighet har införts för myndigheterna accentueras
            behovet av en medborgerlig insyn som kan ha ett tydligt brukarperspektiv
            och samtidigt värna den enskildes integritet. Genom att avskaffa
            nämndemännens delaktighet i socialförsäkringsmål, fullföljer regeringen
            avskaffandet av den folkliga insynen i välfärdssystemen. Regeringen
            har slagit in på en väg som är olycklig, och bara kommer att minska
            legitimiteten för våra gemensamma trygghetsförsäkringar.
          </p>
        </div>
        <div xml:id="i-VE9429vtA7JUNtCcVZ8DyF" type="signatureBlock">
          <list xml:id="i-K1Fncp7rk7UeunEfGZNYb2">
            <item xml:id="i-M9Bf7Dam6qK2KhJEiWucRE" who="i-DXYijt8wprzTgm7zCTJYc3" type="signature">
              Veronica Palm (s)
            </item>
            <item xml:id="i-TCoraTtsL2NZL7uMVcyV76" who="i-KNqtzTyLq88RopWq6R35xs" type="signature">
              Ronny Olander (s)
            </item>
            <item xml:id="i-CsRMUqqcvtt4Mqo3XmiYh5" who="i-HsmyrkjqQGCAargTNWaeXi" type="signature">
              Siw Wittgren-Ahl (s)
            </item>
            <item xml:id="i-8iuoS32X43av8FqJSp67vZ" who="i-TVwo4mCECu692GW3ntqQzo" type="signature">
              Kurt Kvarnström (s)
            </item>
            <item xml:id="i-EZEAkwNkVYwN6KBakg8a9c" who="i-J95EwJKvWuN9JUNcJSJKgp" type="signature">
              Göte Wahlström (s)
            </item>
            <item xml:id="i-B4ncP31FcqctBV45Joymhp" who="i-PMx51X9QbaLUMtQNq6sVfz" type="signature">
              Matilda Ernkrans (s)
            </item>
            <item xml:id="i-LdEGJb3x5kKKZDPQK6DZMo" who="i-AqkTDdERRgq7MWP7ajMpZo" type="signature">
              Jasenko Omanovic (s)
            </item>
            <item xml:id="i-HniMaWTazDyX3ZH8gm4yBn" who="i-HMf3KYjw3nvgVVjUa7gnGs" type="signature">
              Magdalena Streijffert (s)
            </item>
          </list>
        </div>
      </div>
    </body>
  </text>
</TEI>
