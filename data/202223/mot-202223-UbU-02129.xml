<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UbU-02129">
  <teiHeader>
    <fileDesc>
      <titleStmt>
        <title>Vuxenutbildning för fler utbildningsmöjligheter genom livet</title>
        <author corresp="i-GLpGALNASBTHSmgDcbTu4m">av Åsa Westlund m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2129 av Åsa Westlund m.fl. (S)</title>
          <idno type="rdwebb">HA022129</idno>
          <rs type="number">2129</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HA022129/text</ref>
          <ref type="dokument_url_html">https://data.riksdagen.se/dokument/HA022129</ref>
          <ref type="dokumentstatus_url_xml">https://data.riksdagen.se/dokumentstatus/HA022129</ref>
          <ref type="pdf">https://data.riksdagen.se/fil/52DDFA5A-8F5A-4F85-A5C3-0CD56EBB950C</ref>
          <ref type="docx">https://data.riksdagen.se/fil/135A26F6-9C89-44A7-8FE1-DE30057627B7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GLpGALNASBTHSmgDcbTu4m</idno>
            <name>Åsa Westlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xvwr4Q7CsjqRAtkC5NmcYG</idno>
            <name>Linus Sköld</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GimwrxR6QNfQTTYxqEbj7a</idno>
            <name>Mats Wiking</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-3kfmGYErmuJ81cgi8Cwy88</idno>
            <name>Aylin Nouri</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9rzEiT5qs2rumTNiqr6kVD</idno>
            <name>Rose-Marie Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KzsTMncnr5hiy4Se56WPv6</idno>
            <name>Niklas Sigvardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-S7ihVht1Aeuj7oyNrvR5UB" type="signed"/>
        <correspContext corresp="i-S7ihVht1Aeuj7oyNrvR5UB">
          <note type="signatory" corresp="i-GLpGALNASBTHSmgDcbTu4m"/>
          <note type="signatory" corresp="i-Xvwr4Q7CsjqRAtkC5NmcYG"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-GimwrxR6QNfQTTYxqEbj7a"/>
          <note type="signatory" corresp="i-3kfmGYErmuJ81cgi8Cwy88"/>
          <note type="signatory" corresp="i-9rzEiT5qs2rumTNiqr6kVD"/>
          <note type="signatory" corresp="i-KzsTMncnr5hiy4Se56WPv6"/>
        </correspContext>
        <correspAction type="submitted" xml:id="i-3BLFQRVZWpsS2v55MarvD7">
          <date when="2022-11-23"/>
          <time when="14:42:21"/>
        </correspAction>
        <correspAction type="reviewed" xml:id="i-NjY9bbhcYd8gvPNkAZA3fw">
          <date when="2022-11-23"/>
          <time when="17:10:09"/>
        </correspAction>
        <correspAction type="referred" xml:id="i-HoTy56y3xnLX4Hb4L7tw5q">
          <date when="2022-12-01"/>
        </correspAction>
        <correspAction type="assigned" xml:id="i-UB7JBdpjLp93Hcu3xAKKNj">
          <date when="2023-10-11"/>
          <time when="13:19:46"/>
        </correspAction>
        <correspContext corresp="i-UB7JBdpjLp93Hcu3xAKKNj">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-SaXUk6JzUEdwrZKc493mmA"/>
        <correspContext corresp="i-SaXUk6JzUEdwrZKc493mmA">
          <ref type="uppgift">2022/23:UbU9</ref>
          <ref type="ref_dok_id">HA01UbU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU9</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:2129 av Åsa Westlund m.fl. (S) Vuxenutbildning för fler utbildningsmöjligheter genom livet</div>
      </div>
      <div type="motBody">
        <div type="motProposal" subtype="förslag">
          <head xml:id="i-GM8yxGaR9VuqByyDez4Jmh">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-8tYKoJP4EZ8uV2Qr9XfvGQ">
              Riksdagen ställer sig bakom det som anförs i motionen om ett
              ökat utbildningsutbud för omställning och kompetensutveckling
              och tillkännager detta för regeringen.
            </item>
          </list>
          <list>
            <item sortKey="Yrkande 2" xml:id="i-EsArQkeaLEbVYZTxkVg7QA">
              Riksdagen ställer sig bakom det som anförs i motionen om fler
              utbildningsplatser och höjd kvalitet i regionalt yrkesvux och
              tillkännager detta för regeringen.
            </item>
          </list>
          <list>
            <item sortKey="Yrkande 3" xml:id="i-GuXJcQmwdYCXPz7nUn4N9V">
              Riksdagen ställer sig bakom det som anförs i motionen om att
              stärka kvaliteten genom att öka kontrollen över vuxenutbildningen
              och se över systemet med omfattande entreprenader och tillkännager
              detta för regeringen.
            </item>
          </list>
          <list>
            <item sortKey="Yrkande 4" xml:id="i-UCcqjuCw8QXo1QQgMaHaK">
              Riksdagen ställer sig bakom det som anförs i motionen om att
              utreda långsiktigheten i finansieringen av yrkesutbildningen inom
              komvux och tillkännager detta för regeringen.
            </item>
          </list>
          <list>
            <item sortKey="Yrkande 5" xml:id="i-iuJF74d5tn4jZ7ZQ8jCz5">
              Riksdagen ställer sig bakom det som anförs i motionen om att
              utreda hur stödet och kvaliteten inom komvux bättre kan anpassas
              till målgruppen för att förbättra genomströmning och etablering
              på arbetsmarknaden och tillkännager detta för regeringen.
            </item>
          </list>
          <list>
            <item sortKey="Yrkande 6" xml:id="i-N24zWT21xxU94h9KHhPJo6">
              Riksdagen ställer sig bakom det som anförs i motionen om att
              utreda hur stora och snabbt uppkomna utbildningsbehov regionalt
              och lokalt ska kunna mötas och tillkännager detta för regeringen.
            </item>
          </list>
          <list>
            <item sortKey="Yrkande 7" xml:id="i-AGoKyc3WjxY2tbbdRwk3Pe">
              Riksdagen ställer sig bakom det som anförs i motionen om att
              utveckla den gymnasiala yrkesutbildningen för vuxna och tillkännager
              detta för regeringen.
            </item>
          </list>
          <list>
            <item sortKey="Yrkande 8" xml:id="i-Vm2Sc28gpzRA53AS5EyAqv">
              Riksdagen ställer sig bakom det som anförs i motionen om att
              bevara och utveckla kombinationsutbildningar och tillkännager
              detta för regeringen.
            </item>
          </list>
          <list>
            <item sortKey="Yrkande 9" xml:id="i-V7ZwwxQ3XapxBx8FjV8kTh">
              Riksdagen ställer sig bakom det som anförs i motionen om att
              stärka utbildningen i svenska för invandrare och tillkännager
              detta för regeringen.
            </item>
          </list>
          <list>
            <item sortKey="Yrkande 10" xml:id="i-52wa6vyzTRhR9QDX8AmTDj">
              Riksdagen ställer sig bakom det som anförs i motionen om att
              bygga ut yrkeshögskolan och tillkännager detta för regeringen.
            </item>
          </list>
          <list>
            <item sortKey="Yrkande 11" xml:id="i-EZRmF6CcaPAGztLDCZLmtb">
              Riksdagen ställer sig bakom det som anförs i motionen om att
              se över behovet av ett mer stadigvarande utbildningsutbud inom
              yrkeshögskolan för att tillgodose arbetsmarknadens långsiktiga
              behov och tillkännager detta för regeringen.
            </item>
          </list>
          <list>
            <item sortKey="Yrkande 12" xml:id="i-YNJDqZ2npcTWGs4Cz5M4qg">
              Riksdagen ställer sig bakom det som anförs i motionen om att
              utveckla yrkeshögskolan, bl.a. genom att se över möjligheten till
              ett gemensamt antagningssystem och ett förstärkt system för studiedokumentation,
              och tillkännager detta för regeringen.
            </item>
          </list>
          <list>
            <item sortKey="Yrkande 13" xml:id="i-2xapntFd3Nvs9Fphxr7pxE">
              Riksdagen ställer sig bakom det som anförs i motionen om att
              utveckla lärcentrum i hela landet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-EJJY3anAS1En16QJBGjtRD">
            Vår syn på vuxenutbildningens uppdrag och styrkor
          </head>
          <p xml:id="i-QvecydbVQQESCH8jNK5BQ7">
            Sverige ska vara ett tryggt och framstående land där människor
            genom hela livet kan utbilda sig för att ta de jobb som växer
            fram. I en alltmer kunskapsintensiv ekonomi ställs högre krav
            på förnyade kunskaper och färdigheter. Det ska aldrig vara för
            sent att vidareutbilda sig för ett fortsatt yrkesliv. Oavsett
            om det är för att ens arbetsplats lagts ned, för att man ska kunna
            arbeta vidare inom något annat yrke eller för att ens tidigare
            kunskaper behöver kompletteras eller valideras. Det är nödvändigt
            för att vi ska kunna öka sysselsättningen, vara ledande i klimatomställningen,
            bryta segregationen och finansiera välfärden. Men i grunden handlar
            det om människosyn; ingen ska behöva mötas av påståendet att man
            redan har fått sin chans. Företag och organisationer behöver kompetenta
            medarbetare, i ständig utveckling. Det kräver investeringar i
            kompetensutveckling, yrkesutbildning och vuxenutbildning. Det
            är en ekonomisk fråga om Sveriges konkurrenskraft, men lika mycket
            en ideologisk fråga om människans rätt till kunskap, utveckling
            och därmed frihet. Vi sänker inte människors pris – vi ger alla
            möjligheten att höja sitt värde.
          </p>
          <p xml:id="i-4fJ6ZBDXjMsKBwWCrUfTnr">
            Vi ser vuxenutbildning som en möjlighet till personlig utveckling
            genom utbildning och bildning som öppnar för vidare studier. Vi
            ser också vuxenutbildningens viktiga roll i att erbjuda utbildning
            och bildning som svarar mot arbetsmarknadens behov samt vara en
            motor för klimatomställning.
          </p>
          <p xml:id="i-9RFoc6ydtNJJarpr6x4Dey">
            Inte minst är vuxenutbildning viktig för att den ger människor
            kompetens att vara aktiva samhällsmedborgare som tillvaratar sina
            rättigheter och fullgör sina skyldigheter.
          </p>
          <p xml:id="i-YB1gUWMtdLyd5hBHwpKc7z">
            Den kommunala vuxenutbildningen finns i varje kommun och ger
            möjlighet att komplettera tidigare utbildning eller skaffa ny
            kompetens och behörighet på grund­läggande eller gymnasial nivå.
            När den fungerar som bäst har vuxenutbildningen en flexibel organisation
            som inte är knuten till terminer och läsår och kan därför anpassas
            till samhällets, näringslivets och individens behov med kombinationer
            av olika utbildningar, utbildningsnivåer, närundervisning och
            distansundervisning.
          </p>
          <head type="h1" xml:id="i-F4x6hMFg3Q4giS7BK6BmGH">
            Utmaningar som vuxenutbildningen kan bidra till att möta
          </head>
          <p xml:id="i-6YFYf3xCECvyNSrp5iGnaw">
            Rysslands olagliga invasion av Ukraina har lett till en ökad
            ekonomisk osäkerhet, och en konjunkturnedgång är att vänta. Trots
            lågkonjunkturen förväntas arbetslösheten sjunka de kommande åren,
            även om återhämtningen på arbetsmarknaden sannolikt blir svagare
            än vad som tidigare förutspåddes. Det finns därför en risk att
            långtidsarbets­lösheten biter sig fast på höga nivåer. Samtidigt
            har många arbetsgivare svårt att hitta arbetskraft med rätt kompetens.
            Detta gäller såväl privata företag som arbetsgivare inom offentlig
            sektor. Den bristande matchningen på arbetsmarknaden beror delvis
            på att vuxna som söker arbete ofta inte har den kompetens som
            efterfrågas. Det är därför viktigt med fortsatta satsningar på
            yrkesutbildning för vuxna, både gymnasial yrkesutbildning inom
            kommunal vuxenutbildning (komvux) och eftergymnasial utbildning
            inom yrkeshögskolan. Annars riskerar både Sveriges konkurrenskraft
            och personalförsörjningen till välfärden samt till näringslivet
            att försämras. Fortsatta satsningar på yrkesutbildning för vuxna
            är således nödvändiga, både för att klara kompetensförsörjning
            och för omskolning av vuxna utan arbete som annars riskerar att
            fastna i arbetslöshet. Även satsningar på de ungdomar som tillåtits
            misslyckas i skolan för att de ska nå gymnasiekompetens och ett
            varaktigt jobb är av största vikt. Det behövs också riktade insatser
            mot de grupper som inte tar del av vidareutbildning i arbetslivet.
            Det kan handla om uppsökande verksamhet med information och insatser
            för att motivera människor att läsa vidare.
          </p>
          <p xml:id="i-5bQvEvfusuJrPRg17aVTB7">
            Klimatkrisen är en av vår tids största utmaningar. Att klara
            klimatet är vårt gemensamma ansvar och då behöver vi genomföra
            en kraftfull klimatomställning som fungerar för alla i Sverige.
            Den pågående omställningen innebär att efterfrågan på arbetskraft
            med kompetens inom bland annat digitalisering, automatisering
            och elektrifiering kommer att öka, inte minst i norra Sverige.
            De berörda arbetsgivarna behöver i många fall yrkesutbildad arbetskraft,
            och fortsatta satsningar på utbildning blir därför viktiga för
            att Sverige ska kunna ta en ledande roll i klimatomställningen.
          </p>
          <p xml:id="i-XU2JRfTGL5Yyu26HMs36cN">
            En annan stor samhällsutmaning är segregationen som sliter sönder
            vårt samhälle. En av de viktigaste faktorerna för att bryta segregationen
            är att fler kommer i arbete och kan försörja sig själva. Det gäller
            inte minst den nyanlända befolkningen som oavsett en kort eller
            lång utbildningsbakgrund snabbare behöver få tillgång till såväl
            språk­utbildning och yrkesutbildning som akademisk utbildning.
            Under covid-19-pandemin var utrikesfödda en grupp som drabbades
            särskilt hårt. När arbetslösheten ökade blev konkurrensen om arbete
            hårdare, och för dem som ännu inte fått sitt första arbete minskade
            chanserna betydligt. För de utrikes födda som står utanför arbetsmarknaden
            är fortsatta satsningar på yrkesutbildning för vuxna extra viktiga.
            Utan tillgång till yrkes­utbildningar som leder till arbete riskerar
            många utrikes födda att fastna i långtidsarbets­löshet och utanförskap.
          </p>
          <head type="h1" xml:id="i-HmtxZvH3B6D8S6DnEyWddJ">
            Ökat utbildningsutbud för omställning
          </head>
          <p xml:id="i-KYcXWp6XNSRnH3MKrn17ff">
            Vi behöver utbildning som främjar rörlighet och flexibilitet:
            arbetsmarknadsutbildning, vuxenutbildning och kompetensutveckling.
            Fler ska våga och kunna ta nya steg i arbetslivet, våga släppa
            taget om det gamla och kliva in i någonting nytt. Genom en konsekvent
            satsning på människors kompetens kan arbetslösheten bekämpas.
          </p>
          <p xml:id="i-StC4GdUGuRgYCx8xZg9Te9">
            Från och med 2023 införs ett nytt omställningsstudiestöd som
            innebär förbättrade möjligheter för yrkesverksamma som behöver
            utbilda sig för att stärka sin ställning på arbetsmarknaden. Det
            nya omställningsstudiestödet är en historisk reform som kommer
            göra det möjligt för de allra flesta att studera med minst 80
            % av lönen och göra det möjligt för människor att välja att ställa
            om eller satsa på kompetensutveckling, utan att behöva känna oro
            för hur räkningarna fortsatt ska betalas. Stödet ska få lämnas
            för utbildning som kan antas stärka individens framtida ställning
            på arbetsmarknaden med beaktande av arbetsmarknadens behov.
          </p>
          <p xml:id="i-9XpQSp3hEjbWAVf5PGFgdW">
            Det nya omställningsstudiestödet fyller en viktig funktion för
            att möta kompetens­bristen på arbetsmarknaden och främja det livslånga
            lärandet, men det räcker inte som insats om inte utbildningsutbudet
            samtidigt ökar och anpassas. Genom Kunskapslyftet genomförde den
            socialdemokratiskt ledda regeringen en kraftfull utbyggnad av
            hela utbildningssystemet och ökade antalet utbildningsplatser.
          </p>
          <p xml:id="i-6SnnK2g5LNvZCVQcSyfmCj">
            De förbättrade möjligheterna att studera väntas ge en ökad efterfrågan
            på många utbildningar för vuxna, inte minst inom yrkeshögskolan
            och yrkesutbildningar inom komvux och folkhögskolan. De statliga
            satsningarna på dessa utbildningar behöver ta hänsyn till den
            ökade efterfrågan som det nya studiestödet väntas innebära samtidigt
            som antalet arbetslösa som bedöms vara i behov av reguljär utbildning
            ökat, vilket gör att fler vuxna anvisas till komvux och annan
            vuxenutbildning. Även detta innebär en ökad efterfrågan på främst
            yrkesutbildning för vuxna. Vi socialdemokrater anser därför att
            utbildningsutbudet behöver öka på alla nivåer och bättre anpassas
            efter yrkesverksammas behov av relevanta och ändamålsenliga utbildningar.
          </p>
          <head type="h1" xml:id="i-8t1wip1zztTCp5izyXoA9J">
            Fler utbildningsplatser och höjd kvalitet i regionalt yrkesvux
          </head>
          <p xml:id="i-DYkjZ3szMVvu5HfjCvancW">
            Yrkesinriktad utbildning på gymnasial nivå inom komvux (regionalt
            yrkesvux) har byggts ut kraftigt av den socialdemokratiska regeringen
            de senaste åren och nådde 2022 sin största omfattning någonsin.
            Utbyggnaden har varit och är fortsatt nödvändig för att kunna
            möta behoven på arbetsmarknaden, bland annat till följd av klimatomställningen.
            Regionalt yrkesvux är en motor i omställningen på arbetsmarknaden,
            ett skarpt verktyg för integration och en väg till jobb för arbetslösa.
          </p>
          <p xml:id="i-8KdXJjABP8ZscfE1QueNvz">
            Den tidigare socialdemokratiska regeringen har lagt om utbildningspolitiken
            av­seende hur gymnasieskolan och yrkesutbildningarna inom den
            kommunala vuxen­utbildningen ska dimensioneras så att hänsyn framöver
            ska tas till arbetsmarknadens behov av kompetens.
          </p>
          <p xml:id="i-GDj2mAAoC5UknezDoiXnW1">
            För att kommunerna ska erbjuda yrkesutbildningar i tillräcklig
            omfattning i för­hållande till de stora behoven i arbetslivet
            bör statsbidraget för yrkesutbildningar på komvux ses över.
          </p>
          <p xml:id="i-TifAzjKBRq4ZuXLzTC2h4c">
            Satsningen på regionalt yrkesvux behöver fortsätta att växa och
            behöver göra det med fokus både på ökad kvalitet och på att skapa
            fler utbildningsmöjligheter för vuxna. Det är viktigt att kommunerna
            får möjlighet att planera utbyggnaden och dimensionera utbildningen
            efter de behov som finns. Om kvalitén ska kunna öka bör ersättningen
            per plats inom regionalt yrkesvux höjas. En yrkesutbildning med
            hög kvalitet ger eleverna bättre yrkeskunskaper och leder till
            att en större andel får arbete efter utbildningen.
          </p>
          <head type="h1" xml:id="i-RLsFatKA26dwbtaNfuSggb">
            Öka kontrollen över vuxenutbildningen
          </head>
          <p xml:id="i-W4Q12MWiEk7cN2MH6eQtz">
            Kvaliteten i vuxenutbildningen behöver stärkas. Det finns i dag
            strukturella brister inom styrningen och ansvarsfördelningen av
            kommunal vuxenutbildning. En stor del av bristerna är kopplade
            till att huvudmannen inte tar ett tillräckligt stort ansvar för
            det systematiska kvalitetsarbetet, och särskilt tydligt är detta
            när utbildningen bedrivs på entreprenad av en extern utförare.
            Den löpande tillsynen inom vuxenutbildningen har tidigare i huvudsak
            skett på huvudmannanivå, vilket har inneburit att granskning på
            skolnivå inte har prioriterats. Kvaliteten behöver öka i verksamheten
            och därför ändrade den tidigare socialdemokratiska regeringen
            Skolinspektionens instruktion så att myndig­heten från och med
            2022 är skyldig att genomföra löpande tillsyn av vuxenutbildning
            också på skolnivå, oavsett om utbildningen bedrivs av en kommun
            eller av en upp­handlad entreprenör.
          </p>
          <p xml:id="i-FhAcWYmzwu1974Ru2WGkCS">
            Regeringen bör se över behov av ytterligare verktyg för ökad
            kontroll av vuxen­utbildningen.
          </p>
          <p xml:id="i-AjmbYtzNhQ99eCT2nMH4Jn">
            Statens skolinspektion och Klivautredningen (SOU 2020:66) har
            visat på kvalitets­brister inom komvux. En del av dessa brister
            kan härledas till entreprenadförhållandet inom komvux. Kommunerna
            uppger också svårigheter med upphandlingen, bl.a. att det kan
            vara svårt att få utbildningsföretag att lämna anbud på utbildning
            för få elever och att det kan bli långa och kostsamma processer
            om upphandlingen överklagas.
          </p>
          <p xml:id="i-YCX9V4oRf6usC3Y2WvkBa">
            Inom komvux finns inga enskilda huvudmän, utan det finns endast
            offentliga huvudmän, kommuner och i vissa fall regioner. Kommunerna
            kan dock välja att lägga ut hela eller delar av sin utbildning
            på entreprenad enligt 23 kap. skollagen (2010:800) med bibehållet
            huvudmannaskap. Entreprenaden genomförs antingen genom upp­handling
            av utbildningarna eller genom att utbildningsanordnare auktoriseras.
            År 2020 var det 579 000 kursdeltagare (49 procent) inom komvux
            totalt som studerade hos en annan utbildningsanordnare än huvudmannen.
          </p>
          <p xml:id="i-GJ97knZ76sDCyqu1hdNJvK">
            Ett skäl till kvalitetsbristerna inom komvux som kan anföras
            är att de kommunala huvudmännen bedöms sakna tillräckliga system
            för att följa upp och kontrollera verksamheten, något som accentueras
            i de fall kommunen valt att upphandla utbildning inom komvux i
            enlighet med skollagens bestämmelser om entreprenad. Det finns
            därför anledning att se över hur statens ansvar för komvux kan
            stärkas i syfte att öka kvaliteten och rättssäkerheten i komvux.
            Även de privata utbildningsanordnarnas roll bör ingå i analysen.
            Fokus bör vara att förhindra att brister uppstår, inte bara att
            vidta åtgärder i efterhand om och när det uppdagas. Vid överväganden
            om lösningar bör man därför beakta risken för att i systemet bygga
            in ett alltför stort behov av tillsyn, där tillsyns­myndigheten
            ofta är hänvisad till att agera i efterhand när kvalitetsbristerna
            är ett faktum.
          </p>
          <head type="h1" xml:id="i-Xvo2ncm75P84ZaPrQ75j2g">
            Utveckla den gymnasiala yrkesutbildningen för vuxna
          </head>
          <p xml:id="i-F4W1wHvEfpPGSfkrSUSJc1">
            Socialdemokraterna anser att yrkesutbildningen inom komvux kan
            bli mer effektiv och bättre anpassad efter de behov som finns,
            både på arbetsmarknaden och hos individer. Det är därför viktigt
            att flera framtidsfrågor för komvux utreds. I dag kommer en stor
            del av finansieringen av yrkesvux från ettåriga statsbidrag, vilket
            inte ger kommunerna den långsiktighet som utbildningen behöver.
            Det behövs därför mer långsiktighet och förutsägbarhet när det
            gäller statens finansiering av yrkesutbildning inom komvux.
          </p>
          <p xml:id="i-T4UArxzX52vyUq1ASAq6pH">
            Elevgruppen inom komvux har förändrats. För många av de utrikesfödda
            som ska etablera sig på den svenska arbetsmarknaden är yrkesvux
            det bästa alternativet. För att möta målgruppens behov och bryta
            segregationen behövs mer utbildning men också ökad kvalitet och
            stöd i utbildningen. Här är det viktigt att analysera vilka åtgärder,
            till exempel förbättrad tillgång till stöd, som kan få fler elever
            att nå målen med sin utbildning på komvux.
          </p>
          <p xml:id="i-2AyyAwSzwMBgLvDNdNfsev">
            För att möta behoven som följer av klimatomställningen och en
            förändrad arbets­marknad ställs nya krav på att säkerställa kompetensförsörjning
            inom vissa viktiga yrken. Det är därför viktigt att förändringar
            för att bättre kunna möta stora och snabbt uppkomna utbildningsbehov
            lokalt och regionalt görs.
          </p>
          <p xml:id="i-BkTWtLbpXvNjQN3P5vCaTD">
            Den socialdemokratiska regeringen tillsatte en utredning som
            skulle se över bland annat de framtidsfrågor som nämns här.
          </p>
          <head type="h1" xml:id="i-DmEpk1M96GtmdSMHo8ceXb">
            Bevara och utveckla kombinationsutbildningar
          </head>
          <p xml:id="i-HfQJReKpMU6siwMG2rvLdR">
            Kombinationsutbildningar inom komvux är utbildningar där kommunal
            vuxenutbildning i svenska för invandrare (sfi) eller svenska som
            andraspråk kombineras med en yrkes­utbildning på gymnasial nivå.
            Kombinationsutbildningar syftar till att förkorta vägen till arbete
            för nyanlända genom att eleven studerar svenska språket och ett
            yrke samtidigt. Satsningen på kombinationsutbildningar har gjort
            att fler utrikes födda kan få en sammanhållen språk- och yrkesutbildning
            som leder till arbete. Kombinationsutbildningar bör fortsatt stödjas
            och utvecklas för att förbättra utrikes föddas etablering i arbetslivet
            och integrationen i samhället.
          </p>
          <head type="h1" xml:id="i-RtgbKiQTMf7brzZXCxERes">
            Stärk utbildningen i komvux svenska för invandrare
          </head>
          <p xml:id="i-M7kn1e5qU8faYuufBaok4F">
            Svenska språket är nyckeln till det svenska samhället och till
            den svenska arbets­marknaden. Att kunna tala, skriva och läsa
            på svenska är ett krav inom många yrken och ofta nödvändigt för
            att kunna delta i utbildning. Det råder konsensus om språkets
            betydelse för en snabbare etablering på arbetsmarknaden. Språket
            lägger grunden för självständighet, delaktighet och en fungerande
            integration och är även en förutsättning för vårt gemensamma välstånd
            och vår gemensamma välfärd.
          </p>
          <p xml:id="i-JvHSEzm1TG2NQGxdQJDvUo">
            Det är väl känt att det finns kvalitetsbrister inom komvux i
            svenska för invandrare (sfi) och att kvaliteten inom sfi och komvux
            behöver stärkas. För att fler ska kunna lära sig svenska måste
            sfi fungera bättre. Sfi-elever ska erbjudas en utbildning av god
            kvalitet som motsvarar elevernas behov och förutsättningar. Genomströmningen
            inom sfi behöver förbättras och övergången till och kombinationer
            med andra delar av vuxenutbildningen måste underlättas. Utökad
            undervisningstid vore ett sätt att öka genomströmningen och därmed
            snabba på integrationen.
          </p>
          <head type="h1" xml:id="i-7Zf5hsWz1EL2VGtzYJTjKJ">
            Bygg ut och utveckla yrkeshögskolan för framtiden
          </head>
          <p xml:id="i-Xoiobqe2EFc9aue47HooAJ">
            Utbildningarna inom yrkeshögskolan leder i mycket hög utsträckning
            till arbete. Yrkeshögskoleutbildningar är en viktig förutsättning
            för att samhället ska kunna tillgodose behovet av rätt arbetskraft
            och för att kunna underlätta företagsetableringar inom specifika
            områden. Yrkeshögskolan har blivit en verklig motor för regional
            tillväxt och kompetensförsörjning. Enligt Svenskt Näringslivs
            rekryteringsenkät 2021/22 söker allt fler arbetsgivare kompetens
            från yrkeshögskolan. Många rekryteringar misslyckas dock enligt
            rapporten, främst på grund av bristen på personer med rätt yrkeserfarenhet.
          </p>
          <p xml:id="i-bMh2NKpmGrpTFUAGMHyX7">
            Den socialdemokratiskt ledda regeringen har sedan 2014 fördubblat
            antalet utbildningsplatser, men trots att antalet examinerade
            från yrkeshögskolan fortsätter att öka för varje år är efterfrågan
            på yrkeshögskoleutbildade fortsatt stor från arbetsmarknaden och
            söktrycket på utbildningarna har ökat.
          </p>
          <p xml:id="i-RYRnfTMkFPUZRwksKX7sB3">
            Yrkeshögskolan behöver byggas ut ytterligare för att möta de
            fortsatt stora kompetensbehoven i hela Sverige. Den kompetens
            som en yrkeshögskoleutbildning ger bidrar också till stärkt kvalitet
            i välfärden och i näringslivet. Utbyggnaden behövs inte minst
            för att möta behoven i regioner som präglas av stora företagsetableringar
            och företagsexpansioner och för att möjliggöra klimatomställningen.
            Tillgång till rätt kompetens är central för att Sverige även i
            fortsättningen ska kunna vara en stark fordonsnation, för att
            understödja uppbyggnaden av en ny bransch i Sverige, batteri­tillverkning,
            för att Sverige ska bli en viktig global aktör på detta område
            samt för att stödja elektrifieringen i industrin och samhället
            i stort. Den påbörjade expansionen av yrkeshögskolan behöver fortsätta
            med en kraftig utbyggnad under de kommande åren.
          </p>
          <p xml:id="i-VwAZVzz8YQ35eV4dLmUSs1">
            Yrkeshögskolan bör fortsätta utvecklas. Bland annat skulle den
            behöva ha ett stadigvarande utbildningsutbud för att tillgodose
            arbetsmarknadens mer långsiktiga behov. Det vore också bra om
            yrkeshögskolorna i än högre utsträckning kunde bidra med kompetens
            för den gröna omställningen i vårt land.
          </p>
          <p xml:id="i-Qw82McCurfD13ymXQ7RUmk">
            Yrkeshögskolan är en mycket decentraliserad utbildningsform,
            där varje anordnare har stort ansvar för administration av ansökningsprocess
            och studiedokumentation. Med kraftigt ökande volymer av ansökningar
            och studerande har behovet av en samlad administrativ stödstruktur
            för yrkeshögskolan ökat. Därför vore det bra med ett gemensamt
            system för ansökan till yrkeshögskolan. Vi socialdemokrater ser
            också ett behov av ett förstärkt system för studiedokumentationen
            för yrkeshögskolan.
          </p>
          <p xml:id="i-VtGQzvHidosBCFGdJZMTcm">
            Yrkeshögskolans möjlighet att tillhandahålla kvalificerad yrkesutbildning
            som startar på en högre nivå bör utvecklas. Detta kan till exempel
            underlätta rörlighet mellan yrkeshögskolan och högskolan.
          </p>
          <head type="h1" xml:id="i-Lfk1RzT5o6Sf8jQ4EmtPGn">
            Satsa på lärcentrum i hela landet
          </head>
          <p xml:id="i-HtWEDSaQSfWRVWrwTuE9wK">
            Var du bor ska inte avgöra om du kan studera eller inte. För
            att utbildning ska finnas i hela landet, för alla människor och
            hela livet investerade den tidigare socialdemo­kratiska regeringen
            i nyetableringen och utvecklingen av lärcentrum där den studerande
            inom kommunal vuxenutbildning erbjuds stöd från lärare och annan
            personal samt ges möjlighet att möta andra studerande.
          </p>
          <p xml:id="i-DNB57m9JFLpE63cKQmcBaE">
            Pandemin har visat på möjligheterna med att arbeta och studera
            på distans. För att fler ska kunna bo där de vill bör distansutbildningen
            fortsätta att utvecklas. Lärcentrum har en viktig roll för den
            nationella, regionala och kommunala kompetensförsörjningen och
            ökar möjligheterna att bo, studera och arbeta i hela landet. Utbildning
            bör bli tillgängligt för fler genom fortsatt utveckling av lärcentrum
            i hela landet. Samverkan mellan kommuner, yrkeshögskolan och lärosäten
            bör stärkas så att fler utbildnings­platser kopplas till lärcentrum
            och den digitala pedagogiken utvecklas för att säkra kvaliteten
            i utbildningarna.
          </p>
        </div>
        <div type="motSignatures">
          <list>
            <item xml:id="i-FZnRpCdJ5FWzmQCUQEyx1D" who="i-GLpGALNASBTHSmgDcbTu4m">
              Åsa Westlund (S)
            </item>
            <item xml:id="i-9XW5xY36bUMs1ihEwotR3T" who="i-Xvwr4Q7CsjqRAtkC5NmcYG">
              Linus Sköld (S)
            </item>
            <item xml:id="i-NCTu9RfRobVTixLpVReBTG" who="i-YG3se2hZeuEdiGKSwKyaKF">
              Caroline Helmersson Olsson (S)
            </item>
            <item xml:id="i-XRTxgg1W1fbYbRGR3Zo2aw" who="i-GimwrxR6QNfQTTYxqEbj7a">
              Mats Wiking (S)
            </item>
            <item xml:id="i-4P8oJEmPkbcYhaDGVVeCif">
              Aylin Fazelian (S)
            </item>
            <item xml:id="i-87tTH3iYL6gQYsHFdwLp2s" who="i-9rzEiT5qs2rumTNiqr6kVD">
              Rose-Marie Carlsson (S)
            </item>
            <item xml:id="i-67pj4yxJZxhdsPyyVJTwKg" who="i-KzsTMncnr5hiy4Se56WPv6">
              Niklas Sigvardsson (S)
            </item>
          </list>
        </div>
      </div>
    </body>
  </text>
</TEI>
