<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00410">
  <teiHeader>
    <fileDesc>
      <titleStmt>
        <title>Sexualbrott</title>
        <author corresp="i-6MWLY5JdykMGLLUo96skfp">av Lena Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sexualbrott</title>
          <idno type="rdwebb">GV02Ju410</idno>
          <rs type="number">Ju410</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju410/text</ref>
          <ref type="dokument_url_html">http://data.riksdagen.se/dokument/GV02Ju410</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju410</ref>
          <ref type="doc">http://data.riksdagen.se/fil/B8EB79FB-E3AE-4A8E-B2F9-3686A6AACE9C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Tmd4QgiU4EurwvXpBx6s24" type="signed"/>
        <correspContext corresp="i-Tmd4QgiU4EurwvXpBx6s24">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-7VH6iM9uqZYYGqducphSeC" type="referral">
          <date when="2007-10-16"/>
        </correspAction>
        <correspAction xml:id="i-68c9se5zRJqtokS2HxEtQo" type="dismissal">
          <date when="2007-10-16"/>
        </correspAction>
        <correspAction xml:id="i-5nonDUDY14QWX7GJrD99hc" type="numbering">
          <date when="2007-10-08"/>
        </correspAction>
        <correspAction xml:id="i-NJ7WyBgcYuiBnQDhKvksow" type="submission">
          <date when="2007-10-05"/>
        </correspAction>
        <correspAction xml:id="i-TDD8Vgj6zUv2tHQYDK1F2" type="transfer">
          <date when="2007-10-04"/>
        </correspAction>
        <correspAction xml:id="i-HZQ5uGDcntEJqj7d7PsLze" type="assigned"/>
        <correspContext corresp="i-HZQ5uGDcntEJqj7d7PsLze">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-17vi46xhXUFQhqAqzJSxTU" type="motBody">
        <div xml:id="i-MZEE82Pi6e2EzVQaoEUsBc" type="motProposal" subtype="förslag">
          <head xml:id="i-XMQVTAvQngPcunASh8y7vE">
            1 Förslag till riksdagsbeslut
          </head>
          <list xml:id="i-NghXKiZtKeYJjcep4NmWEq" style="ol">
            <item xml:id="i-QTDAaR8sfU5DBHPDiBXpUH">
              Riksdagen tillkännager för regeringen som sin mening vad som
              anförs i motionen om obligatorisk utbildning samt kunskaper och
              metodutveckling vad gäller sexualbrott i rättskedjan och yrkesutbildningar.
            </item>
            <item xml:id="i-6CHtC5WTbVKhAM37JtJueH">
              Riksdagen tillkännager för regeringen som sin mening vad som
              anförs i motionen om att förordna målsägandebiträde för sexualbrottsoffer.
            </item>
            <item xml:id="i-LUa46HgcDWeLZxHS7C2R33">
              Riksdagen tillkännager för regeringen som sin mening vad som
              anförs i motionen om särskilda tidsfrister för huvudförhandling
              i domstol och särskilt skyndsamma förundersökningar avseende sexualbrott.
            </item>
            <item xml:id="i-EmPFPahL81APZuhwuL26PP">
              Riksdagen tillkännager för regeringen som sin mening vad som
              anförs i motionen om att en utvärdering av sexualbrottslagstiftningen
              omedelbart bör påbörjas.
            </item>
            <item xml:id="i-6gnwwU1AhGt5hcAWYZzaNc">
              Riksdagen tillkännager för regeringen som sin mening vad som
              anförs i motionen om att en utredning bör tillsättas för att undersöka
              hur straffbestämmelserna för sexualbrott bör utformas utifrån
              brist på samtycke.
            </item>
            <item xml:id="i-PLvjRYZJu4qKbvdHz8cAh2">
              Riksdagen tillkännager för regeringen som sin mening vad som
              anförs i motionen om att lagstiftningen kring våldtäkt mot barn
              ska förtydligas.
            </item>
            <item xml:id="i-8mLkJmwJHndEx6xehKhV72">
              Riksdagen tillkännager för regeringen som sin mening vad som
              anförs i motionen om att Riksåklagaren ska ges i uppdrag att undersöka
              praxis med fokus på eventuella missförhållanden då det gäller
              utredningar om våld och övergrepp mot barn.
            </item>
            <item xml:id="i-5Tx1Rb7uuBE9zMVR7BycVz">
              Riksdagen beslutar om ändring och ny skrivning i lagstiftning
              mot barnpornografi i enlighet med vad som anförs i motionen.
            </item>
            <item xml:id="i-6SMUujc9DJsLoBFSWgf7Qd">
              Riksdagen tillkännager för regeringen som sin mening vad som
              anförs i motionen om att sexual- och barnpornografibrott där barn
              är målsägande ska avgöras av specialutbildade domare.
            </item>
            <item xml:id="i-DqGNipyLEDbvNyPuit4DaX">
              Riksdagen begär att regeringen återkommer med förslag på hur
              gromning kan kriminaliseras.
            </item>
            <item xml:id="i-7BZFFPBAsewPLRMeSdDTX8">
              Riksdagen tillkännager för regeringen som sin mening vad som
              anförs i motionen om att Kriminalvårdens styrelse ges i uppdrag
              att ta fram ett handlings- och åtgärdsprogram för behandling av
              sexualbrottsdömda män, samt att metoder och uppföljning i preventivt
              syfte utreds.
            </item>
          </list>
        </div>
        <div xml:id="i-NEwuaGnNbVt5aQhqKcX75v" type="motContent">
          <head xml:id="i-3wZQQPL2XQB3E1UCLzCGgr" type="h1">
            2 Motivering
          </head>
          <p xml:id="i-SecPcZtKnNbUnruVKTqWKm">
            Sexualbrott är en del av våldet i den patriarkala samhällsstrukturen.
            Det måste studeras med fokus på maktförhållanden mellan könen.
            Arbetet för att stoppa våldtäkter, sexuellt utnyttjande, sexuellt
            ofredande och andra sexualbrott måste ske utifrån insikten att
            det handlar om makt och kontroll i en rådande struktur där män
            är överordnade och kvinnor underordnade. Maktrelationen mellan
            kvinnor och män är den samhälleliga ram i vilken övergrepp mot
            kvinnor möjliggörs. Mäns våld mot kvinnor, det sexualiserade våldet,
            påverkar alla kvinnors liv och begränsar kvinnors handlingsutrymme.
            Oavsett om man själv blir utsatt eller inte. Flera undersökningar
            visar att flickor och kvinnor medvetet eller omedvetet anpassar
            sitt liv på olika sätt på grund av rädsla för våld och kränkningar.
            I sin vardag agerar kvinnor utifrån en förståelse av våldsnärvaro,
            dvs. ett underliggande hot om våld mot sin integritet och sina
            kroppar.
          </p>
          <p xml:id="i-LNqFNgQYP3kmvd1VSFBWQo">
            Omfångsundersökningen Slagen Dam (2001) visar bl.a. att 56 %
            av alla kvinnor i Sverige har trakasserats sexuellt och att var
            tredje kvinna, 34 %, har åtminstone en gång efter sin 15-årsdag
            utsatts för sexuellt våld av en man. Under de senaste tio åren
            har antalet anmälda sexualbrott ökat med 58 % (Brå). Ökningen
            beror både på att anmälningsbenägenheten och den faktiska brottsligheten
            ökar. År 2006 anmäldes drygt 12 500 sexualbrott. Men det finns
            ett stort mörkertal, enligt vissa undersökningar anmäls bara 10
            % av alla våldtäkter. Det beror troligtvis på att i omkring 80
            % av våldtäktsfallen är offret mer eller mindre bekant med gärningsmannen
            (Brå). Antalet fällande domar är mycket lågt i förhållande till
            antalet anmälningar. Siffran över fällande domar har varit tämligen
            konstant de senaste åren, trots att antalet anmälningar ökar.
            Det vanligaste sexualbrottet år 2006 var sexuellt ofredande. Våldtäkt
            utgjorde nästan 35 % av de anmälda sexualbrotten. Av dem som misstänks
            för sexualbrott är majoriteten män och en majoritet av offren
            är kvinnor. I 30 % av anmälningarna är offren under 15 år (Brå).
          </p>
          <p xml:id="i-CPGqzYdHWjkunct9wR6KDG">
            För Vänsterpartiet är rätten till kroppslig integritet en fråga
            om mänskliga rättigheter. Det sexuella våldet är den tydligaste
            konsekvensen av samhällets könsmaktsordning. Med en könsmaktsförståelse
            av sexualbrott riktas fokus på allas ansvar att ifrågasätta, utmana
            och bryta föreställningar om kvinnors och mäns sexualitet. Att
            problematisera över- och underordning i diskussionen om sexualitet
            är ett ämne med sprängkraft. Men det är avgörande för att krossa
            myten om mäns okontrollerbara sexualitet. Myter som t.o.m. reproduceras
            och upprätthålls i våra rättssalar.
          </p>
          <p xml:id="i-Av8xMZxLpoDTJSGTHCS9Zc">
            De flesta människor anser nog att våldtäkt är allt efter ett
            nej. Men i verkliga fall med reella kvinnor och män styr myter
            och normer kring beteende, utseende och sexualitet. Föreställningen
            att en man förlorar kontrollen över sig själv när han blir kåt
            både fråntar män deras ansvar i varje sexuell situation, och skapar
            bilden av att män saknar empati och lyhördhet och inte förstår
            gränsen mellan sex och våldtäkt. Konsekvensen blir att vid brott
            läggs skulden i stället på kvinnan som på olika sätt påstås ha
            utmanat mannen och hans sexuella drift. Så förvandlas mäns sexualbrott
            till kvinnors problem.
          </p>
          <p xml:id="i-D6xpMg1SUma97aLRn4Rtkk">
            För att underlätta för flickor och kvinnor att våga prata om
            övergrepp och formulera vad de varit med om måste vi även bli
            kvitt falska stereotyper om våldtäktsmannen. Det stora flertalet
            av sexualbrott begås av män som är vänner, bekanta eller familj
            till de utsatta. Män som begår sexualbrott kan se ut hur som helst,
            ha vilken social och etnisk bakgrund som helst, vilken utbildning
            och inkomst som helst, vilket socialt liv och umgänge som helst.
            Det kan kort sagt vara vilken man som helst.
          </p>
          <head xml:id="i-24Y6unHiaGykF1XsxeDavb" type="h1">
            3 Kunskap och utbildning
          </head>
          <p xml:id="i-RCUzjDgzhKvyH5UZnGPjoL">
            Under förra mandatperioden drev Vänsterpartiet på arbetet för
            ökade kunskaper om sexualiserat våld samt en förstärkning av jämställdhetsperspektivet
            i hela rättsväsendet. Vi har sett till att kunskapshöjande insatser
            inom rättsväsendet är igångsatta. Det är emellertid långt kvar
            tills alla led i rättskedjan har tillräckliga kunskaper om sexualiserat
            våld, och därför måste arbetet med kompetenshöjning fortsätta.
            Alla aktörer måste ha kunskap om maktstrukturerna för sexualbrott
            och mäns våld mot kvinnor, och kunskap om hur mottagandet av utsatta
            kvinnor och barn ska ske. Bemötandet av brottsoffer för sexualbrott
            är oerhört viktigt. Att höja kompetensen hos samtliga myndigheter
            som kommer i kontakt med kvinnor och barn utsatta för sexualbrott
            är oerhört viktigt såväl för brottsoffrens trygghet som för väl
            genomförda förundersökningar och därmed möjligheterna till upprättelse.
          </p>
          <p xml:id="i-3e97d2XMFaMywfewCQKgxx">
            Vi vet att kränkande och ovidkommande frågor ställs till brottsoffret
            i dag i samband med polisanmälan, brottsutredning och rättegång.
            Det är inte acceptabelt. Polisen och Åklagarmyndigheten måste
            utveckla sin förhörsmetodik med utgångspunkt i kunskaper om omständigheterna
            kring sexualiserat våld. Polisen, åklagarna och domstolarna måste
            även utveckla bemötandet med utgångspunkt i kunskaper om sexualbrottsoffers
            särskilda behov. För att säkerställa ett bättre bemötande av offer
            för olika former av sexualbrott måste satsningar på utbildning
            och kompetenshöjning om sexualiserat våld i rättsväsendet intensifieras.
            Det måste till en obligatorisk vidareutbildning för polisen, Åklagarmyndigheten
            och domstolsväsendet.
          </p>
          <p xml:id="i-R6bCnYaFFX3wuUBoyeXyQf">
            Det är också hög tid för obligatorisk genusutbildning och utbildning
            i sexualiserat våld på juristlinjen och i polisutbildningen. Vänsterpartiet
            menar att utbildning om sexualiserat våld ska vara ett obligatoriskt
            inslag i dessa yrkesutbildningar. Vad som ovan anförs om obligatorisk
            utbildning samt kunskaper och metodutveckling i rättskedjan och
            yrkesutbildningar vad gäller sexualbrott bör riksdagen som sin
            mening ge regeringen till känna.
          </p>
          <p xml:id="i-Dvw5hCDdR2kbfUkg1mAKpQ">
            Vänsterpartiet föreslår i budgetmotion för 2007/08 särskilda
            pengar för utbildningsinsatser på området. Det rör sig om 15 miljoner
            kronor till polisorganisationen, 2 miljoner kronor till Åklagarmyndigheten
            och 3 miljoner kronor till Sveriges Domstolar.
          </p>
          <p xml:id="i-X1MZmBoxM6WbVQJk6yM1Ly">
            Det initiala bemötandet av brottsoffer är som sagt mycket viktigt.
            Sexualbrottsoffer har behov av tydlig information om lagstiftning
            och möjligheter till stöd och hjälp under hela rättsprocessens
            gång. Vänsterpartiet anser att det är värdefullt att de som utsätts
            för sexualbrott får ett juridiskt biträde redan från början av
            polisutredningen. För att skapa trygghet och stärka sexualbrottsoffers
            ställning bör ett målsägandebiträde förordnas redan när förundersökning
            inleds. Detta bör riksdagen som sin mening ge regeringen till
            känna.
          </p>
          <p xml:id="i-FnwcdxyGH8vULYRohEKp4Y">
            En stor brist i rättsväsendet är de långa handläggningstiderna
            vad gäller förundersökning och eventuell rättegång. Det är starkt
            negativt och innebär stora påfrestningar för människor utsatta
            för sexualbrott. Alla led i rättskedjan måste effektivisera brottsbekämpningen
            och ge alla brottsoffer en rättvis prövning. Därför bör förundersökningar
            avseende sexualbrott bedrivas särskilt skyndsamt och särskilda
            tidsfrister för huvudförhandling i domstol införas. Detta bör
            riksdagen som sin mening ge regeringen till känna.
          </p>
          <head xml:id="i-WFC94oTro2Vfi97pbjZRGc" type="h1">
            4 Samtycke
          </head>
          <p xml:id="i-Uw8S6FEeuKdXR2MiDXiB9V">
            Som lagstiftande instans skärpte riksdagen den 1 april 2005 sexualbrottslagstiftningen.
            Vänsterpartiet deltog aktivt i samarbetet med regeringen för att
            ta fram de nya lagförslagen, som innehåller många förändringar.
            Vi medverkade till att kryphål i lagen täpptes till. I och med
            att kravet på tvång har satts lägre klassas en betydligt större
            del av sexuella övergrepp som våldtäkt.
          </p>
          <p xml:id="i-UJNjek9DE7jWwtxMaXeHCg">
            Även förhandlingsutrymmet att nedgradera våldtäkt till sexuellt
            utnyttjande har minskat. Omständigheter som lett fram till en
            situation där exempelvis en kvinna själv berusat eller drogat
            sig, sover, är skadad eller på annat sätt befinner sig i hjälplöst
            tillstånd ska inte längre spela roll för bedömningen av om det
            är fråga om sexuellt utnyttjande eller våldtäkt. Dessutom ska
            de fall där fler än en person som deltar i eller möjliggör sexuella
            övergrepp alltid bedömas som grov våldtäkt. Sexköpslagen, (1998:408),
            lagen om förbud mot köp av sexuella tjänster, har förts in i den
            nya lagstiftningen, tillsammans med övriga brott mot den sexuella
            integriteten, i 6 kap. brottsbalken.
          </p>
          <p xml:id="i-4TjqgVrVGEsMjqFsNkDW1R">
            Vänsterpartiet menar dock att lagstiftningen alltid måste vara
            föremål för en aktiv debatt. Sedan den nya sexualbrottslagstiftningen
            trädde i kraft har det i flera fall visat sig att vissa åtgärder
            som vidtogs för att rätta till brister i lagstiftningen inte fått
            genomslag. Detta gäller exempelvis frågan om vad som utgör ett
            hjälplöst tillstånd och det nya brottet våldtäkt mot barn. Därför
            finns det stora behov av att ytterligare förbättra och förtydliga
            lagstiftningen. När lagen skärptes skedde en överenskommelse om
            att lagen inom ett par år skulle utvärderas. Så har dock inte
            skett. Tillämpningen och tolkningen av lagen i domstolarna måste
            ses över. Vänsterpartiet kräver att regeringen omedelbart påbörjar
            en utvärdering av sexualbrottslagstiftningen. Detta bör riksdagen
            som sin mening ge regeringen till känna.
          </p>
          <p xml:id="i-8VmN9QL8TT2JKQqjySZWKM">
            Inför ändringarna i sexualbrottslagstiftningen debatterades frågan
            om samtycke i våldtäktsparagrafen livligt. När frågan om våldtäkt
            eller sexuellt tvång prövas i rätten bygger vår lagstiftning i
            dag på att gärningsmannen använt våld, hot eller tvång eller att
            offret var i hjälplöst tillstånd. Dessa grundförutsättningar för
            att det ska kunna vara fråga om våldtäkt kvarstår i den nya våldtäktsbestämmelsen,
            om än uttunnat genom att kravet på tvång har satts lägre.
          </p>
          <p xml:id="i-DCtBHg47hGwiWKDKDEJprk">
            Det avgörande problemet med rådande våldtäktsbestämmelse och
            andra straffbestämmelser i brottsbalken om sexuella övergrepp
            är att de står i konflikt med Europakonventionen angående skydd
            för mänskliga rättigheter, artiklarna 3 och 8, i enlighet med
            den tolkning som gäller efter Europadomstolens dom den 4 december
            2003 i målet M.C. mot Bulgarien (mål nr 39272/98). Denna dom innebär
            att Sverige, för att inte bryta mot Europakonventionen, är skyldigt
            att införa en lagstiftning som medför att varje sexual act som
            inte bygger på samtycke utan är non-consensual ska vara straffbar.
            Europadomstolens dom bygger på ett samtycke med utgångspunkt i
            sexuell autonomi, dvs. kvinnans rätt till sin sexualitet och kropp.
          </p>
          <p xml:id="i-SBQ2ugfLjwewXXwNd5Rt1j">
            Vänsterpartiet anser att den svenska sexualbrottslagstiftningen
            i fortsättningen måste grundas på den princip om skydd för individens
            sexuella autonomi som Europadomstolen slagit fast, dvs. samtycke.
            Vi anser att det är självklart att lydelsen av bestämmelsen sexuellt
            tvång ska bygga på frånvaron av samtycke och att en straffbestämmelse
            för våldtäkt bör baseras på offrets bristande samtycke. För Vänsterpartiet
            är kvinnors rätt till sin egen kropp och sexualitet en mänsklig
            rättighet och som sådan vare sig kompromissbar eller förhandlingsbar.
            Kvinnors rätt att själva välja när och vem de vill ha sex med
            är ovillkorlig. Ett nej är ett nej och inte tolkningsbart vare
            sig av förövare eller domstolar.
          </p>
          <p xml:id="i-Y2MvWyp8bpfU9QyRWodxGf">
            Europarådets medlemsstater har genom ministerrådet kommit överens
            om en rekommendation om att kriminalisering av sexuella handlingar
            som inte grundas på samtycke, inbegripet fall där offret inte
            visat prov på något motstånd, är nödvändigt för ett effektivt
            skydd för kvinnor mot våld och att ytterligare reformer på detta
            område måste genomföras. Vi anser det vara mycket angeläget att
            en utredning omedelbart tillsätts med direktiv att undersöka hur
            bestämmelserna om straff för sexualbrott i brottsbalken bör utformas
            för att innebära en kriminalisering av sexuella handlingar som
            inte grundas på samtycke, inbegripet fall där offret inte visat
            prov på något motstånd.
          </p>
          <p xml:id="i-HEPrUj7adenkjhNwwVQ7Ns">
            Detta bör riksdagen som sin mening ge regeringen till känna.
          </p>
          <head xml:id="i-Jn7q5qpjeJwNUxPtkxUFxQ" type="h1">
            5 Våldtäkt mot barn
          </head>
          <p xml:id="i-7Jfi85ddMQEzMPbPUSKFqy">
            I den nya lagen tydliggörs att begrepp som frivillighet och samtycke
            inte är relevanta när man pratar om barn. Det är helt riktigt.
            Alla personer som utför sexuella handlingar med någon som är under
            15 år begår en våldtäkt oavsett andra omständigheter. Oroväckande
            nog har det visat sig att tillämpningen av denna del av lagstiftningen
            inte har följt intentionerna. Praxis har utvecklats så att domstolarna
            har friat från våldtäkt mot barn med hänvisning till barnets samtycke.
            Lagstiftningen kring våldtäkt mot barn bör därför förtydligas.
            Detta bör riksdagen som sin mening ge regeringen till känna.
          </p>
          <head xml:id="i-NtkfM6ZsjG1yfiEdiN99Ss" type="h1">
            6 Utredningar om övergrepp mot barn
          </head>
          <p xml:id="i-PMzDSCdqr49uxQzgyoMRos">
            Vänsterpartiet har tagit del av flera ärenden där anledningen
            till föräldrarnas vårdnadstvist har varit misstankar, bekräftade
            eller inte, om att den ena föräldern (oftast fadern) eller någon
            annan nära anhörig utsatt barnet för sexuella övergrepp eller
            annan form av misshandel. I många av dessa fall har förundersökning
            aldrig inletts eller lagts ned på ett tidigt stadium. Att påståenden
            om någon form av övergrepp är relativt vanliga i vårdnadsmål styrks
            av Vårdnadskommitténs egna undersökningar av tingsrättsdomar.
            I 55 av 249 mål förekom påståenden om våld, hot eller sexuella
            övergrepp mot barnet (SOU 2005:43 s. 199).
          </p>
          <p xml:id="i-17qiRFgmt5LBNYZC5wN4XK">
            Kommittén bekräftar att det faktum att en förundersökning lagts
            ned ibland tas upp av domstolen som ett motiv till att inte beakta
            påståenden om övergrepp. Av de undersökningar som ligger till
            grund för betänkandet framgår att det skett en eller flera polisanmälningar
            i 66 av 90 mål och att förundersökningen lagts ned utan vidare
            åtgärd i ungefär hälften av fallen. Domstolar i vårdnadsmål har
            ofta haft ett brottmålstänkande, så till vida att de krävt att
            det ska vara visat eller ställt utom rimlig tvivel att en förälder
            gjort sig skyldig till övergrepp för att han eller hon ska diskvalificeras
            som vårdnadshavare. Det är vår förhoppning att de förändringar
            i vårdnadslagstiftningen som genomförts ska råda bot på detta
            problem.
          </p>
          <p xml:id="i-Kd7jBrQNj1qQgB6X2NudXX">
            Mer om detta område finns att läsa i vår motion Barnets bästa
            vid tvister om vårdnad, boende och umgänge (2007/08:C202).
          </p>
          <p xml:id="i-Lb3XBsyUte1jgDLQTtqeyu">
            När det gäller anmälningar om sexual- och misshandelsbrott måste
            förundersökning inledas enligt lag. Ett av syftena med förundersökningen
            är att utreda om det föreligger tillräckliga skäl för åtal. I
            brottmål har åklagaren ålagts hela utrednings- och bevisbördan.
            Om inte åklagaren uppfyllt sin utredningsbörda kan inte domstolen
            genomföra någon bevisvärdering under den kommande rättegången.
            Kravet på utredningens omfattning kommer i praktiken att variera
            beroende på brottets grovhet, den tilltalades inställning och
            enskilda omständigheter i målet. Vid grova brott som sexuella
            övergrepp ställs högre krav på utredningens beskaffenhet. Åklagaren
            gör sedan en självständig bedömning av om bevisningen räcker för
            att åtal ska väckas. Åtalsplikten är absolut och en presumtion
            föreligger för åtal då det finns förutsättningar för en fällande
            dom. Förundersökningen är således en helt nödvändig förutsättning
            för en därpå följande rättslig prövning.
          </p>
          <p xml:id="i-2zJ3xCzfNwNgWurCJHUuLa">
            Trots åklagarens plikt att inleda förundersökning och utreda
            det anmälda övergreppet är det vanligt att förundersökningar om
            sexualbrott mot barn läggs ned på ett alltför tidigt stadium eller
            inte inleds alls. Det finns flera exempel på att utredningar om
            sexuella övergrepp mot barn har lagts ned utan att de utsatta
            barnen överhuvudtaget förhörts av polisen. Till och med när den
            misstänkte erkänt brottet har det hänt att förundersökningar inte
            drivits vidare (Diesen m.fl. 2001).
          </p>
          <p xml:id="i-UA3gGNQs7otXFWfeB3925P">
            Vänsterpartiet menar att denna åklagarpraxis är helt oacceptabel
            i en rättsstat. Att inte utreda övergrepp mot barn är dessutom
            oförenligt med FN:s konvention om barnets rättigheter där det
            t.ex. stadgas i artikel 3 att barnets bästa ska komma i första
            rummet vid myndigheters och domstolars åtgärder som rör barn.
            Vi anser att det är synnerligen allvarligt för det allmänna rättsmedvetandet
            att sexuella övergrepp och våld mot barn inte utreds efter vad
            brottets beskaffenhet kräver. Riksåklagaren bör ges i uppdrag
            att undersöka praxis med fokus på eventuella missförhållanden
            då det gäller utredningar om våld och övergrepp mot barn. Detta
            bör riksdagen som sin mening ge regeringen till känna.
          </p>
          <head xml:id="i-TkKGP7Ss1W4YDKTTQjzdmQ" type="h1">
            7 Barnpornografi
          </head>
          <p xml:id="i-S8Yde3AH9NuJVMT2cFeHWG">
            Den nu gällande barnpornografilagstiftningens definition av ett
            barn lyder: Med barn avses en person vars pubertetsutveckling
            inte är fullbordad eller som, när det framgår av bilden och omständigheterna
            kring den, är under 18 år.
          </p>
          <p xml:id="i-8eCRo7o7iRzfvFRZbHXg32">
            Det betyder att en person under 18 år vars pubertetsutveckling
            är fullbordad och som förekommer i pornografiskt material där
            det inte framgår att personen verkligen är 18 år inte omfattas
            av skyddet i barnpornografilagen. Det finns fall där män har friats
            från barnpornografibrott på grund av att de drabbade barnen till
            synes fullbordat sin pubertetsutveckling. Det finns alltså ett
            uppenbart och allvarligt problem med att vissa barn inte skyddas
            av lagen. I brottmål rörande barnpornografibrott är det orättfärdigt
            och kränkande om fokus hamnar på barnens pubertetsutveckling och
            kroppar. 18-årsgränsen bör vara en huvudregel, sett till att viktiga
            rättssäkerhetskrav samtidigt är tillgodosedda. Det gäller att
            domstolarna kan göra en korrekt rimlighetsbedömning, vilket självklart
            också ställer krav på kunskaper om sexualbrott och sexualiserat
            våld, vilket är frågor som Vänsterpartiet driver.
          </p>
          <p xml:id="i-RXCcLBKrodgWTWb2DLp2kM">
            Vänsterpartiet vill skydda alla barn från exploatering i pornografiska
            framställningar och definierar ett barn enligt FN:s barnkonvention.
            Därmed anser vi att alla under 18 år räknas som barn. I utredningen
            Barnet i fokus En skärpt lagstiftning mot barnpornografi (SOU
            2007:54) föreslås en ändring och en ny skrivning i barnpornografilagstiftningen
            avseende definitionen av ett barn: Med barn avses en person vars
            pubertetsutveckling inte är fullbordad eller som är under 18 år.
          </p>
          <p xml:id="i-P1i4NgG2qLigvkpJbwisWF">
            Vänsterpartiet välkomnar utredningens förslag. Med utgångspunkt
            i att det finns en entydig definition av begreppet barnpornografi
            vill Vänsterpartiet att riksdagen beslutar om ändring och ny skrivning
            i lagstiftningen mot barnpornografi i enlighet med utredningens
            förslag. Detta bör riksdagen som sin mening ge regeringen till
            känna.
          </p>
          <head xml:id="i-7hUzBvBm9mHJi67xLv5J4t" type="h1">
            8 Specialutbildade domare
          </head>
          <p xml:id="i-WctfqhyrMqwkxpM7U1wMDc">
            Det är alltför vanligt förekommande att misstänkta förövare frias
            i sexualbrottsmål mot barn, eftersom barnets vittnesmål inte anses
            vara tillförlitligt. Barn anses som icke trovärdiga, eftersom
            de ändrat sin berättelse eller väntat länge med att berätta för
            någon. Detta händer trots att forskare och experter på området
            har kommit fram till att barn utsatta för sexuell exploatering
            inte självmant eller spontant berättar om övergreppen.
          </p>
          <p xml:id="i-WcSRnBG8HMtvVKAyHDWdz4">
            Det är dokumenterat att barn berättar först när de känner sig
            trygga och har förtroende för någon vuxen som orkar lyssna på
            barnets berättelse. Att således avfärda barns vittnesmål som icke
            tillförlitligt, om de berättar först under andra eller tredje
            förhöret, tyder på brist på kunskap om sexualbrott och att rättsprocessen
            sker helt och hållet på de vuxnas villkor. Sammantaget är detta
            mycket bristfälligt ur ett barnrättsperspektiv. Domstolar besitter
            en låg kompetens vad gäller förståelsen av barns mekanismer vid
            sexuella övergrepp.
          </p>
          <p xml:id="i-NJkNv36vpdZiDrpxRCt8tM">
            Det måste ske en förändring vad gäller barnpornografi- och sexualbrottsmål.
            Det konstateras även i utredningen Sexuell exploatering av barn
            i Sverige (SOU 2004:71) som vid en genomgång har kommit fram till
            att domstolar ofta saknar kunskap om dynamiken i och konsekvenserna
            av denna typ av brott. Sexualbrott mot barn av kommersiell karaktär,
            t.ex. barnpornografibrott, människohandelsbrott, sexköpsbrott,
            sexualbrott mot barn av svenskar utomlands och annat sexuellt
            utnyttjande av barn där ersättning är involverad, kräver också
            särskild kunskap då offren många gånger har bristande förtroende
            för myndigheter, rädsla för repressalier från förövarna och bär
            på skam och skuld. Det finns behov av sakkunniga och specialutbildade
            i dessa mål. Annars är den uppenbara risken att barnperspektivet
            negligeras vid den juridiska bedömningen.
          </p>
          <p xml:id="i-GuhhK3CKbtc3NTEn37jCi1">
            Mot bakgrund av denna situation anser vi att specialiserade domare
            för brottmål där barn är målsägande bör införas i Sverige för
            att garantera barnperspektivet vid den juridiska bedömningen.
            Domare som ska döma i denna typ av mål ska därför specialutbildas
            och kontinuerligt genomgå en obligatorisk vidareutbildning för
            att kontinuerligt ta del av den senaste forskningen inom juridik,
            medicin och psykologi. Brottmål i sexual- och barnpornografibrott
            där barn är målsägande ska avgöras av specialutbildade domare.
            Detta bör riksdagen som sin mening ge regeringen till känna.
          </p>
          <head xml:id="i-SDg5BRGjZZCYQqkv9V58ur" type="h1">
            9 Groomning
          </head>
          <p xml:id="i-RcJEkAdCztVaVUajek5YYj">
            Groomning innebär att vuxna, nästan uteslutande män, försöker
            locka till sig minderåriga för att utnyttja dem sexuellt. Företeelsen
            har blivit allt vanligare i och med den växande Internetanvändningen
            och är relativt vanlig på mötesplatser som särskilt lockar barn.
            Många har menat att dagens lagstiftning mot sexuellt utnyttjande
            av barn inte är tillräcklig, eftersom den inte lyckas förebygga
            dessa fall.
          </p>
          <p xml:id="i-2YcWaRRsrMz6hoM4KZr2Lt">
            Brottsförebyggande rådet (Brå) har fått i uppdrag av föregående
            regering att utreda företeelsens omfattning i Sverige samt vilka
            åtgärder som har och kan vidtas. Groomning är kriminaliserat i
            flera länder. Storbritannien brukar tas som ett exempel. Där är
            det brottsligt att komma överens med en minderårig om att träffas
            om avsikten är att utnyttja barnet sexuellt. Således behöver ett
            sådant möte inte ens ske, även om också själva mötet är kriminaliserat.
            Detta har lett till att poliser använder Internet för att utge
            sig för att vara barn som lockar till sig män som vill utnyttja
            dem. Denna typ av brottsprovokation är Vänsterpartiet emot på
            grund av att vi vill ha en tydlig gränsdragning i polisens brottsbekämpning
            som innebär en tydlig roll gentemot medborgarna.
          </p>
          <p xml:id="i-Ltdg5RoDeegmbLB3ymPgP9">
            Det är dock fullt möjligt för polisen att övervaka mötesplatser
            på Internet utan att använda dessa metoder och på ett sätt som
            inte kränker den personliga integriteten. Samtidigt måste företeelsen
            förebyggas också genom att ämnet tas upp i skolorna. Regeringen
            bör utreda och återkomma med förslag på hur groomning kan kriminaliseras.
            Detta bör riksdagen som sin mening ge regeringen till känna.
          </p>
          <head xml:id="i-F64rTjNdsiJYeN768QYJbd" type="h1">
            10 Behandlingsprogram
          </head>
          <p xml:id="i-E5s1gdoKDtNFLcxuXpuDXp">
            I Sverige provas för närvarande inom kriminalvården Relationer
            och samlevnad (ROS) som är ett behandlingsprogram för sexualbrott
            som har provats vid specialanstalterna för sexualbrottslingar.
            All vård och behandling är dock frivillig, och det är inte alla
            interner som väljer att delta. Vänsterpartiet vill betona att
            all hjälp, alla verksamheter och behandlingsprogram riktade till
            män dömda för sexualbrott måste vara baserade på en könsmaktsförståelse
            av våldet. Analogt med detta måste utvärderingar som görs av behandlingarna
            ta könsmaktsperspektivet i beaktande.
          </p>
          <p xml:id="i-2XaYGFXE8km6DoTFouTYc2">
            Kriminalvårdens styrelse bör ges i uppdrag att ta fram ett handlings-
            och åtgärdsprogram för behandling av sexualbrottsdömda män som
            syftar till att män tar ansvar för det våld de utövar. Vidare
            bör det utredas vilka åtgärder som kan vidtas för att öka antalet
            deltagare i behandlingen samt på vilket sätt vård och stöd ska
            erbjudas efter fängelsetiden, i preventivt syfte. Detta bör riksdagen
            som sin mening ge regeringen till känna.
          </p>
          <p xml:id="i-1u6Dt6J4hVTTGd8ThoTn5">
            För detta ändamål finns 30 miljoner kronor avsatta i Vänsterpartiets
            budgetmotion för 2008. Se även motion Utgiftsområde 4 Rättsväsendet,
            (2007/08:Ju339).
          </p>
        </div>
        <div xml:id="i-SaEi2WUsors6ELBwTa9GU5" type="signatureBlock">
          <list xml:id="i-TGbrCrM933XnTaerTaoDye">
            <item xml:id="i-4Dkxy9kDLwGP3Jdw2tQhhB" who="i-6MWLY5JdykMGLLUo96skfp" type="signature">
              Lena Olsson (v)
            </item>
            <item xml:id="i-FA9Jk76nuT88xd1vMPRZ4J" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-8c7FXQrDH4w2jehteUZs2V" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
            <item xml:id="i-8dQDkxnhYTmN7q9KVx7bxc" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
            <item xml:id="i-5gj4iJaPizi44jc3e1PFEM" who="i-du5LHNwBWrCH1am94GCk1" type="signature">
              Eva Olofsson (v)
            </item>
            <item xml:id="i-PQn3SFsEypnsiyjxXd6wM2" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
            <item xml:id="i-PZCCMX9GT1LynhFLfdAs8V" who="i-2aZQBvMx8o6ihusfvExbt8" type="signature">
              Alice Åström (v)
            </item>
          </list>
        </div>
      </div>
    </body>
  </text>
</TEI>
