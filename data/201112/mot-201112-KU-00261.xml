<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00261">
  <teiHeader>
    <fileDesc>
      <titleStmt>
        <title>En öppen partifinansiering</title>
        <author corresp="i-9BUsH2Bn1bGihptNC5r7uq">av Peter Eriksson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En öppen partifinansiering</title>
          <idno type="rdwebb">GZ02K261</idno>
          <rs type="number">K261</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K261/text</ref>
          <ref type="dokument_url_html">http://data.riksdagen.se/dokument/GZ02K261</ref>
          <ref type="dokumentstatus_url_xml">http://data.riksdagen.se/dokumentstatus/GZ02K261</ref>
          <ref type="doc">http://data.riksdagen.se/fil/E17D4C34-343A-4F5F-AFCF-58CA3F8B7517</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XkPkLwcuP7D6o8epTgABeX" type="signed"/>
        <correspContext corresp="i-XkPkLwcuP7D6o8epTgABeX">
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-71tLQ2xn7nRa4YzZq1uSsb" type="numbering">
          <date when="2011-10-05"/>
        </correspAction>
        <correspAction xml:id="i-JRLMFgA3bzkJgAngikGhyQ" type="submission">
          <date when="2011-10-03"/>
        </correspAction>
        <correspAction xml:id="i-5NRGo5uV2sebWQeHJVMvEd" type="transfer">
          <date when="2011-10-02"/>
        </correspAction>
        <correspAction xml:id="i-gbH21CKaz5CkHKuzfrTUj" type="assigned"/>
        <correspContext corresp="i-gbH21CKaz5CkHKuzfrTUj">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-AMws5dNHWgDXL5Yb1nLxpp">
            Förslag till riksdagsbeslut
          </head>
          <list style="ol">
            <item xml:id="i-BAdhMkbYaqQAFozuXk98wV">
              Riksdagen begär att regeringen återkommer med förslag till lagstiftning
              om offentlig redovisning av juridiska personers bidrag till partier.
            </item>
            <item xml:id="i-48S5FHwnx77mC3sAg2eWuT">
              Riksdagen begär att regeringen återkommer med förslag till lagstiftning
              om partiers skyldighet att offentliggöra fysiska personer som
              ger mer än 20 000 kr per år till ett parti.
            </item>
            <item xml:id="i-NFs5TuLEm599yPiv4UT8ud">
              Riksdagen begär att regeringen återkommer med förslag till lagstiftning
              om att statsstödsberättigat partis regionorganisation ska omfattas
              av lagstiftning om offentlig redovisning av juridiska personers
              bidrag till partierna.
            </item>
            <item xml:id="i-2FQmxwhzayvwA7swx3zjNK">
              Riksdagen begär att regeringen återkommer med förslag till lagstiftning
              om att statsstödsberättigat partis region- och lokalorganisationer
              ska vara skyldiga att offentliggöra fysiska personer som ger mer
              än 20 000 kr per år till dessa organisationer.
            </item>
            <item xml:id="i-9svKF5W4BoHLze2MCVF9N5">
              Riksdagen begär att regeringen återkommer med förslag till lagstiftning
              om offentlig redovisning av juridiska personers ekonomiska bidrag
              till enskilda ledamöter i riksdagen, landstingsfullmäktige och
              kommunfullmäktige samt till personer som i val kandiderar till
              riksdagen, landstingsfullmäktige och kommunfullmäktige.
            </item>
            <item xml:id="i-5wz8E7KrRCbffx3TnF8APL">
              Riksdagen begär att regeringen återkommer med förslag till lagstiftning
              om skyldighet för enskilda ledamöter i riksdagen, Europaparlamentet,
              landstings­fullmäktige och kommunfullmäktige samt för enskilda
              personer som i val kandiderar till riksdagen, Europaparlamentet,
              landstingsfullmäktige och kommunfullmäktige att offentliggöra
              fysiska personer som ger mer än 10 000 kr per år till dem.
            </item>
          </list>
        </div>
        <div type="motContent">
          <head xml:id="i-5rJZc7iBZPxJsbiVBAoVx4" type="h1">
            Motivering
          </head>
          <p xml:id="i-Vt7ojhsQzDPWnsZnktSqrE">
            Sverige har en lång tradition av medborgerlig insyn i myndigheternas
            maktutövning. Offentlighetsprincipen har tjänat vårt land väl.
            Den har möjliggjort en granskning av makthavare som i många andra
            länder hade varit svår eller rent av omöjlig. Meddelarfriheten
            som ger offentligt anställda grundlagsskyddad rätt att lämna ut
            hemliga dokument för publicering är unik i ett internationellt
            perspektiv. Sverige är en föregångare vad gäller insyn och transparens.
            Den lagliga rätten till insyn är en viktig anledning till att
            vi är ett av världens minst korrumperade länder. Trots detta återstår
            det en hel del att göra för att motverka möjligheterna till korruption
            och mutbrott.
          </p>
          <head xml:id="i-4aFxpuvTQ28C4dxBGA6zwb" type="h2">
            Redovisning av partiernas bidragsgivare
          </head>
          <p xml:id="i-Vrcs9zQ9zwcEhDJ1zUTWvn">
            Det finns ingen lagstiftning i Sverige som reglerar hur de politiska
            partierna ska redovisa stöd från privatpersoner, företag, stiftelser,
            föreningar och organisationer. Däremot har det sedan 1950-talet
            funnits överenskommelser mellan riksdagspartierna om hur intäkter
            ska redovisas. Den senaste överenskommelsen gjordes i april år
            2000. Den innebär att partiernas riksorganisationer på begäran
            ska redovisa sina inkomster.
          </p>
          <p xml:id="i-Lfrp8JXNr77iSdMRimu3cy">
            I denna överenskommelse ingår att partierna ska redovisa alla
            bidrag från företag, stiftelser och organisationer. Däremot finns
            det inga skrivningar som reglerar redovisningen av stöd från privatpersoner.
            Det enda som anges är att det totala stödet ska redovisas. På
            samma sätt ska antalet givare redovisas.
          </p>
          <p xml:id="i-7pvBsjqtdzMmJuCSojxwKQ">
            Enligt Miljöpartiet de grönas uppfattning är det bra att riksdagspartierna
            ingått överenskommelse om att redovisa alla bidrag, från första
            kronan, från företag, stiftelser och organisationer. I detta sammanhang
            är dock lagstiftning säkrare och bättre än frivilliga överenskommelser.
          </p>
          <p xml:id="i-EXjuCJb2JzKdj8F2kkqHKB">
            Miljöpartiet föreslår att det införs lagstiftning som innebär
            offentlig redovisning av juridiska personers bidrag till partier.
          </p>
          <p xml:id="i-FmdG8MzjSaz7V4mVWyDXre">
            Efter överenskommelsen år 2000 har det emellan riksdagspartierna
            diskuterats om partierna bör offentliggöra privatpersoners större
            bidrag till partierna. Detta för att det är viktigt att allmänheten
            ska ha information om att partier kan hamna i beroendeställning
            gentemot personer som ger stora ekonomiska bidrag till partiernas
            verksamhet. Moderaterna har tyvärr motsatt sig att offentliggöra
            de privatpersoner som ger stora gåvor med argumentet att det skulle
            röja valhemligheten.
          </p>
          <p xml:id="i-UFbntWNK5JsFge9y7w4M2a">
            De svenska riksdagspartierna samlar i varierande grad in pengar
            bland privatpersoner som en del av sin totala finansiering av
            verksamheten. Enligt partiernas årsredovisningar för valåret 2006
            är Moderaterna det i särklass mest framgångsrika partiet när det
            gäller insamlade belopp. Under valåret 2006 samlade Moderaterna
            in drygt 30 miljoner bland fysiska personer. Motsvarande summa
            för Socialdemokraterna är drygt 3,4 miljoner kronor, Kristdemokraterna
            drygt 550 000 kronor, Miljöpartiet 160 000 kronor och Folkpartiet
            cirka 100 000 kronor. Vänsterpartiet och Centerpartiet redovisar
            0 kronor. Moderaternas insamling var alltså cirka åtta gånger
            större än de övriga sex partiernas insamlingar tillsammans. Att
            antalet bidragsgivare till detta parti halverats mellan 2002 och
            2006 medan det insamlade beloppet nästan tredubblats tyder på
            att det kan finnas enskilda personer som bidragit med mycket stora
            belopp. Sverigedemokraterna blev invalda i riksdagen 2010 och
            uppgifter om enskildas bidrag till dem saknas därför och de finns
            inte heller med i uppräkningen nedan.
          </p>
          <p xml:id="i-7J1tBN2PvoqXEXxQ4qUkcu">
            I den statliga utredningen, Allmänhetens insyn i partiers och
            valkandidaters intäkter, SOU 2004:22, föreslås att partierna bör
            offentliggöra personer som ger mer än 20 000 kronor till ett parti.
            Fem partier, Socialdemokraterna, Miljöpartiet, Vänsterpartiet,
            Folkpartiet och Centerpartiet, har från den 1 januari 2009 frivilligt
            tagit till sig utredningens förslag, att offentliggöra personer
            som ger mer än 20 000 kronor till partiet. Det bör rimligen betyda
            att det bland riksdagens ledamöter finns en betryggande majoritet
            som instämmer i utredningens förslag.
          </p>
          <p xml:id="i-B32mF3cm411ikQXYdH5L2n">
            Ett andra starkt motiv för att offentliggöra personer som ger
            mer än 20 000 kronor är partiernas insamlingsresultat från 2006
            då dessa visar att det med stor sannolikhet finns personer som
            bidrar med stora belopp. Det kan naturligtvis uppstå misstankar
            om att det bakom stora bidragsbelopp kan finnas förhållanden som
            kan liknas vid tjänster och gentjänster. Sådant har avslöjats
            i andra länder där det finns exempel som visar att regeringsledamöter,
            partier och enskilda parlamentsledamöter låtit sig mutas för att
            verka för enskilda frågors genomförande, eller motsatsen, att
            stoppa genomförande av enskilda frågor eller reformer. Än tydligare
            exempel finns när det gäller entreprenader och stora statliga
            beställningar. Sådana misstankar och missförhållanden kan bara
            motverkas genom öppenhet som gör det möjligt att kontrollera och
            ifrågasätta misstankar om mutbrott.
          </p>
          <p xml:id="i-JRhD76hx3KJi69Zrm7uHe8">
            Ett tredje starkt motiv är det faktum att Europarådets enhet
            mot korruption har begärt av Sverige att lagstifta eller införa
            bindande överenskommelse som offentligt redovisar vilka som är
            partiernas finansiärer och bidragsgivare. Men dessvärre har regeringen
            avvisat enhetens rekommendationer. Argumentet, att med det röjs
            privatpersoners valhemlighet, är det argument som återigen används
            av justitieminister Beatrice Ask med flera. Det är ett orimligt
            argument. Valhemligheten handlar inte om pengar, det handlar om
            att i hemlighet välja vilket parti man vill stödja. Om privata
            bidragsgivare till varje pris vill dölja politiska sympatier är
            det mycket enkelt, de kan avstå från att ge ekonomiska bidrag
            överstigande 20 000 kronor.
          </p>
          <p xml:id="i-QMCzR6HGyjvB7vPtFU9R2M">
            Ett fjärde starkt motiv är den praxis som gäller i övriga Europa.
            I nästan alla andra europeiska länder är det självklart att partier
            måste redovisa sina bidragsgivare. Skälen för det är desamma överallt;
            det är en förutsättning för att förhindra korruption och jäv.
            Starka ekonomiska intressen ska inte kunna påverka politiken och
            politikerna genom att betala pengar till makthavarna. Sverige
            är ett tämligen unikt undantag. I Europa är det bara San Marino,
            Malta och Schweiz som, förutom Sverige, saknar sådan lagstiftning.
          </p>
          <p xml:id="i-JcZQgkZ68ZTwzYqZfyowDm">
            Ett femte starkt motiv är väljarkårens rätt att få vetskap om
            ekonomiska kopplingar mellan bidragsgivare och politiskt valda.
            Det betyder att allt måste göras för att undanröja minsta misstanke
            om att partier och politiker företräder dolda privata intressen.
            Det i särklass främsta verktyget för det är öppen, offentlig redovisning
            av partiernas bidragsgivare.
          </p>
          <p xml:id="i-Tx8V9EXqawUeErJUt3bjbu">
            Utifrån bland annat dessa motiv föreslår Miljöpartiet lagstiftning
            om offentlig redovisning av juridiska personers bidrag till partier.
            Därutöver föreslår Miljöpartiet lagstiftning om skyldighet att
            offentliggöra bidrag från fysiska personer som ger mer än 20 000
            kronor per år till detta parti.
          </p>
          <head xml:id="i-h8cfTMS6f6q4BveR4ZsDs" type="h2">
            Redovisning av partiernas regionorganisationers bidragsgivare
          </head>
          <p xml:id="i-BiM3uEAwFwJZSBPmF8rqR7">
            Inom samtliga riksdagspartier sker överföringar från lokal- och
            regionorganisationer till den centrala, nationella nivån. Det
            är svårt att få grepp om storleken på dessa överföringar då det
            inte finns några överenskommelser mellan partierna om redovisning
            på detta område. Dock har konstitutionsutskottet gjort en utredning
            om det kommunala partistödet (2007/08:RFR2904), där det också
            redovisas, utifrån enkätfrågor till partiernas lokal- och regionorganisationer,
            hur stor del av organisationernas kostnader som förs uppåt i organisationen.
            Utifrån svaren på enkätfrågorna kan man utläsa ett mycket tydligt
            mönster när det gäller överföringar från regionorganisationerna
            till riksorganisationen. Moderaterna och Kristdemokraterna för
            över drygt 20 procent av sina resurser till den nationella nivån
            medan övriga fem riksdagspartier håller sig under fyra procent.
            När det gäller överföringar från den lokala nivån till regionnivån
            är andelen betydligt högre. Moderaterna, Kristdemokraterna och
            Folkpartiet för över cirka 40 procent av de lokala resurserna
            till regionorganisationerna. Motsvarande andel för Vänsterpartiet
            är knappt 30 procent, Centern cirka 14 procent, Miljöpartiet 5
            procent och Socialdemokraterna cirka 2 procent. Det ska betonas
            att det i dessa siffror ingår allt från köpta tjänster till rena
            bidrag. Det är dock oklart vad som är det ena eller det andra.
            Det finns ingen praxis eller överenskommelse om vilka redovisningsprinciper
            som ska gälla. Endast tre partier, V, M och KD, särredovisar de
            rena anslagen från regionnivån. Av dem kan man dock dra slutsatsen
            att överföringar från lägre nivåer i partierna bekostar en betydande
            del av partiernas centrala verksamheter.
          </p>
          <p xml:id="i-Nr7u2pQL52NiACPLgT5mjr">
            Att belysa hur pengarna rör sig mellan olika nivåer i partierna
            är viktigt ur minst två aspekter. Dels handlar det om att delar
            av de kommunala och landstingskommunala partistöden, vilka är
            avsedda som stöd för partiernas arbete på dessa nivåer, i själva
            verket används i partiernas verksamhet på riksnivå. Dels handlar
            det om att partiernas lokal- och regionorganisationer inte omfattas
            av den överenskommelse som gäller för riksorganisationerna, att
            partierna ska redovisa alla bidrag från företag, stiftelser och
            organisationer. De omfattas inte heller av den princip som fem
            partier, S, MP, V, C och FP, tillämpar i riksorganisationerna:
            att partierna offentliggör personer som ger mer än 20 000 kronor
            till partiet.
          </p>
          <p xml:id="i-LJqWnKc8BJVvbVbzsLtwat">
            Miljöpartiet föreslår att partiernas regionorganisationer ska
            omfattas av lagstiftning om offentlig redovisning av juridiska
            personers bidrag till partierna. Likaså föreslår vi lagstiftning
            om statsstödsberättigat partis regionorganisations skyldighet
            att offentliggöra fysiska personer som ger mer än 20 000 kronor
            per år till denna regionorganisation.
          </p>
          <head xml:id="i-Pb25dnrsiH4xYHUAebA94h" type="h2">
            Redovisning av enskilda ledamöters bidragsgivare
          </head>
          <p xml:id="i-RLFwfzWodLjsT6258wPFEo">
            Personval och till dem knutna personvalskampanjer är ett relativt
            nytt inslag i de svenska valen. Miljöpartiets uppfattning är att
            systemet med personval är utvecklande för demokratin i vårt land.
            Med personvalssystemet ges väljarkåren möjlighet att till viss
            del korrigera bedömningar som gjorts i partiorganisationer kring
            olika personers kompetens och kunnighet, folklig förankring, kommunikationsförmåga,
            lyhördhet med mera. Det är viktigt då det är uppenbart att partiernas
            sammantagna förmåga att dra till sig medlemmar, vara en aktiv
            del av folkrörelser och på annat sätt verka där människor ger
            uttryck för sina åsikter påtagligt försämrats under de senaste
            decennierna.
          </p>
          <p xml:id="i-FsjfFSFsgtZFnzLo6oE65X">
            Ett problem, som dessvärre inte diskuterats särskilt mycket,
            är att personvalen riskerar att öppna fler möjligheter till osund
            påverkan på den politiska demokratin. Det säger sig självt att
            det är lättare att påverka och försöka köpa upp enskilda kandidater
            och ledamöter än hela partier. Enskilda personer är också mer
            sårbara än större kollektiv. Det är lättare att utöva utpressning
            mot den som ensam ska bedöma risker när man som enskild ledamot
            för sent inser att man tagit emot något som man inte borde ha
            tagit emot. Det vore också naivt att tro att det inte finns personer
            som tar sig in i partier med just syftet egen ekonomisk vinning.
          </p>
          <p xml:id="i-NQSSHD9PqrBhQCU7x54pCD">
            Mot denna bakgrund föreslår Miljöpartiet att lagstiftning om
            offentlig redovisning av juridiska personers ekonomiska bidrag
            till enskilda ledamöter i riksdagen, Europaparlamentet, landstingsfullmäktige
            och kommunfullmäktige och personer som i val kandiderar till riksdagen,
            Europaparlamentet, landstingsfullmäktige och kommunfullmäktige.
          </p>
          <p xml:id="i-U86eJ4HcPh9o5ixV2Hepx3">
            Därutöver föreslår Miljöpartiet lagstiftning om skyldighet för
            enskilda ledamöter i riksdagen, Europaparlamentet, landstingsfullmäktige
            och kommunfullmäktige och för enskilda personer som i val kandiderar
            till riksdagen, Europaparlamentet, landstingsfullmäktige och kommunfullmäktige
            att offentliggöra fysiska personer som ger mer än 10 000 kronor
            per år till dem.
          </p>
        </div>
        <div type="motSignatures">
          <list>
            <item xml:id="i-RbWp6pGUXFnUuUHKM18RSG" who="i-9BUsH2Bn1bGihptNC5r7uq">
              Peter Eriksson (MP)
            </item>
            <item xml:id="i-7At4syefAihPyzu6Jgm5rz" who="i-iThmkGNxBe7XUsT8b92pZ">
              Jabar Amin (MP)
            </item>
            <item xml:id="i-AyUrmYN73qLURkedp8hwcL" who="i-Vx7eV6CLwK4q8nMYx4Sry4">
              Agneta Börjesson (MP)
            </item>
            <item xml:id="i-VbgagkiVDn74LBTRMbfsv9" who="i-UFTZBKNRWWLXUXAtcCcVfH">
              Tina Ehn (MP)
            </item>
            <item xml:id="i-Nph6cXTNPjt26Ww8R57dWh" who="i-Xw3dNbwa4hjDiSrSfFCZsz">
              Magnus Ehrencrona (MP)
            </item>
            <item xml:id="i-5zsJZ4KLuGH4EsMQ7d4j5Y" who="i-HsGsAzKWHQY5pjyAYNXAz7">
              Maria Ferm (MP)
            </item>
            <item xml:id="i-3Umz3D9x5HFreC1hAKKxqm" who="i-VRHymVx7EsX48sg7b5qmpS">
              Jan Lindholm (MP)
            </item>
            <item xml:id="i-By1afMCCkJ3CBBkBdHU93K" who="i-D7mgFwiCKxywz1E18YrEuZ">
              Agneta Luttropp (MP)
            </item>
            <item xml:id="i-UfE3eMdNhWgCW9DmLAR8u5" who="i-9x2nw6aosA3pyEJfJTc1eD">
              Ulf Holm (MP)
            </item>
            <item xml:id="i-TJ6YHYQQdpw5xtS7LcrASY" who="i-FfCiJc8kVZcwio9wsCvVkH">
              Mehmet Kaplan (MP)
            </item>
            <item xml:id="i-WMpsfgr51yWPpVvPFLwaQN" who="i-2GE534P2Foy3WpqKPVNeW8">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
