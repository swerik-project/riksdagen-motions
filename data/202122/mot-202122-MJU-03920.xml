<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-03920">
  <teiHeader>
    <fileDesc>
      <titleStmt>
        <title>Fiske och rådighetsinskränkningar i Torne älv och Torne älvs havsområde</title>
        <author corresp="i-A1NGMRYUqzQ6yvBRZ8XqFg">av Linda Modig (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3920 av Linda Modig (C)</title>
          <idno type="rdwebb">H9023920</idno>
          <rs type="number">3920</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9023920/text</ref>
          <ref type="dokument_url_html">http://data.riksdagen.se/dokument/H9023920</ref>
          <ref type="dokumentstatus_url_xml">http://data.riksdagen.se/dokumentstatus/H9023920</ref>
          <ref type="docx">http://data.riksdagen.se/fil/DAC47FE2-61CE-42EF-A51F-9AA91AF3FDEC</ref>
          <ref type="pdf">http://data.riksdagen.se/fil/C2E77941-CA87-4910-977A-DC7FEED0483F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Td9xv9CCS1hw6xQoj2Zs2g" type="signed"/>
        <correspContext corresp="i-Td9xv9CCS1hw6xQoj2Zs2g">
          <note type="signatory" corresp="i-A1NGMRYUqzQ6yvBRZ8XqFg"/>
        </correspContext>
        <correspAction type="submitted" xml:id="i-TpA2RKcE77DmNRh1aDQJnJ">
          <date when="2021-10-05"/>
          <time when="14:42:10"/>
        </correspAction>
        <correspAction type="reviewed" xml:id="i-CLgxvUubUdwJdpvoX6a3X">
          <date when="2021-10-05"/>
          <time when="18:25:33"/>
        </correspAction>
        <correspAction type="referred" xml:id="i-K8BKU9Jg3w29QUZ1iAKACb">
          <date when="2021-10-14"/>
        </correspAction>
        <correspAction type="assigned" xml:id="i-K3VpHPwDNkHuwnpPwTbev4">
          <date when="2022-06-14"/>
          <time when="13:57:37"/>
        </correspAction>
        <correspContext corresp="i-K3VpHPwDNkHuwnpPwTbev4">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-SJYAMtDrGEXmHgmVPGK31N"/>
        <correspContext corresp="i-SJYAMtDrGEXmHgmVPGK31N">
          <ref type="uppgift">2021/22:MJU27</ref>
          <ref type="ref_dok_id">H901MJU27</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU27</ref>
          <ref type="ref_dok_titel">Straffbestämmelser till EU-förordningen om fartygsåtervinning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QbU3QBtX1EefVJJaDniSep"/>
        <correspContext corresp="i-QbU3QBtX1EefVJJaDniSep">
          <ref type="uppgift">2021/22:MJU28</ref>
          <ref type="ref_dok_id">H901MJU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU28</ref>
          <ref type="ref_dok_titel">Straffbestämmelser till EU-förordningen om fartygsåtervinning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-XnwdnaQhoeg5JnmKEqeVkD"/>
        <correspContext corresp="i-XnwdnaQhoeg5JnmKEqeVkD">
          <ref type="uppgift">2021/22:MJU29</ref>
          <ref type="ref_dok_id">H901MJU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU29</ref>
          <ref type="ref_dok_titel">Straffbestämmelser till EU:s förordning om fartygsåtervinning och övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:3920 av Linda Modig (C) Fiske och rådighetsinskränkningar i Torne älv och Torne älvs havsområde</div>
      </div>
      <div type="motBody">
        <div type="motProposal" subtype="förslag">
          <head xml:id="i-CMWtVo7LeRGJbZmJRqeNKz">
            Förslag till riksdagsbeslut
          </head>
          <list style="ol">
            <item xml:id="i-QMH9SCUKV5J6L94AA6vL8x">
              Riksdagen ställer sig bakom det som anförs i motionen om att
              regeringen bör analysera om myndigheterna i tillämpningen av rådighetsinskränkningar
              av hälsoskydds-, miljöskydds- eller säkerhetsskäl utger ersättning
              i de fall inskränkningarna orsakar skador för berörda rättighetshavare
              och vid behov säkerställa att så sker, och detta tillkännager
              riksdagen för regeringen.
            </item>
            <item xml:id="i-N4xTKc4KLdDhkwBHxpkMUQ">
              Riksdagen ställer sig bakom det som anförs i motionen om att
              regeringen bör utreda konsekvenserna av att markägarna utmed Torneälven
              mellan Haparanda och Övertorneå bro omfattas av rådighetsinskränkningar
              (i form av fiskeförbud) två månader per år och som dessa inte
              ersätts för, alltmedan fiskekortsförsäljning med statens goda
              minne pågår på samma sträcka samma tid, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-PzvTcp2wPP87ZCKdKbwiJp">
            Motivering
          </head>
          <p xml:id="i-V3XoahkdKfdwUAVvbncE4u">
            Trots att riksdagen tydliggjort att markägare så långt som möjligt
            bör få bestämma över sin egendom och att kompensationsmodeller
            bör utformas för att begränsa de ekonomiska förluster som markägare
            kan drabbas av till följd av rådighetsinskränkningar, har den
            privata äganderätten inte stärkts det senaste riksmötet. Regeringen
            har heller inte återkommit till riksdagen med förslag på åtgärder
            hur detta kan åstadkommas, trots att riksdagen i juni 2019 på
            konstitutionsutskottets initiativ riktade en uppmaning till regeringen
            om att tillsätta en parlamentariskt sammansatt kommitté som ska
            se över och stärka det grundlagsreglerade egendomsskyddet.
          </p>
          <p xml:id="i-8E3zWczbcKzSNZbGagZp8g">
            Konstitutionsutskottet anförde att det är betydelsefullt att
            samhället värnar äganderätten och att markägare så långt som möjligt
            bör få bestämma över sin egendom. Beslut som rör exempelvis skydd
            av värdefulla områden, arter och ekosystem bör bygga på samarbete
            med markägare och respekt för äganderätten. Med stärkt egendomsskydd
            säkras Sveriges viktiga naturtillgångar och en omställning till
            ett mer hållbart samhälle, enligt utskottet. Kammaren följde utskottets
            förslag (bet. 2018/19:KU27, rskr. 2018/19:281).
          </p>
          <p xml:id="i-Vt1DaRvzpCD8PfQWuV8byy">
            Av den skrivelse över åtgärder vidtagna under 2019 som överlämnades
            till riksdagen den 11 mars 2020 framgår att riksdagens båda tillkännagivanden
            i fråga om egendomsskyddet inte är slutbehandlade. Det framgår
            vidare att det pågår ett arbete inom Regeringskansliet med att
            identifiera vilka åtgärder som kan vidtas med anledning av riksdagens
            uppmaningar (skr. 2019/20:75 s. 225).
          </p>
          <p xml:id="i-RHf8gkgnXwX15CySQCjpG">
            Situationen för yrkesfiskarna vid Torne älvs havsområde
          </p>
          <p xml:id="i-FJNFXvadnh8nZUZx4PDywU">
            Fisket inom Torneälvens fiskeområde regleras enligt prop. 2009/10:212
            av fiskestadgan som utgör en integrerad del av gränsälvsöverenskommelsen
            och således samma traktaträttsliga status som denna. Fiskeområdet
            utgör huvudsakligen av enskilt vatten i vilket fisket tillhör
            fastighetsägaren. I den inledande bestämmelsen anges att syftet
            med regleringen är att med hänsyn till ett skäligt nyttjande av
            gränsälvarna på ett sätt som främjar hela gränsregionens intressen
            åstadkomma en rimlig och rättvis balans ur beståndssynpunkt och
            nyttjandesynpunkt mellan de sammantagna fiskeintressena i fiskeområdet.
          </p>
          <p xml:id="i-Vcaw5JXd7DNT1ghekoTTvn">
            I rättsfallet NJA 2014 s 332 om fisket i Torne älv kom Högsta
            domstolen fram till att regeringsformens bestämmelser om egendomsskyddet
            ger uttryck för en allmän rättsgrundsats om rätt till ersättning
            vid rådighetsinskränkningar i vissa fall. I målet hade yrkesfiskare
            med den rätt att fiska i fiskeområdet som följer av äganderätten
            till fastigheterna i området väckt talan mot staten. De yrkade
            att tingsrätten skulle fastställa att staten är ersättningsskyldig
            gentemot dem för den ekonomiska förlust som kan ha uppkommit till
            följd av de fiskeförbud som införts. Som grund för sin talan åberopade
            yrkesfiskarna att fiskeförbudet är en rådighetsinskränkning som
            avsevärt försvårar markanvändningen inom berörda delar av de fastigheter
            som har fiskerätt i området och som orsakar skada som är betydande
            i förhållande till fastigheternas värde. Markägare och innehavare
            av särskild rätt till fastigheterna har enligt yrkesfiskarna därför
            rätt till ersättning för sina skador med stöd av regeringsformens
            egendomsskydd. Högsta domstolen utmejslade en allmän rättsgrundsats
            om ersättning vid rådighetsinskränkningar i vissa fall och tillämpade
            därefter den i målet.
          </p>
          <p xml:id="i-KuiLD8tkF3HAbQJCApFcs9">
            Enligt domstolen utgjorde fiskerestriktionerna en så väsentlig
            begränsning i den verksamhet som yrkesfiskarna hade byggt upp
            med användning av sina enskilda mark- och vattenområden att det
            måste anses råda ett klart missförhållande mellan det allmännas
            fördel av rådighetsinskränkningen och den belastning som denna
            medförde för yrkesfiskarna. Vid en intresseavvägning framstod
            det därmed – också med beaktande av den principiella utgångspunkten
            att ersättning normalt inte utgår vid inskränkningar av miljöskyddsskäl
            – inte som rimligt att inskränkningen av fiskerättsägarnas rådighet
            till sina områden skulle kunna göras utan att någon ersättning
            utgår för den förlust som restriktionerna har orsakat dem. HD:s
            slutsats är att hänsynen till yrkesfiskarnas intressen sålunda
            kräver att de får ersättning för rådighetsinskränkningen. Justitiekanslern
            har för statens räkning under hösten 2018 ingått en förlikning
            med yrkesfiskarna om ersättningens storlek. Trots detta avgörande
            i Högsta domstolen fortsätter Havs- och vattenmyndigheten att
            meddela fiskeförbud och restriktioner, utan att utge ersättning
            till berörda fiskerättsägare för den förlust dessa restriktioner
            orsakar.
          </p>
          <p xml:id="i-DoefJB4KkLbypJxEQ2gpFx">
            När Högsta domstolen den 23 januari 2020 meddelade att Girjas
            sameby- men inte staten – har rätt att upplåta småviltsjakt och
            fiske på samebyns byområde ovanför odlingsgränsen tog Länsstyrelsen
            i Norrbottens län omgående bort möjligheten att ge tillstånd till
            jakt eller fiske i området.
          </p>
          <p xml:id="i-ShnNw4sRKYyn4TeDRd3yCD">
            Att myndigheter väljer att ibland och ibland inte beakta och
            tillämpa avgöranden från Högsta domstolen, är en otillfredsställande
            ordning som väcker frågor om det föreligger en enhetlig rättstillämpning,
            om vilken rättssäkerhet enskilda har och ytterst om var och ens
            likhet inför lagen. Regeringen bör därför analysera om myndigheterna
            i tillämpningen av rådighetsinskränkningar av hälsoskydds-, miljöskydds
            eller säkerhetsskäl utger ersättning i de fall inskränkningarna
            orsakar skador för berörda rättighetshavare. I de fall så inte
            sker, bör regeringen säkerställa att myndigheterna följer HD:s
            avgörande.
          </p>
          <p xml:id="i-QYZFSmYGxptJsZMtzQWXjd">
            Utgångspunkten är att, med hänsyn tagen till fiskbestånden, det
            fiske som redan i dag bedrivs i området ska kunna fortgå och ges
            goda och stabila förutsättningar samtidigt som nya fiskerelaterade
            verksamheter ska kunna etableras och utvecklas till nytta för
            hela Tornedalen. Enligt fiskestadgans syftesbestämmelse ska en
            rimlig och rättvis balans ur beståndssynpunkt och nyttjandesynpunkt
            åstadkommas mellan de olika fiskeintressena i fiskeområdet. Bestämmelserna
            om fiske och beslut som har meddelats med stöd av dem får inte
            tillämpas i strid med syftet.
          </p>
          <p xml:id="i-HJdeyYedfhzgRnX6oiD8He">
            Den förändrade regleringen av fisket i stadgans havsområde bedömdes
            i propositionen underlätta för det traditionella skärgårdsfisket.
            De nya bestämmelserna för det kvarvarande gemensamförvaltade området
            innebar, enligt propositionen, en viss lättnad för fisket. Starttiden
            för laxfisket i havsområdet har tidigarelagts, vilket bedömdes
            ha en positiv inverkan på yrkes- och binäringsfisket.
          </p>
          <p xml:id="i-Rz4rMSfatBzpoej5Bm69tE">
            Trots och alltsedan HD:s avgörande den 23 april 2014 om fisket
            i Torne älv har Havs- och vattenmyndigheten fortsatt att meddela
            olika slags förbud och begränsningar med hänvisning till att fiskekvoten
            anses uppfiskad, trots att hälften av kvoten varit kvar. Havs-
            och vattenmyndigheten uppgav i våras med stöd av data från Sveriges
            lantbruksuniversitet att det är en god uppgång av lax i Torne
            älv. De två senaste åren har Havs- och vattenmyndigheten stoppat
            laxfisket i ICES delområde 31 i Östersjön innan kvoten varit uppfiskad.
            Förbuden innebär intrång i fiskerättsägarnas i Haparanda skärgårds
            äganderätt.
          </p>
          <p xml:id="i-WsFmTGBkk7zd4tQHBMDNnD">
            Situationen för markägarna utmed Torne älv mellan Haparanda och
            Övertorneå bro
          </p>
          <p xml:id="i-JMaZ5iQPaoSvmLB1JjPQV3">
            Förutom problematiken kring fiskerättsägarna i Torne älvs havsområde,
            tillkommer problematiken med att markägare utmed sträckan mellan
            Haparanda och Övertorneå bro, i bl a Korpikylä, inte har rätt
            att fiska på sina egna vatten då det råder fiskeförbud under perioden
            15 september till 15 november varje år. Dessa markägare har huvudsakligen
            fiske som binäring i kombination med annan näringsverksamhet.
            Trots HD:s avgörande i det ovan refererade målet om Fisket i Torne
            älv - att staten är ersättningsskyldig gentemot fiskerättsägare
            för den ekonomiska förlust som kan ha uppkommit för dem till följd
            av de restriktioner i fisket som infördes genom förordningen om
            begränsat fiske i Torne älv, införde dåvarande Fiskeriverket totalt
            fiskeförbud under perioden 15/9-15/11 varje år men enbart mellan
            Haparanda och Övertorneå bro, utan att ersätta dessa markägare.
            Samtidigt säljs fiskekort för fiske på markägarnas vatten under
            samma period, utan att de själva har rätt till fiske. En stor
            mängd markägare, många hundra kanske närmare tusen, längs sträckan
            där på 10 mil fiskeförbud råder berörs, så frågan är mycket viktig
            och måste lösas. Regeringen måste utreda konsekvenserna av att
            markägarna utmed Torneälven mellan Haparanda och Övertorneå bro
            omfattas av fiskeförbud två månader varje år; rådighetsinskränkningar
            som dessa inte ersätts för, alltmedan fiskekortsförsäljning för
            samma sträcka samma tid med statens goda minne pågår.
          </p>
          <p xml:id="i-XPG9x2s6B5P54mFtopAtrA">
            När Miljö- och jordbruksutskottets betänkande 2020/21:MJU13 Övergripande
            miljöfrågor förra riksmötet behandlade mitt yrkande i förra riksmötets
            motion (2020/21:3157) välkomnade utskottet att regeringen tillsatt
            dels Skogsutredningen, dels Artskyddsutredningen. Det kan diskuteras
            i vilken grad utskottets och undertecknads förväntningar att utredningarna
            som syftade till att bl.a. stärka markägares rättigheter, inte
            minst i fråga om möjligheter till rättslig prövning och ersättning
            vid rådighetsinskränkningar verkligen infriades. Oaktat utfallet
            av beredningsåtgärder inom Regeringskansliet är risken att de
            frågor som här aktualiseras, ändå inte kommer adresseras av ev
            skärpt lagstiftning gällande privat äganderätt i skogen.
          </p>
        </div>
        <div type="motSignatures">
          <list>
            <item xml:id="i-WpgmvYnr5fUuJzDLm8xRQw">
              Linda Modig (C)
            </item>
          </list>
        </div>
      </div>
    </body>
  </text>
</TEI>
