<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-SoU-00594">
  <teiHeader>
    <fileDesc>
      <titleStmt>
        <title>Äldres omsorg och anhörigas insatser</title>
        <author corresp="i-Dh86x4tP3poRsuGn2pQFUn">av Cristina Husmark Pehrsson m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Äldres omsorg och anhörigas insatser</title>
          <idno type="rdwebb">GS02So594</idno>
          <rs type="number">So594</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GS02So594/text</ref>
          <ref type="dokument_url_html">http://data.riksdagen.se/dokument/GS02So594</ref>
          <ref type="dokumentstatus_url_xml">http://data.riksdagen.se/dokumentstatus/GS02So594</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Dh86x4tP3poRsuGn2pQFUn</idno>
            <name>Cristina Husmark Pehrsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-F8qdE2eedz12PwFanq3ahv</idno>
            <name>Maud Ekendahl</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TGAeNgQV9rZoovTn5C8JAd</idno>
            <name>Lena Adelsohn Liljeroth</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RCNVVc6jFAU8YPdr6sW8jH</idno>
            <name>Stefan Hagfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VeBVpvFZKY8WTuux1qugYW" type="signed"/>
        <correspContext corresp="i-VeBVpvFZKY8WTuux1qugYW">
          <note type="signatory" corresp="i-Dh86x4tP3poRsuGn2pQFUn"/>
          <note type="signatory" corresp="i-GuqTA1ryPxMT4VhaTEcYK3"/>
          <note type="signatory" corresp="i-JSSYZnWrKjtbfWDmu1qLSb"/>
          <note type="signatory" corresp="i-F8qdE2eedz12PwFanq3ahv"/>
          <note type="signatory" corresp="i-TGAeNgQV9rZoovTn5C8JAd"/>
          <note type="signatory" corresp="i-RCNVVc6jFAU8YPdr6sW8jH"/>
        </correspContext>
        <correspAction type="referral" xml:id="i-M2YR6ktqhjCB7s2rrRePcx">
          <date when="2004-10-14"/>
        </correspAction>
        <correspAction type="dismissal" xml:id="i-PLTUTfKiQd4u1Fc4kyhbtf">
          <date when="2004-10-14"/>
        </correspAction>
        <correspAction type="submission" xml:id="i-CPxmNEgUBUedsQW6uZVuKa">
          <date when="2004-10-05"/>
        </correspAction>
        <correspAction type="assigned" xml:id="i-K9xsCmavUFrT7dV8XEcVtR"/>
        <correspContext corresp="i-K9xsCmavUFrT7dV8XEcVtR">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_So_594/mot_200405_So_594-0001.pdf"/>
      <div type="motHeader" xml:id="i-3BmTrrep8jVtmsWzKV34od">
        <div type="motTitle" xml:id="i-H19ZqXYbTz2xam8jYbV6ne"/>
        <div type="motSubmissionInfo" xml:id="i-JxJp2FeoU4RcimjUxhwtZy"/>
      </div>
      <div type="motBody" xml:id="i-4ZMcjPnege7b5hVH76bFsk">
        <div xml:id="i-AYe2jmH8xgavded4HS6DTE">
          <p xml:id="i-FfxyKFauzPk4bzHRq1Ss7P">
            2004/05 mnr: S0594
          </p>
          <p xml:id="i-Nxk88YtXrSfBu18ZWkwjMJ">
            pnr: m140
          </p>
          <p xml:id="i-9vzSnP59QTBqjx1FWm2Wv5">
            Motion till riksdagen 2004/05:S0594
          </p>
          <p xml:id="i-Szr1BkSKPm5jESB4g8c3PN">
            av Cristina Husmark Pehrsson m.fl. (m)
          </p>
          <p xml:id="i-SmWAW6ppgFbNfTdRsrpq6v">
            Äldres omsorg och anhörigas insatser
          </p>
          <p xml:id="i-LvGC768NhKg5C4N6oRdGCU">
            Motionen delad mellan flera utskott
          </p>
          <p xml:id="i-6yFRxQERpaimK1KJWcf5Ak">
            1 Förslag till riksdagsbeslut
          </p>
          <p xml:id="i-BwMGyG7c1vPFyErxcA1Cd6">
            10.
          </p>
          <p xml:id="i-AMx35ap6oG9jCjXuHMpgLG">
            Riksdagen tillkännager för regeringen som sin mening vad i motionen
            anförs om behovet av att stärka anhörigomsorgen. Riksdagen tillkännager
            för regeringen som sin mening vad i motionen anförs om behovet
            av forskning inom anhörigomsorgen. Riksdagen begär att regeringen
            snarast lägger fram förslag om hur vården i livets slutskede skall
            förbättras i enlighet med vad som anförs i motionen. Riksdagen
            begär att regeringen lägger fram förslag som syftar till att göra
            det möjligt för icke beslutsföra personer att via en s.k. ställföreträdare
            kunna framföra behov och önskemål i enlighet med vad som anförs
            i motionen. Riksdagen begär att regeringen lägger fram förslag
            som innebär att skadestånd som utges som kompensation för felaktiga
            myndighetsbeslut tillfaller de drabbade individerna och inte staten
            i enlighet med vad som anförs i motionen. Riksdagen begär att
            regeringen lägger fram förslag som garanterar äldres rätt att
            fritt välja omsorg i hela landet i enlighet med vad som anförs
            i motionen. Riksdagen tillkännager för regeringen som sin mening
            vad i motionen anförs om behovet av en hållbar finansiering av
            äldreomsorgen. Riksdagen begär att regeringen lägger fram förslag
            som syftar till att fler specialistläkare än de som är verksamma
            inom allmänmedicin får rätt att verka som husläkare inom den öppna
            vården i enlighet med vad som anförs i motionen. Riksdagen begär
            att regeringen lägger fram förslag som syftar till att göra det
            möjligt för primärkommunerna att anställa läkare i enlighet med
            vad som anförs i motionen. Riksdagen begär att regeringen återkommer
            med förslag om att sammanföra Socialstyrelsens och länsstyrelsernas
            tillsynsverksamhet i en myndighet i enlighet med vad som anförs
            i motionen.
          </p>
          <pb facs="riksdagen-motions-pdf/data/200405/mot_200405_So_594/mot_200405_So_594-0002.pdf"/>
          <p xml:id="i-THc8qbWH3SYaiMaDnBDWaW">
            2004/05:S0594
          </p>
          <p xml:id="i-Ty2o7v7UDQYo8xkfNMeuXb">
            11.
          </p>
          <p xml:id="i-4SmGL6ohRXfKvaMAW8BykY">
            12.
          </p>
          <p xml:id="i-EL9Czme9UNiEKqv8YAgDew">
            13;
          </p>
          <p xml:id="i-YLBFBcqVrZkZhm8FDeryEr">
            14.
          </p>
          <p xml:id="i-WM4KBQb4uQJV4rpsYC6qUa">
            15:
          </p>
          <p xml:id="i-7gn3h3DPHBcaa5jUAPY9zW">
            Riksdagen begär att regeringen presenterar förslag som syftar
            till en sam- manslagning av bestämmelserna i socialtjänstlagen
            och hälso- och sjukvårdslagen i enlighet med vad som anförs i
            motionen. Riksdagen tillkännager för regeringen som sin mening
            vad i motionen anförs om behovet av ökad kompetens på läkemedelsområdet.
            Riksdagen tillkännager för regeringen vad i motionen anförs om
            att pengarna skall följa den enskildes val av vårdgivare, en så
            kallad äldrepeng. Riksdagen begär att regeringen lägger fram förslag
            som innebär att hushållsnära tjänster skattebefrias till 50 246
            i enlighet med vad som anförs i motionen.'
          </p>
          <p xml:id="i-UMuye7D44jruWhBYqEjSGh">
            Riksdagen tillkännager för regeringen som sin mening vad i motionen
            anförs om behovet av tvärvetenskapligt synsätt i vården av äldre.
          </p>
          <p xml:id="i-M8NsHkm1ifoJ7wpz6Wgybf">
            "Yrkande 14 hänvisat till SkU.
          </p>
          <pb facs="riksdagen-motions-pdf/data/200405/mot_200405_So_594/mot_200405_So_594-0003.pdf"/>
          <p xml:id="i-XafVPxenkD2SuxyPGvCEYN">
            2 Att vara anhörigvårdare
          </p>
          <p xml:id="i-X3M1JDxseMJdJQSd7mEkwZ">
            2.1 - Bären varandras bördor
          </p>
          <p xml:id="i-RSiBM46mXKeEADLjKcPNM7">
            &gt;
          </p>
          <p xml:id="i-2tYnZEhkwnUPyd8vN6DW1P">
            ”Bären varandras bördor ” eller ”Till döden skiljer oss åt” är
            begrepp som används för att skildra många äldre anhörigvårdares
            omsorg om sina nära och kära. När någon drabbas av sjukdom eller
            funktionsnedsättning får detta konsekvenser för alla som står
            den sjuke nära. Viljan att hjälpa och göra något för att underlätta
            är ofta stark. Att vara anhörig innebär att man på ett alldeles
            speciellt sätt hör ihop med den sjuke. Det innebär att anhörigvårdaren
            kan känna ett ansvar som ofta förknippas med skuld. Den anhöriges
            lidande kan till och med vara större än den sjuke anförvantens.
            Man upplever stora påfrestningar, såväl fysiskt som psykiskt och
            socialt. Ständigt vakande och känslan av att vara ensam och övergiven
            leder till stor trötthet. Men anhörigvårdare upplever också glädje
            och tillfredsställelse när den egna insatsen bidrar till att den
            närstående har det bra och får sina behov tillfredsställda. Familjer
            och anhöriga/närstående har i alla tider fungerat som främsta
            vård- och omsorgsgivare för äldre, sjuka och funktionshindrade.
            Men, den vård och omsorg som närstående svarar för har inte uppmärksammats
            tillräckligt, kanske beroende på att den svenska så kallade välfärdsmodellen
            sägs ha ett förstahandsansvar för att tillgodose den enskildes
            behov av vård och omsorg. I regeringens skrivelse 2002/03:30 kan
            man läsa följande: ”Regeringen vill slå fast att de anhörigas
            insats är viktiga komplement till en vård och omsorg som samhället
            i övrigt ansvarar för.” Socialstyrelsen utgår däremot från att
            ungefär 70 procent av all vård av äldre i hemmet utförs av anhöriga.
            Man uppskattar att 250 000 anhöriga gör väsentliga insatser för
            att äldre sjuka skall kunna vara kvar i hemmet och att 50 000
            utför oersättliga insatser. Samtidigt som andelen äldre som får
            hemtjänst eller plats i särskilt boende minskar, ökar anhörigas/närståendes
            insatser väsentligt. Denna insikt måste omsättas i ett annat bemötande
            från det offentliga och stöd till gagn för både den sjuke och
            den närstående. Att äldrevården rämnar utan anhöriga kan vi läsa
            i Socialstyrelsens lägesrapport från 2003 med titeln Vård och
            omsorg om äldre. Nästan alla landets kommuner uppgav att de i
            bedömningen av stödbehov från det offentliga tar med den samboendes
            möjlighet att utföra insatserna. I en fjärdedel av kommunerna
            tar man också hänsyn till närstående utanför hushållet, ofta den
            äldres barn. Om alla dessa anhörigvårdare skulle lämna över ansvaret
            till kommunerna skulle konsekvenserna bli ödesdigra. Samhällets
            omsorg om äldre och sjuka skulle mycket snart kollapsa.
          </p>
          <p xml:id="i-9PacjsxrbZEs5ozgycC5y8">
            2004/05:S0594
          </p>
          <pb facs="riksdagen-motions-pdf/data/200405/mot_200405_So_594/mot_200405_So_594-0004.pdf"/>
          <p xml:id="i-Bs2g53dXnzJfeRwgsEwmXT">
            2004/05:S0594
          </p>
          <p xml:id="i-JWNaawYiTP3EmXXhAvw7hC">
            2.2 Hjälp anhörigvårdarna hjälpa!
          </p>
          <p xml:id="i-S4ZxrAHtFGfb4d8x6u5nyA">
            Anhörigvårdarens arbete är omfattande och sker ofta i det tysta.
            Man ser det som självklart att ställa upp. Men, alla måste få
            vara lediga, sova ut och träffa andra. Därför behöver den som
            vårdar någon anhörig /närstående själv få hjälp och stöd. Det
            är lätt att isoleras och sätta de egna behoven åt sidan. Anhörigvårdarnas
            egna behov bör därför ingå som en naturlig del av en behovsbedömning.
            Socialstyrelsen konstaterar i en rapport med titeln Kommer de
            anhöriga att vilja, kunna, orka ställa upp för de äldre i framtiden?
            att anhörigvårdare många gånger avstår från en dåligt anpassad
            hjälp som erbjuds därför att kvaliteten upplevs som undermålig.
            Den är för dyr eller passar inte behoven. Stelbenta rutiner gör
            att anhörigvårdarna inte kan utnyttja stöd som erbjuds samtidigt
            som de kommunala offentliga insatserna utgör en sjunkande andel
            av den totala omsorgen för äldre. Gun Britt Trydegård, fil dr
            i socialt arbete, skriver i tidskriften Äldrecentrum 4/00:
          </p>
          <p xml:id="i-YL625YgaBH9bqah1xvwL3m">
            Hemtjänsten är inte fastlåst i byggnader och platser och borde
            därför kunna vara flexibel och lätt att anpassa utifrån aktuella
            behov. Fast den verkar vara lika låst i sina ramar som institutionerna
            i sina.
          </p>
          <p xml:id="i-TTsYEEd2qGQJYjUBF8XSji">
            Socialstyrelsen menar att det finns mycket att göra när det gäller
            kvaliteten och innehållet i de stödinsatser som erbjuds de anhöriga.
            I dag saknas dess- utom uppgifter som gör att man kan följa upp
            effekten av stödet till anhöriga. Det finns heller inget stöd
            i lagen för den anhöriges rätt till hjälp. Än mindre kan man som
            anhörigvårdare överklaga att man inte får någon hjälp. Behov av
            avlösning kan endast prövas med utgångspunkt i vårdtagarens vårdbehov,
            likaså hjälp i hemmet eller korttidsboende. Stödet till anhöriga
            måste fokuseras på att förebygga utbrändhet bland anhöriga och
            förbättra deras livskvalitet. Det sker bäst genom att man utgår
            från att varje anhörigsituation är unik. Begreppet anhörig, som
            det ofta används, kan leda till förenklade, stereotypa bilder
            av anhöriga som vårdar. Spännvidden i de anhörigas situation beträffande
            kön, ålder, kvaliteten på relationen och tillgången till resurser
            kan vara oändlig. Dessutom måste stödet erbjudas aktivt och vårdtagaren
            måste själv känna att han eller hon får ut något positivt av stödet.
            Annars kan anhörigvårdaren sällan uppskatta sin ”ledighet”.
          </p>
          <p xml:id="i-27hsWux9RfPKtiKLdybPxF">
            e Stödet måste vara tillgängligt e Stödet måste vara av god kvalitet
            e Stödet måste finnas i flera former
          </p>
          <p xml:id="i-R4sLS8qxkshY6LUPqHdVwD">
            I omsorgen om äldre och sjuka behöver större hänsyn tas till
            de anhöriga och hur dessa kan medverka. Det finns annars en risk
            för att de anhöriga kommer att bli de verkliga vårdarbetarna,
            med kanske liten eller ingen lön alls, dåliga arbetsvillkor och
            många gånger utan tillräckligt stöd från samhällets sida. I mars
            2002 beslöt riksdagen att ge regeringen i uppdrag att analysera
            de ekonomiska konsekvenserna av en i socialtjänstlagen reglerad
            skyldighet för kommunerna att ge anhöriga stöd. Det handlar om
            att skärpa lagstiftning från
          </p>
          <pb facs="riksdagen-motions-pdf/data/200405/mot_200405_So_594/mot_200405_So_594-0005.pdf"/>
          <p xml:id="i-8AMjKUMPmybwnDwp2trngZ">
            att kommunerna bör underlätta till att de skall underlätta för
            dem som vårdar. I socialutskottets betänkande 2003/04:S0U04 presenterades
            dock inga förslag. Riksdagen skärpte därför tonen och inskärpte
            att en kraftfull utveckling av olika former av stöd, avlösning
            och information till närstående behövs. Vi finner det högst anmärkningsvärt
            att regeringen på detta sätt förhalar beslut om att förbättra
            situationen för anhörigvårdare och därmed försvårar för många
            äldre och sjuka att få den omsorg de bör kunna kräva. Efter Anhörig
            300 ser vi nu en nedmontering av många kommunala insatser för
            anhörigvårdare. Moderaterna har därför i budgeten avsatt 64 miljoner
            kronor årligen för att stödja projekt som syftar till att förbättra
            anhörigvårdarnas situation. För att säkra att anhörigstödet fortsätter
            att utvecklas uppmanar vi regeringen att i enlighet med vad som
            tidigare beslutats av riksdagen (2003/4:SOU04) snarast återkomma
            till riksdagen med förslag om en lagstadgad skyldighet för kommunerna
            att stödja anhörigvårdarna. Dessutom bör regeringen tillgodose
            behovet av forskning och kvalitetsutveckling på området för att
            säkra uppbyggnaden av stöd till anhöriga i vård och omsorg.
          </p>
          <p xml:id="i-GhyLcqBRrySe2iNy1ewfs1">
            3 Regeringens äldrepolitik
          </p>
          <p xml:id="i-9Uvy4NgENjZSjjacv9fJBz">
            Äldre skall kunna leva ett aktivt liv och ha inflytande i samhället
            och över sin vardag, kunna åldras i trygghet och med bibehållet
            oberoende, bemötas med respekt samt ha tillgång till god vård
            och omsorg. Det står att läsa i den nationella handlingsplanen
            för äldreomsorgen. Samtidigt tyder alltmer på att äldre riskerar
            att få sämre vård i framtiden. Socialstyrelsen varnar också för
            att trycket ökar på anhöriga i takt med att platser i äldreboenden
            avvecklas. På fyra år — från 2002 till 2005 — väntas antalet platser
            i särskilt boende för äldre minska med 13 500. Det framgår av
            en rapport som Boverket och Socialstyrelsen gjort på uppdrag av
            regeringen. Mellan 2002 och 2003 försvann 7 400 platser i särskilda
            boenden. Motivet sägs vara en minskad efterfrågan på platser i
            särskilt boende. Fler sägs vilja bo kvar hemma. Men kommunerna
            verkar ha en övertro på kvarboendeprincipen. Det är en vårdform
            som inte passar alla och där man kan bli mycket isolerad. Siffror
            visar också att många gamla vill ha plats i ett äldreboende, men
            hindras av platsbrist. För två år sedan fanns 2 500 äldre som
            köade till en vårdplats. Förra året ökade antalet med 1 000 personer.
            Detta talar alltså emot vad som sagts om en minskad efterfrågan.
            Eventuellt kan en satsning på hemtjänst och hemsjukvård till viss
            del kompensera behovet av vårdplatser, men någon sådan ökning
            syns inte. Dessutom sker avvecklingen oplanerat. Drygt 20 kommuner
            svarade i enkäten att ekonomiska skäl ligger bakom avvecklingen
            av platser. Dessutom ökar antalet personer som fått beslut om
            särskilt boende, men där beslutet inte verkställs.
          </p>
          <p xml:id="i-QbLiJ2eus9q2UQcUKtgeDs">
            2004/05:S0594
          </p>
          <pb facs="riksdagen-motions-pdf/data/200405/mot_200405_So_594/mot_200405_So_594-0006.pdf"/>
          <p xml:id="i-5hsGQnYRLNAk3ZgCtrntqV">
            2004/05:S0594
          </p>
          <p xml:id="i-R1xwSQHXeQwnc4dfquSZ6a">
            4 Vård i livets slutskede
          </p>
          <p xml:id="i-uE3m1NUKjFhyD7jbFytt1">
            Att vårda döende personer i livets slutskede är kanske den allra
            svåraste uppgift man kan ställas inför. Det är en tung och svår
            process, också för de anhöriga. De måste kunna räkna med insatser
            under hela dygnet av professionell personal, för stöd och hjälp
            vid de fysiska, psykiska och existentiella problem som uppstår.
            Vård i hemmet ställer stora krav på tillgång till högteknologiska
            åtgärder och medicinering. År 1997 beslutade riksdagen om en prioriteringsordning
            som innebär att vård i livets slut ingår i prioritetsgrupp ett.
            Kommittén om vård i livets slutskede påbörjade sedan sitt arbete
            i jan -99 och överlämnade ett i stort sett enigt betänkande, Döden
            angår oss alla — Värdig vård i livets slutskede (SOU 2001:6).
            Sedan dess har inget hänt, trots att kommittén kunde konstatera
            att det förekommer stora brister. Den slog fast att palliativ
            vård bör erbjudas alla människor. Av de 95 000 som avlider varje
            år beräknas ca 75 000 behöva palliativ vård. En vård som skall
            säkerställa såväl de medicinska insatserna som behovet av trygghet
            och omtanke. Kommittén föreslog att genomförandet skulle ta fem
            år innan det fick fullt genomslag i hela landet. Nu har det gått
            tre år och med samma beräkning kommer inte målet att uppnås förrän
            i bästa fall 2009 — nio år efter det att kommittén överlämnat
            sitt förslag. Vi anser att en god vård i livets slutskede är en
            viktig del av en värdig vård. Därför bör regeringen återkomma
            med förslag om hur vården i livets slutskede kan förbättras. Det
            är skrämmande nonchalant att så inte redan har skett.
          </p>
          <p xml:id="i-2ARtcnTrpuEGrVVWwzPSAP">
            5 Ställföreträdarfrågan
          </p>
          <p xml:id="i-4QP2BMNRiSPMXjpDyzseGY">
            Enligt svensk lag får ingen ges vård och behandling mot sin vilja.
            Men det finns en stor grupp patienter, som dessutom blir allt
            större, som ofta hamnar utanför detta lagskydd. Det är patienter
            som har nedsatt, eller helt saknar, beslutskompetens. Till stor
            del handlar det om äldre dementa människor. Detta är helt otillfredsställande
            eftersom dessa patienter riskerar att bli såväl under- som överbehandlade.
            Personalen, som inte har stöd i lagen för sina insatser, lever,
            liksom patienterna, i ett laglöst tillstånd. Regeringen har dragit
            denna fråga i långbänk. Vi kräver därför snara åtgärder. Det handlar
            inte om att försvåra för personalen, utan om rätten till integritet
            och till patientsäkerhet. Regeringen har trots vetskap underlåtit
            att presentera förslag som ger icke beslutsföra personer möjlighet
            att indirekt framföra sina önskemål och behov. Detta måste snarast
            säkerställas genom lagstiftning.
          </p>
          <pb facs="riksdagen-motions-pdf/data/200405/mot_200405_So_594/mot_200405_So_594-0007.pdf"/>
          <p xml:id="i-6rXjLAagkAyQ2ZzczgpGoo">
            6 Domstolstrots
          </p>
          <p xml:id="i-pt2VryNpu3rP9gZyZucMr">
            Rättssäkerheten för äldre i behov av hjälpinsatser har brister.
            Flera kommuner verkställer inte, med hänvisning till bristande
            resurser, beslut om insatser. Detta är ett lagbrott. Det är viktigt
            att med sanktionsavgifter och dylikt markera vikten av att domstolsutslag
            efterföljs och respekteras. Men, vi menar att grundproblemet är
            att riksdagen genom lagstiftning ålägger kommunerna kostsamma
            uppgifter som skall finansieras, utan att detta kompenseras av
            staten. Att kommunerna, med nuvarande kostnadsfördelning, skall
            kunna åläggas sanktionsavgifter därför att de inte har tillräckliga
            resurser för att utföra de uppgifter som riksdagen har beslutat
            att de skall utföra är orimligt. Det är också orimligt att detta
            eventuella vite tillfaller staten. Dagens situation är oacceptabel.
            Vid ett eventuellt kommunalt vitesföreläggande skall detta skadestånd
            tilldömas den vårdtagare som har fått rätt i domstol. Det är ju
            vårdtagaren som vid ett överklagande har fått rätt i domstol.
            Inte staten.
          </p>
          <p xml:id="i-GJc5p6Ck7T6vGTvFkcNspU">
            7 Moderat äldrepolitik 7.1 — Äldres rätt att välja omsorgsform
          </p>
          <p xml:id="i-UBQyDHzThW8jePQZ32toDq">
            Friska skattebetalare kan flytta vart de vill — sjuka måste be
            om lov. Som gammal och sjuk skattebetalare måste man ansöka om
            att få flytta och låta någon som inte känner till behoven eller
            bakgrunden till ansökan göra en bedömning. Genom att stänga in
            äldre sjuka i ett slags kommunarrest värnar man det kommunala
            självstyret mer än sjuka människors behov och önskemål. Sedan
            den 1 januari 1997 är det möjligt också för en äldre person med
            varaktigt vård- och omsorgsbehov som vill flytta till en annan
            kommun att ansöka om bistånd i den kommunen. Men i Socialstyrelsens
            rapport Äldres rätt att flytta — kommunernas tillämpning av 6h
            SoL noteras att många äldre har ansökt om att få byta boende,
            men hindrats på grund av långa köer till äldreboende, otillräckliga
            insatser eller kommunens ekonomiska situation. Av ansökningarna
            framgår att orsaken till att äldre vill flytta är att de vill
            komma närmare sina barn, barnbarn eller sin hembygd. Andra önskemål
            är att man vill åldras tillsammans med landsmän eller där man
            känner en gemenskap, som för den äldre mannen från Hässleholm
            som nekades det boende han önskade. Ett annat skäl, som är nog
            så viktigt, är att man vill flytta på grund av otrivsel. Begränsningar
            som i dag hindrar äldre från att välja omsorgsgivare och att obehindrat
            flytta över kommungränserna måste tas bort. Möjligheten att påverka
            sin situation blir inte mindre viktig med åren. Vi föreslår fritt
            vårdval i hela Sverige — också för äldre som behöver vård och
            omsorg.
          </p>
          <p xml:id="i-4zuHtCBqtZza58hNiSwPQR">
            2004/05:S0594
          </p>
          <pb facs="riksdagen-motions-pdf/data/200405/mot_200405_So_594/mot_200405_So_594-0008.pdf"/>
          <p xml:id="i-TSmWc24AVZPV4eKDG7ydW5">
            2004/05:S0594
          </p>
          <p xml:id="i-LVKuPPufkFynPFKLf5RtFf">
            7.2 En nationell finansiering av äldreomsorgen
          </p>
          <p xml:id="i-XDbun4aH6j2FT7KrzCJd5K">
            Samhället står från år 2010 inför allvarliga ekonomiska problem,
            såväl för samhällsmedborgarna som för de enskilda individerna.
            Fler äldre behöver vård och omsorg, samtidigt som färre arbetar.
            De yngres försörjningsbörda blir tung, samtidigt som lokala och
            regionala skillnader uppstår när det gäller äldres vård- och omsorgsbehov.
            Moderaterna har sedan länge föreslagit att en parlamentarisk beredning
            ska tillsätts för att, likt pensionsuppgörelsen, söka en uppgörelse
            som skall garantera äldreomsorgens långsiktiga finansiering. Situationen
            är allvarlig och räver snara åtgärder. Med en sådan lösning och
            med en likvärdig
          </p>
          <p xml:id="i-HGht3Zs4zfKYCbEQWthWXG">
            behovsbedömning i landet får vården av äldre likvärdiga förutsättningar
            och de äldre får en vård vars kvalitet de kan känna sig trygga
            med. Oavsett utvecklingen av de äldres hälsa finns risker för
            obalans när allt ärre skall försörja allt fler. Samtidigt som
            livslängden ökar sjunker ödelsetalen. Detta hot mot kommunernas
            ekonomi bör inte ignoreras. I Finland diskuteras för närvarande
            hur samhället skall kunna förbereda sig på ett ökat antal äldre.
            Frågan har blivit föremål för en regeringsplan som skall innehålla
            strategiska åtgärder. Det hade varit klädsamt om också Sverige
            visat ramförhållning på detta område. Vi anser att regeringen
            snarast borde
          </p>
          <p xml:id="i-3MTtPoDo5nnHsTAYVCXo6M">
            tillsätta en parlamentarisk utredning som diskuterar en hållbar
            finansiering av äldre- omsorgen.
          </p>
          <p xml:id="i-Fd1aVCPyT4btJvwxVnDiCy">
            7.3 Vårdgaranti
          </p>
          <p xml:id="i-Sw4utPcd9pAUvSwGwtHxra">
            Alla är i behov av en väl fungerande hälso- och sjukvård som
            kan ge vård av god kvalitet, utan dröjsmål. Moderaterna har därför,
            tillsammans med övriga borgerliga partier, avsatt 3,5 miljarder
            kronor under två år för att garantera patienternas valfrihet och
            tillgång till vård inom tre månader. Rätten att välja vårdgivare
            skall omfatta samtliga godkända vårdgivare. Patienten skall också
            kunna välja sjukhus i hela landet och på lika villkor besöka såväl
            specialister hos landstinget som privata vårdgivare. Vård i något
            annat EU-land, om vård och omsorg inte kan erbjudas i Sverige,
            skall också inkluderas i denna garanti. Norge har redan, liksom
            Danmark, skrivit in detta i lag. Men Sverige dröjer fortfarande.
            Vi vill därför verka för att en nationell vårdgaranti, som också
            inkluderar vård i något annat EU-land, införs.
          </p>
          <p xml:id="i-E2Xf7mwC4ofVtoZSiaRzGR">
            7.4 Vårdens kvalitet
          </p>
          <p xml:id="i-M7RDdGyA9txW25woArtk9K">
            I dag är öppenvården inte organiserad för att tillgodose äldres
            problem. Akutsjukvården fungerar i regel bra, men när patienten
            skrivs ut brister det i kontinuitet och uppföljning av behandling
            och åtgärder. Vården bör kvalitetssäkras ur ett vårdtagarperspektiv.
            Oftast sker en kvalitetssäkring ur vårdgivarsynpunkt (arbetsmiljö,
            arbetstider, vårdtider etc.). Det uppges
          </p>
          <pb facs="riksdagen-motions-pdf/data/200405/mot_200405_So_594/mot_200405_So_594-0009.pdf"/>
          <p xml:id="i-J279Qxv4VUjwEwTx2d9h4x">
            emellertid sällan vilka effekter detta får för patienterna. Ett
            led i denna strävan är att öppna kvalitetsregister införs i den
            öppna vården. Ett register måste också omfatta den vård och omsorg
            som krävs — också när patienten har lämnat den slutna vården.
            Här kan olika befattningshavares insatser komma att ingå. Det
            kan till exempel handla om insatser av sjukgymnast, arbetsterapeut,
            dietist, sjuksköterska eller hemsjukvården. Endast läkare med
            specialistkompetens i allmänmedicin får i dag verka som fasta
            läkarkontakter i primärvården — husläkare vid en vårdcentral.
            Lagen ger därför en viss yrkesgrupp monopol och förhindrar därigenom
            att geriatriker, psykiatriker eller internmedicinare får fungera
            som husläkare. Enligt 18 8 hälso- och sjukvårdslagen får inte
            kommuner anställa läkare. De kan därför inte sägas ha det verkliga
            medicinska ansvaret. I dag sker kontakterna med hemsjukvården
            genom avtal med landstingen. Kommunerna bör ha rätt att anställa
            läkare. Vi vill sammanföra Socialstyrelsens och länsstyrelsernas
            tillsynsverksamhet i en myndighet. I samband med detta vill vi
            också slå samman bestämmelserna i socialtjänstlagen och hälso-
            och sjukvårdslagen.
          </p>
          <p xml:id="i-qf7F9HM5bvXq16zeqEm49">
            7.5 Läkemedel
          </p>
          <p xml:id="i-Pi4hiMcLHnAw5mZyJRF6A1">
            Läkemedelsbehandlingen är ett annat bekymmersamt område och läkarmedverkan
            i vården av äldre måste förstärkas. Det räcker inte bara med ett
            avtal och genomgång av läkemedelsförrådet. I dag räknar man med
            att varannan äldre felbehandlas, något som borde kunna undvikas
            genom bättre utbildning, individbaserat läkemedelsregister och
            genom att ta in farmaceutkompetens i den patientnära vården. Det
            handlar också om att ge sjuksköterskor utbildade före 1993 möjlighet
            att, efter Socialstyrelsens anvisningar och efter genomgången
            vidareutbildning och eventuell praktik, skriva ut vissa läkemedel.
            Denna grupp sjuksköterskor lämnades utanför när riksdagen beslutade
            att ge övriga sjuksköterskor som är verksamma inom = äldreomsorgen
            = utökad förskrivningsrätt. Dessa tusentals sjuksköterskor inom
            äldreomsorgen — utbildade före 1993 — arbetar inom äldreomsorgen
            och har stora möjligheter att se effekter och eventuella biverkningar
            av medicinering. Kunskapen om att många sjukdomar och läkemedel
            ökar behovet av god näringstillförsel är en annan värdefull kunskap.
            Dietister bör därför medverka till en bättre vård och omsorg.
          </p>
          <p xml:id="i-2negCNT5knqgpf3gceQYYg">
            7.6 Skatteavdrag för hushållsnära tjänster
          </p>
          <p xml:id="i-8TR8jpVz54pq2UbY965tNA">
            I Sverige har pigdebatten böljat fram och tillbaka, medan Finland
            sedan flera år har skatteavdrag för hushållsnära tjänster. I dag
            utnyttjas denna skattesubventionerade service av var tionde pensionär.
            Avdraget ges för arbete i hushåll, som matlagning, städning, klädvård,
            inköp och utevistelse,
          </p>
          <p xml:id="i-7xSzhQ98VpTdKs2Ku6kmKy">
            2004/05:S0594
          </p>
          <pb facs="riksdagen-motions-pdf/data/200405/mot_200405_So_594/mot_200405_So_594-0010.pdf"/>
          <p xml:id="i-4g8VGH35YyFXWFZJsKCbMF">
            2004/05:S0594
          </p>
          <p xml:id="i-VAQJkkdRQeq61TWT4o3Q7w">
            10
          </p>
          <p xml:id="i-G3w7Qqg7fuKHkvGeJNaXxK">
            men också omsorg och vård. Den omfattar också arbete med underhåll
            eller ombyggnad av bostad eller fritidsbostad liksom trädgårdsskötsel.
            Ett liknande stöd finns i Danmark, men till skillnad från i Finland
            gäller detta endast pensionärer. Möjligheten till ROT-avdrag (reparation,
            ombyggnad, tillbyggnad) men inte ett ”RUT-avdrag” är klart könsdiskriminerande.
            Fackliga rop på vita jobb och skattereduktion för hushållstjänster
            kommer också från Kommunal, HSB, ABF och Fastiganställdas förbund.
            I Finland införs dessutom i år servicesedeln, en reform som gör
            det möjligt för äldre att välja mellan olika tjänsteföretag. På
            grund av kommunernas ansträngda ekonomi är det allt färre äldre
            som får hjälp med enkla och nödvändiga göromål. Vi anser därför
            att hemnära tjänster, inte minst för alla äldre, skall skattebefrias
            till 50 procent.
          </p>
          <p xml:id="i-PenFCLEhCVsaoAdGfSt8KW">
            8 ”Vi har spelat Fia med knuff ”
          </p>
          <p xml:id="i-3BjBn3ymzHUExXJ9aExLTY">
            Så sade en läkare på en vårdcentral när han insåg att 5 procent
            av patienterna upptog 50 procent av tiden. Vården hänvisar vidare
            — till någon annan — och patienten riskerar att ”falla mellan
            stolarna”. Regeringen har inte insett betydelsen av att bredda
            den nära vården för att på detta sätt bemöta äldres behov. Den
            öppna vården är i stor utsträckning vårdens ansikte utåt. Det
            är därför viktigt att primärvården fungerar bra. Problemen är
            mest märkbara för människor som har ett stort och mångfasetterat
            vårdbehov, ofta äldre. För att komma till rätta med dessa uppenbara
            brister, inte minst när det gäller att rätt kunna ta hand om vårdkrävande
            patienter, föreslår vi att .ompetensen inom den nära vården breddas.
            Kompetensen inom framför allt psykiatri och geriatrik, men också
            andra kompetenser, bör tillföras primärvården. Regeringen bör
            lägga fram ett lagförslag som säkerställer att också andra specialister
            än i allmänmedicin får verka inom den öppna vården.
          </p>
          <p xml:id="i-DxmeY8xmJzECE3dG5jNUmG">
            9 Forskning och utveckling
          </p>
          <p xml:id="i-DTKPyNtY8xx3b9aFXnrrkp">
            ”Svensk äldreomsorg stapplar fram”, står som rubrik i Läkartidningen
            4/04. Bertil Steen, som är professor vid avdelningen för geriatrik
            vid Göteborgs universitet, efterlyser mer forskning för att erbjuda
            den rätta kunskapen i äldreomsorgen. SBU -— Statens beredning
            för medicinsk utvärdering — är en statlig myndighet som utvärderar
            vårdens metoder. SBU gav 2003 ut rapporten ”Evidensbaserad äldreomsorg”.
            Av denna rapport framkommer en mycket viktig slutsats: att behovet
            av forskning kring riktigt gamla patienter är särskilt stort och
            att informationshanteringen brister. Det framgår också att det
            är utomordentligt viktigt att också andra än geriatriker tar del
            i det
          </p>
          <pb facs="riksdagen-motions-pdf/data/200405/mot_200405_So_594/mot_200405_So_594-0011.pdf"/>
          <p xml:id="i-Uvo6dCr2XcCyor9ciGgAsz">
            tvärvetenskapliga forskningsfältet: arbetsterapeuter, audionomer,
            dietister, psykologer, sjuksköterskor m.fl. Första steget mot
            evidensbaserad vård — rätt vård vid rätt tillfälle — är att följa
            upp sin egen verksamhet och se vad som är bra och vad som är dåligt.
            Att veta vilka metoder man använder och vilka resultat de ger.
            Ny forskning visar att kunskapen om de äldsta och sjukaste patienterna
            ofta är bristfällig. Det vetenskapliga underlaget är sämst för
            den grupp som har det största vårdbehovet
          </p>
          <p xml:id="i-17DK4y6pBbMq3DEoTUaJck">
            10 Personalsituationen
          </p>
          <p xml:id="i-8mrzYSLoAvBbKKPfs8aQzH">
            Stress och bristande inflytande i samband med ett hårdare tempo
            i arbetslivet — framför allt i offentlig sektor och inte minst
            i sjukvården — framhålls av många som en viktig orsak till att
            sjukfrånvaron ökar. Människor får inte utrymme och möjlighet att
            utvecklas i de storskaliga offentliga välfärdsapparaterna. De
            syns inte utan blir anonyma kuggar i ett maskineri. Ledarskapet
            är ofta dåligt. När ansvar inte följer befogenhet och möjlighet
            att påverka sin arbetssituation, utvecklingsmöjligheterna är små
            och belöningarna få, blir resultatet misshushållning med vårdens
            och omsorgens viktigaste tillgång, den oftast mycket högutbildade
            personalen. Det saknas möjligheter för personalen att utveckla
            vården och det saknas möjlighet för patienterna att få sina behov
            tillgodosedda. Undersökningar har visat att ett ökat inslag av
            alternativ inom vård och omsorg är väsentligt för att säkra tillgången
            på personal och för att förbättra den befintliga personalens trivsel
            och utvecklingsmöjligheter, då till exempel sådan verksamhet inom
            vården vanligen erbjuder en bättre arbetsmiljö för personalen
            än vad den offentliga gör. Endast i ett system med mångfald kan
            en så stimulerande miljö skapas att kompetent personal söker sig
            dit. För att överbrygga gapet mellan den öppna och den slutna
            vården krävs också att sjuksköterskors kompetens — liksom övriga
            paramedicinska specialiteters — utnyttjas på ett bättre sätt än
            i dag. Om man på detta sätt låter personalen ta ett större ansvar
            för verksamheten, till exempel genom alternativa driftsformer
            och kooperativ, blir det lättare att rekrytera och behålla vårdpersonal.
            Genom alternativa vårdformer tillmötesgår vi också personalens
            önskemål om ett varierat arbetssätt.
          </p>
          <p xml:id="i-2eDsFRZWk6PKbjjoSZiXwf" type="date">
            Stockholm den 4 oktober 2004
          </p>
          <p xml:id="i-UKeG66miSudSovWu9ndtik">
            Cristina Husmark Pehrsson (m)
          </p>
          <p xml:id="i-WTqjrABfzdPvzNxjM4Zakc">
            Anne Marie Brodén (m) Magdalena Andersson (m) Maud Ekendahl (m)
            Lena Adelsohn Liljeroth (m) Stefan Hagfeldt (m)
          </p>
          <p xml:id="i-JTQ6Si6FoZHSrvQcKpfWtA">
            2004/05:S0594
          </p>
          <p xml:id="i-FwC1JQASxxjY23WSeZUoJN">
            21
          </p>
        </div>
      </div>
    </body>
  </text>
</TEI>
