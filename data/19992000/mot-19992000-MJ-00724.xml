<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0724/mot_199900_MJ_0724-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ724 pnr: c412
          </p>
          <p>
            Motion till riksdagen
          </p>
          <p>
            1999/2000:MJ724 av Rigmor Ahlstedt (c)
          </p>
          <p>
            Övergivna bilar
          </p>
          <p>
            Runt om i vårt land finns det idag många mer eller mindre övergivna
            bilar. Bilar som av någon anledning övergivits vid eller på vägarna.
            Eftersom ingen har tagit hand om dem så har de ganska snabbt ”slaktats”
            av påpassliga personer. Inte sällan har de välts ikull av personer
            som varit intresserade av att närmare efterforska vad som funnits
            av eventuellt värde. Dessa bilar är idag en sanitär olägenhet.
            Inte sällan rinner bensin, olja och batterisyra ut och förorenar
            marken. Även för markägaren som ofrivilligt fått dessa skrotbilar
            placerade på sin mark är de en stor olägenhet. Är bilen registrerad
            så finns det en ägare och den får då inte omhändertas av någon
            annan än denne. Är den inte registrerad så är den herrelös och
            det är oklart vem som har rätt att ta hand om och forsla bort
            den. Oftast går det lång tid innan någon gör det. I vårt land
            borde vi inte ha skrotbilar vare sig vid vägarna, på vägarna eller
            ute i markerna. En landsomfattande "skrotbilskampanj" innefattande
            alla övergivna bilar borde genomföras i samarbete mellan staten
            och kommunerna. Detta bör ges regeringen till känna.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om att
            en ”skrotbilskampanj” genomförs under år 2000.
          </p>
          <p>
            Stockholm den 30 september 1999
          </p>
          <p>
            Rigmor Ahlstedt (c)
          </p>
          <p>
            12
          </p>
        </div>
      </div>
    </body>
  </text>
</TEI>
