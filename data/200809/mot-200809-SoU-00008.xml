<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00008">
  <teiHeader>
    <fileDesc>
      <titleStmt>
        <title>med anledning av prop. 2008/09:64 Ersättningsetablering för vissa privata vårdgivare, m.m.</title>
        <author corresp="i-FJjVB1uFZKDS8XH3A1Z3Cd">av Göran Thingwall (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:64 Ersättningsetablering för vissa privata vårdgivare, m.m.</title>
          <idno type="rdwebb">GW02So8</idno>
          <rs type="number">So8</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So8/text</ref>
          <ref type="dokument_url_html">http://data.riksdagen.se/dokument/GW02So8</ref>
          <ref type="dokumentstatus_url_xml">http://data.riksdagen.se/dokumentstatus/GW02So8</ref>
          <ref type="doc">http://data.riksdagen.se/fil/56C602E9-1C99-45AB-93CE-3D7B230233FC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FJjVB1uFZKDS8XH3A1Z3Cd</idno>
            <name>Göran Thingwall</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-YAjYc4QNDjJbNP8Hd3PtNb"/>
        <correspContext corresp="i-YAjYc4QNDjJbNP8Hd3PtNb">
          <ref>Proposition 2008/09:64</ref>
        </correspContext>
        <correspAction xml:id="i-UYy997fjhiFABgc7paFfds" type="signed"/>
        <correspContext corresp="i-UYy997fjhiFABgc7paFfds">
          <note type="signatory" corresp="i-FJjVB1uFZKDS8XH3A1Z3Cd"/>
        </correspContext>
        <correspAction type="referral" xml:id="i-YM5GQR2rAhB3kUPUfNgsXm">
          <date when="2008-12-04"/>
        </correspAction>
        <correspAction type="submission" xml:id="i-SDqd91CtjizDdiAmopsiMX">
          <date when="2008-12-03"/>
        </correspAction>
        <correspAction type="dismissal" xml:id="i-L4boWm17cSiX7GkNZayTNP">
          <date when="2008-12-03"/>
        </correspAction>
        <correspAction type="dismissal" xml:id="i-PQi4FmAogCwru69a81PRmD">
          <date when="2008-12-03"/>
        </correspAction>
        <correspAction type="transfer" xml:id="i-MQxKtTkxkK7iyBmw3nAVZy">
          <date when="2008-12-02"/>
        </correspAction>
        <correspAction type="assigned" xml:id="i-Tjk3ipnaeN9mFGxfjFcmKh"/>
        <correspContext corresp="i-Tjk3ipnaeN9mFGxfjFcmKh">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-ArVTcjRA7jLpHrTk5nSgni">
            Förslag till riksdagsbeslut
          </head>
          <p xml:id="i-FahdejdfqFA7x8TZKaPZme">
            Riksdagen avslår regeringens förslag såvitt avses punkt 3 i 5
            e § och andra stycket i 26 § lagen (1993:1651) om läkarvårdsersättning
            och punkt 3 i 5 e § och andra stycket i 25 § lagen (1993:1652)
            om ersättning för sjukgymnastik.
          </p>
        </div>
        <div type="motContent">
          <head type="h1" xml:id="i-EE9wAsqVVkcYNAtXfV7ixn">
            Motivering
          </head>
          <p xml:id="i-Gt3iNhCiNxmjNrW6RxrTcB">
            Privatpraktiker på nationella taxan får sedan flera år odiskutabelt
            goda omdömen beträffande tillgänglighet, kontinuitet, bemötande,
            kvalitet och kostnadseffektivitet. SKI, Svenskt Kvalitetsindex,
            konstaterar i årets rapport från den 17 november:
          </p>
          <head type="h2" xml:id="i-VQK36LrbqijsGtEbKyh5ME">
            Sjukvården får fortsatt goda betyg från patienterna
          </head>
          <p xml:id="i-KmHnhCSknAfNN2KUZYzmZW">
            Patienterna har under många år gett primärvården (öppen sjukvård)
            höga betyg. Den privat drivna sjukvården har haft en sjunkande
            kundnöjdhet sedan 2005 men i årets mätning så har den ökat markant.
            Ökningen i kundnöjdhet bland den privat drivna vården är 3,9 enheter
            och är därmed klart statistiskt säkerställd. Det innebär att avståndet
            mellan offentligt och privat driven vård nu har ökat igen. Det
            är både den upplevda medicinska kvaliteten och hur man blir omhändertagen
            som är viktigt för att skapa nöjda patienter och därmed ett högt
            förtroende.
          </p>
          <p xml:id="i-5WC1dB2xrLxuSVrbAhz6jo">
            I SKI mäts och analyseras ett stort antal aspekter på patientrelationen
            till primärvården. Studien görs med hjälp av en statistisk modell
            som möjliggör analys av orsakerna till kundernas bedömning, liksom
            till hur förtroendet kunderna är mot sin vårdgivare. Som bakgrund
            mäts image, förväntningar, produktkvalitet, servicekvalitet och
            prisvärdhet. Dessa illustreras i nedanstående diagram där dessa
            aspekter anges från vänster till höger.
          </p>
          <p xml:id="i-Amjox62vwa5PLyWjQPhTmu">
            Historiskt sett har patienternas bedömningar i alla hänseenden,
            dvs. imagen (bilden av sjukvården) till lojalitet och förtroende,
            utvecklats ganska parallellt för offentligt och privat driven
            sjukvård. I år noterar vi att skillnaden mellan privat och offentligt
            driven sjukvård är större än på länge. Särskilt gäller det image
            och upplevd kvalitet (både produkt- och servicekvalitet). Sjukvården
            får höga betyg vad gäller kostnadseffektivitet och hur man hushållar
            med resurserna (värde i diagrammet). Här har privatvården återhämtat
            sig efter nedgången mellan 2006 och 2007. Lojaliteten (förtroendet)
            för sjukvården är fortsatt hög och har ökat under det senaste
            året.
          </p>
          <p xml:id="i-96mWebiDNo61YDowpXHe1D">
            Dessa omdömen får man som egen företagare, entreprenör, genom
            att sätta patienten, kunden, i centrum. För att kunna anpassa
            verksamheten efter det rådande sjukdomspanoramat måste beslutsvägarna
            vara korta. En enläkarmottagning är ur denna synvinkel optimal.
            Om man ska leva upp till en god tillgänglighet måste beslutet
            för att exempelvis förlänga arbetsdagen kunna fattas här och nu.
            Sjukdomar har en benägenhet att inträffa utanför kontorstider.
            Detta är synnerligen påtagligt när livet håller på att rinna ut
            och man är i stort behov av någon som kan ens sjukdomshistoria
            och som man har byggt upp en relation till. Detta ger trygghet!
            Som entreprenör har man ständigt i bakhuvudet tanken att kunna
            förbättra verksamheten och vara öppen för ett nytänkande, helt
            i linje med den handlingsplan regeringen beställt av Nutek, Förslag
            till handlingsprogram för entreprenörskap och förnyelse i vård
            och omsorg 20092013. Den egne företagaren står och faller med
            om bemötandet av kunden, patienten, sätts i främsta rummet eller
            ej. Det är inte svårare än att själv ställa sig frågan hur jag
            skulle vilja bli bemött och behandlad i samma situation.
          </p>
          <p xml:id="i-HoHsUkWRsj8iAgwdhpQHUT">
            Frihet att få välja vård måste vara en hörnsten i strategin för
            att modernisera offentlig sektor. Den enskilde medborgaren kan
            själv och ska avgöra vad som är bäst för honom eller henne. Med
            ökad valfrihet får den enskilde större inflytande över sitt eget
            liv, och vårdgivaren tvingas till ökad respekt och lyhördhet för
            den enskildes behov och rättigheter. Ökad valfrihet är ett skydd
            mot den vanmakt och känsla av att vara omyndigförklarad som medborgarna
            från tid till annan kan känna i förhållande till det offentliga.
            Valfrihet är också ett incitament för vårdgivare att eftersträva
            hög kvalitet samt kostnadseffektivitet. Taxeläkarna, ca 1 074,
            är en liten grupp men står för ca 25 % av öppenvårdsbesöken och
            dessutom till en ringa kostnad ca 5 % av den totala budgeten.
            Läkare och sjukgymnaster har 2,2 miljoner kronor respektive 3,1
            miljoner patientbesök per år. Hur många individer detta är kan
            vara svårt att uppskatta. En siffra som mycket väl kan stämma
            är ca 300 000 individer. Valfrihet för dessa människor är att
            kunna välja en vårdgivare som uppfyller kriterierna på tillgänglighet,
            kontinuitet, gott bemötande och kvalitet. Att förmena denna grupp
            patienter en väldokumenterad grupp vårdgivare måste vara ett brott
            mot hälso- och sjukvårdslagen, som förespråkar ett fritt läkarval
            i landet.
          </p>
          <p xml:id="i-EzUBcw6NEMyvhmZzTgEtri">
            När en människa drabbas av sjukdom är det oerhört viktigt att
            det skapas en trygghet i konsultationen. Patienten måste kunna
            lita på att det förtroliga samtal som förs stannar mellan doktorn
            och henne eller honom. I dagens stressade tillvaro är det en nödvändighet
            att kunna erbjuda detta förtroende, i annat fall blir möjligheten
            att ställa diagnos avsevärt svårare och för patienten rentav negativ
            och försenas av långdragna och kostsamma utredningar. En allmänläkares
            vardag består mycket av psykosomatiska bedömningar, och det är
            av yttersta vikt att patienten är öppen och självutlämnande. Patienten
            befinner sig i en mycket utsatt position i utlämnandet av tankar,
            upplevelser och känslor. Det måste därför finnas någonstans människor
            kan erbjudas ett samtal utan att den personliga integriteten hotas.
            Vi taxeläkare har till dags dato kunnat erbjuda detta och därav
            självfallet fått dessa ständigt återkommande goda omdömen.
          </p>
          <p xml:id="i-KJzwYu3XhjKUSyQdFb3qHx">
            Om samhället månar om skattebetalarnas ekonomi och trygghet skulle
            självfallet denna grupp öka och inte som nu, med tänkta lagförslag,
            på sikt försvinna. Ovanstående resonemang gäller självklart sjukgymnaster
            på nationella taxan i tillämpliga delar.
          </p>
          <p xml:id="i-3fAzQm9o4wz9XX4w8qAytJ">
            Sammanfattningsvis har Sverige sedan flera decennier en väletablerad
            och väldokumenterad grupp läkare och sjukgymnaster på nationella
            taxan. Deras existens med rådande lagförslag blir snart ett minne
            blott, enligt proposition 2008/09:64. Om Sveriges riksdag menar
            allvar med valfrihet och mångfald i sjukvården och dessutom månar
            om den personliga integriteten måste köparen av en ersättningsetablering
            få välja mellan att gå upp i respektive landstings vårdvalssystem
            eller ej. Dessutom måste den nuvarande konsultationen mellan vårdgivare
            och patient vara fri från insyn för att värna den personliga integriteten.
            Det måste någonstans finnas en fristad för människor som drabbats
            såväl av somatiska som psykiska sjukdomar eller bådadera. Detta
            är taxeläkarna en garant för.
          </p>
        </div>
        <div type="motSignatures">
          <list>
            <item xml:id="i-2X5uyNyCjhpgQ2HPtcNRDP">
              Göran Thingwall (m)
            </item>
          </list>
        </div>
      </div>
    </body>
  </text>
</TEI>
