<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_299/mot_200506_MJ_299-0001.pdf"/>
      <div type="motHeader" xml:id="i-QorctJX9GrVDZxKfrJVoyL">
        <div type="motTitle" xml:id="i-Y1vjbmMfD8ozgu4H6UxYi3"/>
        <div type="motSubmissionInfo" xml:id="i-8nBPikC4d7HEupaLaAMkSh"/>
      </div>
      <div type="motBody" xml:id="i-LbZokUnvdHezKhWRdYz8dS">
        <div xml:id="i-9j57wkntxejDptMDSc33VA">
          <p xml:id="i-XpSb3dEq7LjjxhFSF9X82a">
            2005/06 mnr: MJ299 pnr: kd675
          </p>
          <p xml:id="i-39unx3F5a34zvjxtNCDa59">
            Motion till riksdagen 2005/06:MJ299
          </p>
          <p xml:id="i-S4ADvuoJmvCQ2oHJQnUBwP">
            av Chatrine Pålsson (kd)
          </p>
          <p xml:id="i-B6Th54rrtsR9g2mhf6gcS">
            Strålning av mobil
          </p>
          <p xml:id="i-Djp6TmMvSwPRdTYCq5t6Mz">
            Förslag till riksdagsbeslut
          </p>
          <p xml:id="i-Etozicy684GBpev4RXTXMK">
            1. Riksdagen tillkännager för regeringen som sin mening vad i
            motionen anförs om att det vid köp av mobiltelefon skall vara
            obligatoriskt med information om de risker som användandet av
            mobiltelefon kan medföra. 2. Riksdagen tillkännager för regeringen
            som sin mening vad i motionen anförs om att den totala strålning
            som människor, särskilt barnen, utsätts för i vardagslivet riskbedöms.
          </p>
          <p xml:id="i-K6Ra2iry5cCAQdGszcJRDd">
            Motivering
          </p>
          <p xml:id="i-Pcz21ne1BE2HcdEJopWZPM">
            En irländsk läkargrupp, Irish Doctors Environmental Association
            (IDEA), som består av Irlands 30 främsta läkare och arbetar i
            samarbete med WHO, menar att de fått fram bevis för hur strålning
            från mobiltelefoner påverkar människor. Enligt läkargruppen kan
            symtom såsom illamående, huvudvärk, yrsel, utmattning, förvirring,
            humörsvängningar, klumpighet, ringande ljud i öronen och stickningar
            i huvudet, visa sig. En EU-studie av tolv forskargrupper har fått
            fram att mobilstrålning orsakar skador på arvsmassan i form av
            DNA-brott. I Sverige har ett forskarteam publicerat en studie
            som fäster uppmärksamhet på ökad risk för hörselnervstumör. Mobiltelefoner
            kan således vara farliga för barn och föräldrar måste ta sitt
            ansvar. För att föräldrar ska kunna ta sitt ansvar måste information
            ges exempelvis i form av varningstext på mobiltelefonerna. Statens
            strålningsinstitut (SST) hävdar att mobilerna är ofarliga eftersom
            de ligger under de rekommendationsnivåer som, häpnadsväckande
            nog, industrin själv varit med och tagit fram. Staten genom miljöminister
            Lena Sommestad menar att en informationstext, men absolut inga
            varningstexter, bör följa med i paketet när man köper en ny mobiltelefon.
            WHO uppmanar alla länder att nationellt satsa på forskningsprogram
            om hur de elektromagnetiska fälten påverkar hälsan.
          </p>
          <pb facs="riksdagen-motions-pdf/data/200506/mot_200506_MJ_299/mot_200506_MJ_299-0002.pdf"/>
          <p xml:id="i-M6Ynuj3LN53Vw6oYfbYQFT">
            2005/06:MJ299
          </p>
          <p xml:id="i-FZnUNybSkn1dSenN8QALWC">
            Det finns en tendens till att inte lyssna på de varningssignaler
            som finns vilket jag tycker är oroande. Det går att dra en parallell
            till rökningen där de första varningsrapporterna som kom effektivt
            tystades, framför allt av industrin själv. Idag är rökningens
            risker uppenbara för var och en av oss. Kanske kommer attityderna
            kring strålningens effekter från mobiltelefoner att gå samma väg
            till mötes. Uppenbart är att risker finns och att varningssignalerna
            måste tas på allvar. Inte för att försvåra för industrin och vara
            emot teknik utan för att konsumenterna ska vara medvetna om de
            risker som användande av mobiltelefon kan innebära och att föräldrar
            därmed ska kunna ta ansvar för sina barn. Därför vill jag se en
            lagstiftning som innebär att det vid köp av mobiltelefon blir
            obligatoriskt med information om de risker som finns samt att
            den strålning människor överlag utsätts för i vardagslivet riskbedöms.
          </p>
          <p xml:id="i-SqxyFfELYkRMhuzszxDe4A">
            Stockholm den 26 september 2005 Chatrine Pålsson (kd)
          </p>
        </div>
      </div>
    </body>
  </text>
</TEI>
