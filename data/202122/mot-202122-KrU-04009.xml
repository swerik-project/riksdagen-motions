<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-04009">
  <teiHeader>
    <fileDesc>
      <titleStmt>
        <title>Civilsamhället - en arena för frihet och gemenskap</title>
        <author corresp="i-U6F8gqiuV2DEZN1aMhyDnJ">av Christer Nylander m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4009 av Christer Nylander m.fl. (L)</title>
          <idno type="rdwebb">H9024009</idno>
          <rs type="number">4009</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9024009/text</ref>
          <ref type="dokument_url_html">http://data.riksdagen.se/dokument/H9024009</ref>
          <ref type="dokumentstatus_url_xml">http://data.riksdagen.se/dokumentstatus/H9024009</ref>
          <ref type="docx">http://data.riksdagen.se/fil/7637BC16-BB90-4690-9E9E-6EE2BCB336C4</ref>
          <ref type="pdf">http://data.riksdagen.se/fil/51C5637D-D543-43BB-B849-8E1789126DB5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-4nHPM5o9PuTa27zd5Wk7cu" type="signed"/>
        <correspContext corresp="i-4nHPM5o9PuTa27zd5Wk7cu">
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-Va6vxE3Tj95UwpFxQqcWjh" type="submitted">
          <date when="2021-10-05"/>
          <time when="15:32:41"/>
        </correspAction>
        <correspAction xml:id="i-696PQyHX2fj6yKgzFyKsLR" type="reviewed">
          <date when="2021-10-05"/>
          <time when="21:29:17"/>
        </correspAction>
        <correspAction xml:id="i-VncnPw5kFKfDiU384b8mNo" type="referred">
          <date when="2021-10-14"/>
        </correspAction>
        <correspAction xml:id="i-Kqaxr9tdsrA5ddNcdPQEsc" type="assigned">
          <date when="2022-04-21"/>
          <time when="14:09:49"/>
        </correspAction>
        <correspContext corresp="i-Kqaxr9tdsrA5ddNcdPQEsc">
          <ref type="assignedTo">Kulturutskottet</ref>
        </correspContext>
        <correspAction xml:id="i-UN4yoCmdrds1jwmsYLfPMP" type="behandlas_i"/>
        <correspContext corresp="i-UN4yoCmdrds1jwmsYLfPMP">
          <ref type="uppgift">2021/22:KrU2</ref>
          <ref type="ref_dok_id">H901KrU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU2</ref>
          <ref type="ref_dok_titel">Det civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LYPc3yhgW3Nnh7WWEXXQEz" type="behandlas_i"/>
        <correspContext corresp="i-LYPc3yhgW3Nnh7WWEXXQEz">
          <ref type="uppgift">2021/22:SkU13</ref>
          <ref type="ref_dok_id">H901SkU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU13</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-M8oVoN4irYgvDkQXxt62i4" type="motHeader">
        <div xml:id="i-RXeWzzYxt9eMeaHfaZoYX4" type="motTitle">
          Motion till riksdagen 2021/22:4009 av Christer Nylander m.fl.
          (L) Civilsamhället – en arena för frihet och gemenskap
        </div>
      </div>
      <div xml:id="i-2t6ovtXaYQK2MZPDDfgJNn" type="motBody">
        <div xml:id="i-YYjLJWmWDSc2xT9zwbxkcc" type="motProposal" subtype="förslag">
          <head xml:id="i-Nk5zWCYd15zfQbL5QMM333">
            Förslag till riksdagsbeslut
          </head>
          <list xml:id="i-UEgMUEVyCABDiiCRFQHDmg" style="ol">
            <item xml:id="i-FHx7g61sWfFSqTZhC39rkk">
              Riksdagen ställer sig bakom det som anförs i motionen om att
              initiera åtgärder och reformer av statens stöd till civilsamhället
              i syfte att underlätta för organisationer och tillkännager detta
              för regeringen.
            </item>
            <item xml:id="i-AYvoFs2f3cXcWKz2LCZDdV">
              Riksdagen ställer sig bakom det som anförs i motionen om att
              särskilt utveckla de statliga stöden till organisationer inom
              civilsamhället genom åtgärder som stärker långsiktigheten och
              minskar detaljregleringen och tillkännager detta för regeringen.
            </item>
            <item xml:id="i-16o4FjUYpjqG6xL2txq2Mr">
              Riksdagen ställer sig bakom det som anförs i motionen om att
              genomföra en särskild översyn av de lagar och regler som i dag
              försvårar för mindre idéburna aktörer att verka inom välfärdssektorn
              och tillkännager detta för regeringen.
            </item>
            <item xml:id="i-KKqDbvx3FgAqEBxbEVy6v5">
              Riksdagen ställer sig bakom det som anförs i motionen om att
              initiera en genomgång av skattesystemet i syfte att identifiera
              potentiella ändringar som stärker civilsamhällets möjligheter
              att verka, förbättras samt utvecklas, och detta tillkännager riksdagen
              för regeringen.
            </item>
          </list>
        </div>
        <div xml:id="i-V2KqEdNeZSh4v6yua38Aa3" type="motContent">
          <head xml:id="i-GSJQ45QeMJEtUPMSQ4BU2M" type="h1">
            Motivering
          </head>
          <p xml:id="i-QeEWXh62oV2jhD9196qodn">
            Liberalerna menar allvar när vi säger att civilsamhället har
            lagt grunden för det samhälle vi i dag lever i. Redan för över
            200 år sedan slogs prästen Anders Chydenius för böndernas rätt
            att själva sälja sina varor på städernas marknader, fria från
            ständernas stadstullar. Liberaler inom kyrkor, nykterhetsrörelser
            och arbetarrörelse, på folkskolor och i akademien, på landet och
            i staden har banat väg för framväxten av det moderna välfärdssamhälle
            vi i dag tar för givet.
          </p>
          <p xml:id="i-YY8esexE5isUSpGUi4Xru1">
            Liberalerna menar att ett gott samhälle byggs underifrån. Vi
            ser inte civilsamhället som ett komplement till demokratin – tvärtom
            menar vi att civilsamhället lägger grunden och skapar förutsättningarna
            som behövs för vår demokrati. Politiken och demokratin finns för
            att civilsamhället drog slutsatsen att de inte räckte till för
            vissa uppgifter – inte tvärtom. Det offentliga bör ses som ett
            komplement till civilsamhället
          </p>
          <p xml:id="i-RsxRhoqpciD4rgLwYv14da">
            Det startar med att enskilda människor väljer att samarbeta,
            organisera sig eller starta föreningar och organisationer. Det
            civila samhället är och ska förbli en arena skild från staten,
            där människor, grupper och organisationer kan agera för att verka
            för gemensamma intressen.
          </p>
          <p xml:id="i-TgJw4MRsBfEMSzG5YKTRgj">
            Liberalerna har både i regeringsställning och i opposition aktivt
            arbetar för att stärka civilsamhällets roll i samhället. Det är
            ett pågående arbete och det finns mycket kvar att göra. Det finns
            en enorm inneboende potential i civilsamhället och många organisationer
            som både kan och vill tillföra viktiga värden som både offentliga
            och kommersiella aktörer saknar. Det är politikens uppgift att
            slipa ner trösklar och skapa goda förutsättningar för ett levande
            och berikande civilsamhälle. Civilsamhällespolitiken måste också
            handla om att underlätta för civilsamhällesorganisationerna att
            göra det de själva önskar. Det är genom att vara fria och frivilliga
            som de blir en grundsten för vår demokrati.
          </p>
          <p xml:id="i-GsQPe126v8FswqrzaFhJGf">
            Autonomi och frihet är viktiga hörnpelare i civilsamhället. Politiken
            ska inte styra över frivilliga krafter, engagemanget måste ske
            på civilsamhällets villkor. De måste själva få definiera sina
            syften, och dessa är sällan att leverera de tjänster som politiken
            bestämmer. Samtidigt finns det naturligtvis också destruktiva
            gemenskaper, människor som samarbetar i kriminella gäng, våldsbejakande
            rörelser och förtryckande strukturer. Det är en ibland grannlaga
            avvägning för civilsamhällespolitiken att se skillnad och dra
            gränser. Förenings- och mötesfriheten är ett av demokratins fundament,
            men det är inte en inskränkning av föreningsfriheten att inte
            få offentligt stöd om man inte delar demokratins fundamentala
            värderingar.
          </p>
          <head xml:id="i-UXQ2ZpSkpj7RHXVnrfYYoi" type="h2">
            Civilsamhället behöver förutsättningar för en omstart
          </head>
          <p xml:id="i-9o4zrLegXBRE9NN1mY8vAz">
            Pandemin har slagit hårt mot alla delar av samhället. Även om
            möjligheterna att organisera sig genom digitala verktyg är bättre
            och mer tillgängliga än någonsin förr, så finns det flera skäl
            att uppmärksamma behovet av en omstart för civilsamhället. Exempelvis
            har en undersökning visat att ungdomsorganisationer uppger att
            pandemin har medfört problem att nå ut till fler och på så vis
            engagera nya ungdomar. Digital kommunikation är och kommer förbli
            oumbärligt, men även bland organisationer som engagerar den yngre
            generationen lyfts frånvaron av fysiska möten fram som ett bekymmer.
            Det kan vara en av flera förklaringar till att andelen unga som
            säger sig vilja engagera sig för att påverka frågor som rör deras
            kommun har minskat under de senaste åren.
          </p>
          <p xml:id="i-HLY3Ghw55yHkRGoenbshZS">
            Liberalerna bidrog till att regeringen avsatte särskilda medel
            för att stärka civilsamhällets arbete med utsatta grupper under
            pandemin. Det är viktigt med goda ekonomiska villkor, men än viktigare
            är att politiken utformas så att civilsamhällets förutsättningar
            att verka fritt och självständigt blir så goda som möjligt, vilket
            vi utvecklar vidare nedan.
          </p>
          <head xml:id="i-MDWHoBmPa95sejFK6LRwee" type="h2">
            Enklare och friare stöd till organisationer inom civilsamhället
          </head>
          <p xml:id="i-9jwyyzi9N4APMNbMTr3KMe">
            Det finns många olika sorters civilsamhällesorganisationer, och
            de får många olika typer av statligt stöd. Barn- och ungdomsorganisationer
            får till exempel stöd från MUCF, Myndigheten för ungdoms- och
            civilsamhällesfrågor – om de inte samtidigt är en idrottsorganisation
            förstås, för då får de stöd genom Riksidrottsförbundet. Även etniska
            organisationer och hbtq-organisationer får sitt stöd genom MUCF.
            Trossamfund får stöd från Nämnden för statligt stöd till trossamfund,
            folkbildningsorganisationer genom Folkbildningsrådet, friluftsorganisationer
            genom Svenskt Friluftsliv medan pensionärsorganisationer och funktionshindersorganisationer
            kan söka stöd från Socialstyrelsen. De frivilliga försvarsorganisationerna
            får i sin tur stöd från Försvarsmakten och MSB, Myndigheten för
            samhällsskydd och beredskap.
          </p>
          <p xml:id="i-Cw8yb1oHN2Ect5sKfNg1aV">
            Det är olika utgiftsområden i statsbudgeten, olika departement
            och olika regelverk som styr stödet. Ibland fördelas det av en
            myndighet, ibland av organisationerna själva genom en paraplyorganisation.
            Vissa typer av organisationer har särskilt förmånliga skatteregler,
            andra inte. En del av dessa skillnader är välmotiverade och handlar
            om att villkoren för olika typer av organisationer är olika. Andra
            skillnader är dock svårare att försvara och beror mer på att stödet
            har tillkommit vid olika tidpunkter och av olika orsaker.
          </p>
          <p xml:id="i-7WiBFSpEbxDFurhKZyj29v">
            Vi vill se en samlad översyn av de olika statliga stöden till
            civilsamhället. Grundinställningen ska vara att de ska bygga på
            långsiktighet, tydliga mål och en skarp uppföljning av målen –
            men samtidigt undvika detaljstyrning. Möjligheten för civilsamhällets
            organisationer att egenfinansiera sin verksamhet bör stärkas.
            I det sammanhanget behöver även regelverk och kontrollsystem skärpas
            så att extremistiska och våldsbejakande rörelser inte kan få stöd.
            Liberalerna har varit pådrivande för att inga offentliga medel
            ska utbetalas till föreningar eller religiösa samfund som genomför
            barnvigslar eller sanktionerar annan hedersrelaterad brottslighet,
            men mer behöver göras. I syfte att motverka fusk i verksamheter
            som ingår i bidragssystemen måste arbetet med uppföljning och
            kontroll stärkas på bred front. Det är viktigt att det finns välfungerande
            kontrollmekanismer på alla nivåer, både lokalt och centralt.
          </p>
          <p xml:id="i-2CRqwm1Xg1ZCL9FHsWrJ97">
            Den byråkratiska bördan på civilsamhällesorganisationerna bör
            minskas. Offentliga regelverk som skatteregler och bidragsregler
            måste ta hänsyn till att en ideell förening har en annan administrativ
            kapacitet än ett kommersiellt företag. Det handlar bland annat
            om de komplikationer som finns till följd av EU-samarbetet.
          </p>
          <p xml:id="i-XBfCxCi5PtZR8sLjKDL9ZM">
            Därtill är det av stor vikt att civilsamhällets förutsättningar
            förbättras genom att regelverk och statens stöd anpassas tidsenligt.
            Det är viktigt att bejaka och värna möjligheten att engagera sig
            i civilsamhället som digitaliseringen har bidragit till. Det offentliga
            stödet till civilsamhället ska vara långsiktigt och ha tydliga
            ramar och mål. Barn- och ungdomsverksamhet samt verksamhet av,
            med och för grupper som annars har svårt att hävda sig bör vara
            prioriterat.
          </p>
          <p xml:id="i-8brtdTk66hTuBhnacz6sZ5">
            Föreningslivet är en värdefull tillgång i det svenska samhället.
            Men det som i vårt land är en självklarhet är ovanligt utanför
            Norden. Det skapar en särskild utmaning i relation till EU-rätten
            att det som hos oss bedrivs i föreningar med allmännytta och medlemsnytta
            i fokus organiseras på annat sätt i andra länder. Det kan leda
            till, och har lett till, kulturkrockar när regelverk som har sitt
            ursprung i EU-samarbetet ska implementeras i Sverige där ideella
            föreningar kan komma att likställas med vinstdrivande företag.
            Regler som i grunden handlat om att upprätthålla fri konkurrens
            och fri rörlighet för människor, varor och tjänster har blivit
            regler som försvårar vardag och utveckling i icke-vinstdrivande
            föreningar. Denna fråga tas bland annat upp i ”Palett för ett
            stärkt civilsamhälle” (SOU 2016:13).
          </p>
          <p xml:id="i-RKJNT24Ek859k7jDrDTVkn">
            Det är centralt att ideella allmännyttiga föreningar inte ska
            bedömas efter strikt marknadsekonomiska principer. Regeringen
            bör skyndsamt ta initiativ till att klargöra det EU-rättsliga
            läget vad gäller situationer då ideell verksamhet strider mot
            EU:s konkurrensregler. Utifrån det klargörande bör regeringen
            säkerställa att föreningslivet kan behålla sin särart ur ett konkurrensrättsligt
            perspektiv.
          </p>
          <head xml:id="i-FRiYFLA2Ybj5m9ZgVEjtM9" type="h2">
            Bättre villkor för idéburna aktörer i välfärden
          </head>
          <p xml:id="i-DJYqH1BCbcZK1Ds5QKdTHH">
            Liberalerna värnar mångfald och ser det som ett fundament för
            frihet. Det är därför vi i regeringsställning förbättrade förutsättningarna
            för idéburna aktörer i välfärdssektorn. Trots de politiska reformer
            vi genomfört ser Liberalerna fortsatt behov att fler reformer
            för civilsamhället. Krångliga upphandlingsregler, dyra tillstånd
            och en tung byråkrati försvårar för små aktörer. Stora, kapitalstarka
            koncerner köper upp de mindre verksamheterna, eller så tvingas
            de lägga ned. Detta får till följd att medborgarnas valfrihet
            minskar. Möjligheterna att göra karriär i ofta kvinnodominerade
            yrken minskar. De offentliga monopolen ersätts av privata monopol.
          </p>
          <p xml:id="i-Eqpshk3uC3MtRqW4MrUfHY">
            Åtgärder för att värna och utveckla den idéburna verksamheten
            är viktiga att få fram för att bevara mångfalden såsom det var
            tänkt när de offentliga monopolen luckrades upp. Non-profit-företagens
            möjligheter att finansiera investeringar i välfärden bör förbättras.
            Det kan göras genom att exempelvis Almi får ett särskilt uppdrag
            att erbjuda lån anpassade för civilsamhällets förutsättningar.
            Utvidga verksamheten med IOP, idéburet offentligt partnerskap,
            där civilsamhällets aktörer och offentlig sektor samverkar kring
            gemensam verksamhet.
          </p>
          <p xml:id="i-X1V1S7FE7RHeuJrEGVojVy">
            Regelverk och upphandlingar bör utformas så att det är möjligt
            för civilsamhällets aktörer att agera som leverantörer. För att
            göra det möjligt för fler att leverera så bör man anpassa den
            volym som upphandlingen berör. LOV bör vara till huvudregeln och
            LOU till undantaget vid offentligt finansierad tjänsteproduktion
            med privata aktörer. Det behövs en samlad översyn av hur skattesystemet
            påverkar den civila sektorns möjligheter att bli en starkare aktör
            inom välfärdsarbetet. För det krävs att det finns en insikt om
            den civila sektorns unika förutsättningar och utmaningar.
          </p>
        </div>
        <div xml:id="i-XbHDc1uPHKdAfmUrwrwDZh" type="signatureBlock">
          <list xml:id="i-Jq2YxDxTqB6TdSsbEnJyTb">
            <item xml:id="i-DTmiJkcF8c7xwPUoYnBM3g" type="signature">
              Christer Nylander (L)
            </item>
            <item xml:id="i-SAJdYtDX9UFzh9ppKc3CCu" type="signature">
              Nina Lundström (L)
            </item>
            <item xml:id="i-64q3EXqd9dW9HC1F8ERG2h" type="signature">
              Johan Pehrson (L)
            </item>
            <item xml:id="i-EuPgf4pfQ4yVNZVkXnXqV4" type="signature">
              Maria Nilsson (L)
            </item>
            <item xml:id="i-WbsgCkHmWwL9Rs8bPRi3Qx" type="signature">
              Lina Nordquist (L)
            </item>
            <item xml:id="i-6VBWaGWiQxukkj7YiYBuj2" type="signature">
              Gulan Avci (L)
            </item>
            <item xml:id="i-NV74hQruRSL8oEMsYyFR2k" type="signature">
              Mats Persson (L)
            </item>
            <item xml:id="i-FeoPmndimTqfVxXuLyipbu" type="signature">
              Allan Widman (L)
            </item>
          </list>
        </div>
      </div>
    </body>
  </text>
</TEI>
