<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-00156">
  <teiHeader>
    <fileDesc>
      <titleStmt>
        <title>Förbud mot kärnvapen</title>
        <author corresp="i-DyTmp7YURsib9gzvRDZtm9">av Stig Henriksson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:156 av Stig Henriksson m.fl. (V)</title>
          <idno type="rdwebb">H402156</idno>
          <rs type="number">156</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H402156/text</ref>
          <ref type="dokument_url_html">http://data.riksdagen.se/dokument/H402156</ref>
          <ref type="dokumentstatus_url_xml">http://data.riksdagen.se/dokumentstatus/H402156</ref>
          <ref type="docx">http://data.riksdagen.se/fil/CBDE0302-82C9-413D-8EA3-B4EB607DA159</ref>
          <ref type="pdf">http://data.riksdagen.se/fil/16ED0A78-DFDF-40BE-ACDC-0D6015E29EED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-WW49PyngUS3ZbWk5jKBAtT" type="signed"/>
        <correspContext corresp="i-WW49PyngUS3ZbWk5jKBAtT">
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-n6BpNBbQGfWBmYw9n2oVk" type="submitted">
          <date when="2016-09-28"/>
          <time when="13:14:46"/>
        </correspAction>
        <correspAction xml:id="i-NYrHLroUpHm1wQgBE9wDKb" type="reviewed">
          <date when="2016-09-29"/>
          <time when="09:25:54"/>
        </correspAction>
        <correspAction xml:id="i-FtVofkh46obhWnvN2S6Uri" type="referred">
          <date when="2016-10-14"/>
        </correspAction>
        <correspAction xml:id="i-HRofkrnGTxVeEQwbMSwzD8" type="assigned">
          <date when="2018-04-12"/>
          <time when="17:05:07"/>
        </correspAction>
        <correspContext corresp="i-HRofkrnGTxVeEQwbMSwzD8">
          <ref type="assignedTo">Utrikesutskottet</ref>
        </correspContext>
        <correspAction xml:id="i-NzkzkJRsKjYtw9gVWxhgsx" type="behandlas_i"/>
        <correspContext corresp="i-NzkzkJRsKjYtw9gVWxhgsx">
          <ref type="uppgift">2017/18:UU11</ref>
          <ref type="ref_dok_id">H501UU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU11</ref>
          <ref type="ref_dok_titel">Säkerhetspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9dzfPfJ8Y2t1cdzRYdKey1" type="motHeader">
        <div xml:id="i-UxFT7os7Ljitku7WiByr1k" type="motTitle">
          Motion till riksdagen 2016/17:156 av Stig Henriksson m.fl. (V)
          Förbud mot kärnvapen
        </div>
      </div>
      <div xml:id="i-Rh96tVtQoUPa7Vr6dtppyj" type="motBody">
        <div xml:id="i-SogxkhGXiyrqegY1iK3n1S" type="motProposal" subtype="förslag">
          <head xml:id="i-5NV2xao7AoksWHupLW1E9A">
            1 Förslag till riksdagsbeslut
          </head>
          <list xml:id="i-G53J52M8kXpEzRTymdRTdb" style="ol">
            <item xml:id="i-RpdXmQqvbd7pAmKQXH3wrS">
              Riksdagen ställer sig bakom det som anförs i motionen om att
              Sverige bör införa en klar och otvetydig lagstiftning om ett förbud
              mot införande och transitering av kärnvapen på svenskt territorium
              samt följa upp att förbudet efterlevs genom tillförlitliga kontrollmekanismer
              och tillkännager detta för regeringen.
            </item>
            <item xml:id="i-CrRMdE7JAWSvP4PgL3hfL6">
              Riksdagen ställer sig bakom det som anförs i motionen om att
              regeringen bör påbörja ett samarbete för att nästa granskningskonferens
              för icke-spridningsavtalet ska kunna fastlägga en tidsplan för
              att genomföra Canberrakommissionens förslag och tillkännager detta
              för regeringen.
            </item>
            <item xml:id="i-6CEE4eCLzmcbj5gsYpS53T">
              Riksdagen ställer sig bakom det som anförs i motionen om att
              Sverige, som enskilt land såväl som medlem i EU och FN, bör agera
              för att Europa ska bli en kärnvapenfri zon och tillkännager detta
              för regeringen.
            </item>
            <item xml:id="i-mXrtZ9sLMwmAbMjA6FTLj">
              Riksdagen ställer sig bakom det som anförs i motionen om att
              Sverige snarast bör underteckna the Humanitarian Pledge och arbeta
              aktivt för att initiativet ska resultera i ett verkligt förbud
              mot kärnvapen och tillkännager detta för regeringen.
            </item>
          </list>
        </div>
        <div xml:id="i-PgPh4BqEnqLnf7bk2KdKD8" type="motContent">
          <head xml:id="i-LFJ5uJjb9AQELSqFdcFbbW" type="h1">
            2 Förbud mot införsel av kärnvapen i Sverige
          </head>
          <p xml:id="i-RF5HKEmDH65ZfN4fVnFcH7">
            I samband med att Sverige nu har ingått ett samförståndsavtal
            om värdlandsstöd med Nato har frågan om kärnvapen på svenskt territorium
            åter aktualiserats. Kärnvapen är en central komponent i Natos
            militära strategi och man avfärdar inte principen om ”first use”.
            Trots att vi med avtalet nu ingår ett tätare samarbete med en
            militärallians som till stor del bygger sin styrka på förmågan
            att använda kärnvapen så regleras inte detta någonstans i de påskrivna
            dokumenten.
          </p>
          <p xml:id="i-YL9eppi8c6gtmWS8uVP7du">
            Från regeringen har man upprepade gånger genom försvarsminister
            Peter Hultqvist uttryckt att man förutsätter att gästande stater
            följer svensk lag och hänvisat till att Sveriges hållning är känd
            internationellt. Det menar man räcker. Det har också från regeringens
            håll hävdats att lagen om kärnteknisk verksamhet (1984:3) hindrar
            införsel av kärnvapen på svenskt territorium. Det stämmer inte.
            Lagen behandlar enbart civil kärnkraft och är inte aktuell när
            det gäller kärnvapen. Trots att det alltså saknas en svensk lag
            mot införsel av kärnvapen på svenskt territorium har regeringen
            inte bemödat sig om att skaffa några garantier för att Natosamarbetet
            inte innebär att kärnvapen förvaras i, placeras ut i eller transiteras
            genom Sverige. Ensidiga deklarationer må vara behjärtansvärda,
            men när frågan ytterst handlar om samhällets och mänsklighetens
            överlevnad, är en tydlig lagstiftning helt klart att föredra.
          </p>
          <p xml:id="i-LkFpbw71rvTMgp8MUL17To">
            Ibland hänvisas till icke-spridningsavtalet, (Non-Proliferation
            Treaty, NPT) som en garant för att andra stater inte ska föra
            in nukleära stridsmedel i Sverige. Innebörden av icke-spridningsavtalet
            är att endast fem stater – USA, Ryssland, Frankrike, Storbritannien
            och Kina – tillåts ha kärnvapen. De får dock inte dela med sig
            av kärnvapen till några andra och dessutom förväntas de rusta
            ner, vilket dock endast skett i en mycket begränsad omfattning.
            Avtalet stadgar också att övriga deltagande stater förbinder sig
            att avstå från kärnvapen. Som en av cirka 180 icke-kärnvapenstater
            som förbundit sig till avtalet har Sverige alltså lovat att varken
            tillverka, förvärva, motta eller använda kärnvapen.
          </p>
          <p xml:id="i-EYqkth3YYnVjt6znWMz4gF">
            Är det så att denna förpliktelse förbjuder införandet av kärnvapen?
            Enligt icke-spridningsavtalets artikel II borde rimligen svaret
            vara ja. Problemet är att Natolandet USA gör en annan tolkning.
            Från amerikanskt håll menar man att kärnvapen kan placeras på
            icke-kärnvapenmakters territorium utan att betraktas som överförda
            så länge kärnvapenmakten fortfarande har full kontroll över dem.
            USA har på så vis placerat ut kärnvapen i Nederländerna, Tyskland,
            Belgien, Italien och Turkiet men behållit kontrollen över dem.
            Anmärkningsvärt är att detta heller inte ansetts strida mot icke-spridningsavtalet
            av de berörda ländernas regeringar.
          </p>
          <p xml:id="i-Rc2i5UuEFwuVdUhkwmv9zG">
            Det finns dock länder som i sin lagstiftning tagit otvetydig
            ställning. Vårt grannland Finland är ett av dem. I sin kärnenergilag
            från 1987 skriver man under rubriken ”Kärnladdningar” klart och
            tydligt i § 4: ”Det är förbjudet att till Finland införa kärnladdningar
            samt att här framställa, inneha och spränga sådana.” Även Nya
            Zeeland har, trots amerikanska protester, stiftat en sådan lag
            på initiativ av den dåvarande Labourregeringen och 1987 antogs
            ”the New Zealand Nuclear Free Zone, Disarmament, and Arms Control
            Act”.
          </p>
          <p xml:id="i-N5aLSSzeupcQHVUajzzo56">
            Sverige bör på samma sätt införa en klar och otvetydig lagstiftning
            om ett förbud mot införande och transitering av kärnvapen på svenskt
            territorium, samt följa upp att förbudet efterlevs genom tillförlitliga
            kontrollmekanismer. Detta bör riksdagen ställa sig bakom och ge
            regeringen till känna.
          </p>
          <head xml:id="i-3Ns5C95wjuuLK2eb5gUV72" type="h1">
            3 Förbud mot kärnvapen och en kärnvapenfri zon i Europa
          </head>
          <p xml:id="i-9LJ6xEdp6wtmvugCc8edbf">
            Påståendet att kärnvapen kan behållas för alltid utan att någonsin
            användas – avsiktligt eller av misstag – är inte trovärdigt. (Canberrakommissionens
            rapport 1996.)
          </p>
          <p xml:id="i-JSjQqNH1a39ydQVt3zrDPC">
            I dag är Latinamerika och Karibien, södra Stilla havet, Sydostasien,
            Mongoliet, Centralasien och Afrika kärnvapenfria zoner. De zoner
            som redan finns omfattar hälften av jordens landområden, utgör
            99 procent av allt land på södra halvklotet och 74 procent av
            allt land utanför kärnvapenmakterna. Omkring 1,9 miljarder människor
            bor inom zonerna.
          </p>
          <p xml:id="i-3oWtgrWTMXNR8HWz9RDs5E">
            EU:s hållning till kärnvapen präglas däremot av inkonsekvens.
            I dag finns kärnvapen i en rad av unionens medlemsländer – Storbritannien,
            Frankrike, Belgien, Tyskland, Italien och Nederländerna. Samtidigt
            som icke-spridningsavtalet lyfts fram som viktigt problematiseras
            inte det faktum att två av unionens medlemsländer, Storbritannien
            och Frankrike, själva har och utvecklar kärnvapen. Detta trots
            att det i avtalet ingår att kärnvapenstaterna förbundit sig att
            successivt avveckla alla kärnvapen. Därutöver har USA, som tidigare
            nämnts, kärnvapen utplacerade i flera av EU:s länder. De amerikanska
            kärnvapnen är inte bara utplacerade på dessa länders territorium,
            de kan också användas av det aktuella landet i händelse av krig.
            Detta strider tydligt mot icke-spridningsavtalet som innehåller
            ett förbud mot att överlåta kontroll av kärnvapen från kärnvapenländer
            till icke-kärnvapenländer. Samtidigt har kärnvapenmakten Ryssland
            placerat ut en betydande del av sin kärnvapenarsenal inom Europas
            gränser.
          </p>
          <p xml:id="i-M55UGW3PMvV6mkzUkpbJDt">
            Det skärpta läget i Östersjön ger en ny aktualitet åt frågan,
            inte minst för de nordiska länderna. Den spända relationen mellan
            Ryssland och Nato riskerar att bidra till en ökad tilltro till
            kärnvapnens avskräckande förmåga med upprustning och terrorbalans
            som följd. Ryssland har vid upprepade tillfällen hotat att placera
            ut sitt kärnvapensystem Iskander-M i Kaliningrad. Enligt Totalförsvarets
            forskningsinstitut, FOI, är det troligt att Ryssland redan placerat
            kärnvapen i Kaliningrad. Det skulle i så fall innebära att kärnvapen
            finns 30 mil från Sveriges territorium. En fortsatt upprustning
            vore förödande för förutsättningarna att bygga fred och säkerhet
            i Europa och i världen. Att införa en kärnvapenfri zon i Europa
            skulle kunna vara ett sätt att tydligt vända utvecklingen och
            skulle förutsätta att både Nato och Ryssland enas om att dra tillbaka
            sina kärnvapen från Europa. Det finns också goda historiska exempel
            att lära av i Europa. År 1994 enades Ryssland, USA, Storbritannien
            och Ukraina om att Ukraina skulle avveckla sina kärnvapen. Parallellt
            avvecklade Vitryssland sina kärnvapen.
          </p>
          <p xml:id="i-RtEDwZR8wibbDQuSpYZTGn">
            Det finns inga av människor skapade system som är helt säkra.
            Vi känner till ett antal incidenter där felaktig information skulle
            kunnat få förödande konsekvenser och i värsta fall kunnat bli
            starten på ett kärnvapenkrig. Bristande säkerhetsrutiner, fallerade
            datasystem, missförstånd och osäkerhet har flera gånger varit
            nära att utlösa avfyrning av kärnvapen från mer än ett land. Ett
            felaktigt datorchip och en norsk forskningsraket för väder är
            två exempel på föremål som båda varit mycket nära att orsaka kärnvapenanfall.
          </p>
          <p xml:id="i-CiJ333qkhpo4TX4SUvJd3g">
            Planen för hur en avrustning skulle kunna gå till finns redan.
            Under 1990-talet arbetade den s.k. Canberrakommissionen fram en
            serie förslag för kärnvapenavrustning. Man förespråkade bl.a.
            att kärnvapenstyrkorna ska tas ur omedelbar stridsberedskap och
            att kärnvapenstridsspetsarna ska monteras av från vapenbärarna.
            Dessutom menade man att kärnvapenstaterna skulle lova att själva
            aldrig vara de som använder kärnvapen först. De 13 punkterna man
            lade fram antogs enigt av både kärnvapenmakter och icke-kärnvapenmakter
            vid icke-spridningsavtalets granskningskonferens år 2000, men
            det antogs ingen tidsplan för genomförandet. Regeringen bör därför
            påbörja ett samarbete för att nästa granskningskonferens för icke-spridningsavtalet
            ska kunna fastlägga en tidsplan för att genomföra Canberrakommissionens
            förslag. Detta bör riksdagen ställa sig bakom och ge regeringen
            till känna.
          </p>
          <p xml:id="i-MgvfVYr238n8t3kz4Gpgc7">
            Överenskommelser om kärnvapenfria zoner är ett av de allra mest
            effektiva verktygen mot kärnvapen och mot kärnvapenspridning.
            Om länder kan vara förvissade om att andra stater inte håller
            kärnvapen dämpar det viljan att skaffa egna. En kärnvapenfri zon
            i Europa är därför ett viktigt medel för att öka vår säkerhet.
            Sverige har ett förflutet av aktivt arbete för nedrustning i allmänhet
            och kärnvapenavrustning i synnerhet. Genom vår historia av alliansfrihet
            har vi en unik röst som bör användas än tydligare för en nedrustning
            inom unionen. Sverige bör, som enskilt land såväl som medlem i
            EU och FN, agera för att Europa ska bli en kärnvapenfri zon. Detta
            bör riksdagen ställa sig bakom och ge regeringen till känna.
          </p>
          <p xml:id="i-bjZWQyKwHD1s2Z8e9xSiL">
            Kärnvapen är de enda massförstörelsevapen som ännu inte är förbjudna
            enligt internationell lag. Stödet för ett sådant förbud är dock
            stort. Hittills har över 127 stater skrivit under the Humanitarian
            Pledge – ett initiativ och numera även en FN-resolution för att
            helt förbjuda kärnvapen. Att så många länder är beredda att ta
            icke-spridningsavtalet ett steg längre och helt stoppa nukleära
            stridsmedel är hoppfullt. Sverige bör snarast underteckna the
            Humanitarian Pledge och arbeta aktivt för att initiativet ska
            resultera i ett verkligt förbud mot kärnvapen. Detta bör riksdagen
            ställa sig bakom och ge regeringen till känna.
          </p>
        </div>
        <div xml:id="i-CDKHUVpBY7Sys3mXHMjDD7" type="signatureBlock">
          <list xml:id="i-8sXmFrpgpkvvVYHYSxDCdo">
            <item xml:id="i-HtmbzxjmvveociKNpvojFU" type="signature">
              Stig Henriksson (V)
            </item>
            <item xml:id="i-ES2qaYFAtYhXHBTutm4PWh" type="signature">
              Jens Holm (V)
            </item>
            <item xml:id="i-QuLXqQUw5Vz7opbyWG426h" type="signature">
              Amineh Kakabaveh (V)
            </item>
            <item xml:id="i-Whq99ZoX8XWxsQGbbjYpDH" type="signature">
              Birger Lahti (V)
            </item>
            <item xml:id="i-P7gVT9gesJpAq1xorXeART" type="signature">
              Hans Linde (V)
            </item>
            <item xml:id="i-5TMxTZC4jwLXcCvZrokWDt" type="signature">
              Håkan Svenneling (V)
            </item>
            <item xml:id="i-PB5dbcAP4jovhSS9Q4PUra" type="signature">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
