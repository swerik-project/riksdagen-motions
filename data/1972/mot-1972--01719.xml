<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01719">
  <teiHeader>
    <fileDesc>
      <titleStmt>
        <title>i anledning av Kungl. Majrts proposition nr 101 med förslag om  inrättande av ett kreditaktiebolag.</title>
        <author>av herr Brundin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Majrts proposition nr 101 med förslag om  inrättande av ett kreditaktiebolag.</title>
          <idno type="rdwebb">FV021719</idno>
          <rs type="number">1719</rs>
          <ref type="dokument_url_text">http://data.riksdagen.se/dokument/FV021719/text</ref>
          <ref type="dokument_url_html">http://data.riksdagen.se/dokument/FV021719</ref>
          <ref type="dokumentstatus_url_xml">http://data.riksdagen.se/dokumentstatus/FV021719</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7oTnqapnshRg18qXWm1AaJ</idno>
            <name>PAUL BRUNDIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-BTQHo9TKPt4psovBo1HK4X</idno>
            <name>HANS NORDGREN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FoZGPWdjE7CaiMyuRthV17</idno>
            <name>TAGE MAGNUSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PjRzUhmqZbR6taaiyXCWS7" type="signed"/>
        <correspContext corresp="i-PjRzUhmqZbR6taaiyXCWS7">
          <note type="signatory" corresp="i-7oTnqapnshRg18qXWm1AaJ"/>
          <note type="signatory" corresp="i-BTQHo9TKPt4psovBo1HK4X"/>
          <note type="signatory" corresp="i-N7WL5aLLwEPfYa71gsUxQx"/>
          <note type="signatory" corresp="i-FoZGPWdjE7CaiMyuRthV17"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1719/mot_1972__1719-001.pdf"/>
      <fw xml:id="i-7kQkH9EMbPr1kwuDbtuR9A">
        Mot. 1972:1719 12
      </fw>
      <div type="motHeader" xml:id="i-2YaBGgsQWUR1JXZY8k7zDL">
        <div type="motTitle" xml:id="i-3ZKCeGVoQqS2nUPd2JmXo2"/>
        <div type="motSubmissionInfo" xml:id="i-894ayyVBbUK4neCHaZxChX"/>
      </div>
      <div type="motBody" xml:id="i-G5tGNXNsEfC2h2xXTn9pQp">
        <div xml:id="i-4DCfY8ZLVWpAv3PjEqcUzC">
          <p xml:id="i-YJHTXtaUaA8H1JWneUF5Cp">
            Nr 1719
          </p>
          <p xml:id="i-XbyzJuvVa7XJcpJgWvYBnS">
            av herr Brundin m. fl. i anledning av Kungl. Maj:ts proposition
            nr 101 med förslag om inrättande av ett kreditaktiebolag.
          </p>
          <p xml:id="i-Niq7WAisYfoKrfNeCSpteY">
            Företag med mindre än 200 anställda sysselsätter tillsammans
            mer än hälften av samtliga industriarbetare i landet. Detta är,
            som framhålls i Kungl. Maj:ts proposition 1972:101, en grupp företag
            som på en rad områden har stor betydelse för svensk ekonomi. Närheten
            till marknaden innebär i många fall stor flexibilitet och anpassningsförmåga.
            Man kan ha korta serier eller specialiserade produkter. De mindre
            och medelstora företagen spelar vidare en viktig roll som underleverantörer
            och service- företag. ”Det kan vidare på goda grunder hävdas att
            de mindre företagens uppbyggnad ofta medger en betydande rörlighet
            i deras handlande. För utvecklingen i vårt näringsliv, som ofta
            präglas av snabba och genomgri- pande skiftningar i teknik, marknadsförutsättningar
            och konkurrensför- hållanden, har det stor betydelse att den industriella
            apparaten smidigt kan anpassas till nya förhållanden.” Härtill
            kan fogas, att den mindre företagsamheten spelar en framträ- dande
            roll som innovatörer vid utvecklingen av nya produkter. I förhållande
            till antalet anställda visar erfarenheterna att det är bland de
            mindre och medelstora företagen som en stor del av produktutvecklingen
            inom näringslivet sker. Under senare år har, som framhålles i
            propositionen, de mindre företagen blivit föremål för ökad uppmärksamhet.
            Så har en rad nya former för samhällsstöd skapats. Organ som statens
            institut för företags- utveckling, styrelsen för teknisk utveckling
            och företagarföreningarna kan nämnas. På kapitalförsörjningens
            område har AB Industrikredit och AB Företagskredit skapats, och
            även Sveriges investeringsbank och Svenska utvecklings AB har
            möjligheter att bidra till finansieringen av mer riskfyllda projekt
            inom den mindre företagsamheten. Detta ökade samhällsintresse
            till trots kan det konstateras, att de mindre företagen har konfronterats
            med allt större svårigheter under senare år. Antalet företagsnedläggelser
            talar här sitt tydliga språk liksom den klara nedgången i fråga
            om nyföretagande. Enligt vår uppfattning beror dessa svårigheter
            inte i främsta rummet på förändringar på det internationella planet
            eller på en accelererad teknisk utveckling. I princip skiljer
            sig de mindre företagens problem på de flesta områden inte i sak
            från de störres. Inom hela det svenska näringslivet har man under
            senare år drabbats av ökande svårigheter att upprätthålla balans
            mellan kostnads- och inkomstutvecklingen. En sjunkande lönsamhet
            och en, till följd av detta, sjunkande självfinansie- ringsgrad
            är generella fenomen inom svenskt näringsliv. På finansierings-
          </p>
          <pb facs="riksdagen-motions-pdf/data/1972/mot_1972__1719/mot_1972__1719-002.pdf"/>
          <fw xml:id="i-Jm3ma9T6qo32HUwDN5Tu6K">
            Mot. 1972:1719 13
          </fw>
          <p xml:id="i-TUXKLbDgMwfuHVxjDr4VgQ">
            sidan har emellertid de större, börsnoterade företagen fördelar
            i förhållande till den mindre företagsamheten. Som exempel kan
            nämnas de förras möjligheter att lånefinansiera via obligationsemissioner.
            De börsnoterade företagen har därtill möjligheter att förbättra
            sin försörj- ning med riskvilligt eget kapital genom nyemission
            på aktiemarknaden. En betydande nackdel för de mindre företagen,
            som ägs av ett mindre antal personer, är de svårigheter, som drabbar
            dessa i samband med arvskiften. Den skattebelastning som då läggs
            på den nya ägaren/de nya ägarna kan i många fall äventyra företagets
            hela fortbestånd. De växande problem som drabbat näringslivet
            i allmänhet och den mindre företagsamheten i synnerhet är i främsta
            rummet en följd av den ekonomiska politiken och näringspolitiken.
            En rad nya bördor har lagts på näringslivet som t. ex. arbetsgivaravgiften.
            Denna skall därtill fördubb- las från den 1 januari 1973. Skattesystemet
            hämmar företagande och initiativ, vilket framför allt håller tillbaka
            nyföretagandet. Skattesystemet har därtill skapat en kostnadsinflation,
            som driver upp löner och andra kostnader på ett sätt som många
            företag inte kan klara. Sparande och kapitalbildning, som är en
            förutsättning inte minst för ett ökat nyföretagande, uppmuntras
            inte. Inte minst kreditpolitiken, särskilt under 1970, har vidare
            inneburit att många mindre företag drabbades av allvarliga finansieringssvårigheter.
            Den uppgång i antalet konkurser, som ägde rum under 1970 jämfört
            med 1969, talar härvid sitt tydliga språk. För att de mindre och
            medelstora företagens situation skall kunna förbättras krävs enligt
            vår uppfattning i främsta rummet förändringar på näringspolitikens
            och den ekonomiska politikens område som angriper orsakerna till
            dessa svårigheter. Vi delar uppfattningen i propositionen att
            den mindre företagsam- hetens försörjning med riskvilligt kapital
            är ett väsentligt problem. Vi ställer oss inte främmande till
            tanken på finansieringsinstitut, som skall kunna köpa aktier i
            mindre och medelstora företag. Propositionen har emellertid inte
            klarlagt skälen för att staten skall engagera sig som delägare
            i ett sådant eller redovisat de förutsättningar under vilka ett
            sådant institut skall verka. Det finns sålunda anledning att ställa
            sig frågande till en rad punkter i propositionen. Som bankinspektionen,
            riksbanksfullmäktige, Svenska bankföreningen m.fl. påpekat i sina
            remissvar finns det skäl att tro att de förutsättningar för upplåning
            av medel för institutets del på kapitalmarknaden som propositionen
            förutsätter inte föreligger. Det torde vidare, vilket flera remissinstanser
            också påpekar, komma att vara förenat med betydande svårigheter
            att nå den avkastning för institutet, som propositionen förutsätter.
            Mot denna bakgrund finns enligt vår uppfattning inte någon anledning
            för statsmakterna att engagera sig som delägare i ett investeringsinstitut
            av detta slag. Vi finner det i stället angeläget att statsmakterna
            medverkar till att de mindre och medelstora företagen via de kreditinstitut
            som särskilt skapats för detta ändamål, t.ex. AB Industrikredit
            och AB Företagskredit, tillförs ytterligare medel från i första
            rummet AP-fonden. De legala hinder som i dag finns mot skapandet
            av finansierings-
          </p>
          <pb facs="riksdagen-motions-pdf/data/1972/mot_1972__1719/mot_1972__1719-003.pdf"/>
          <fw xml:id="i-HdpH4oqsMi3o99isnrEkoP">
            Mot. 1972:1719 14
          </fw>
          <p xml:id="i-5fqa8F8DWBVVMZtPC5PXY8">
            institut med uppgift att köpa aktier i mindre företag är enligt
            vår uppfattning knappast tidsenliga. De skäl som kunde anföras
            till förmån för ett sådant förbud vid lagstiftningens tillkomst
            har i dag inte minst genom bankinspektionens och riksbankens vidgade
            insyn i kreditväsendet inte längre aktualitet. Om det sålunda
            föreligger ett intresse från bank håll att bilda finansieringsinstitut
            av här aktuellt slag bör detta kunna medges. Med anledning av
            vad som anförts hemställes att riksdagen måtte besluta avslå Kungl.
            Maj:ts proposition 1972:101 med förslag om inrättandet av kreditaktiebolag
            samt att riksdagen i skrivelse till Kungl. Maj:t måtte anhålla
            att Kungl. Maj:t måtte förelägga riksdagen förslag om ändring
            i de lagbestämmelser som i dag förhindrar bildandet av finansie-
            ringsinstitut med uppgift att tillhandahålla näringslivet risk-
            bärande kapital genom inköp av aktier eller andelar.
          </p>
          <p xml:id="i-VWzsMPpDKqqJjD44ACpJZx">
            Stockholm den 18 oktober 1972 PAUL BRUNDIN (m)
          </p>
          <p xml:id="i-82EaymxVCW9YSLx7YjFKak">
            HANS NORDGREN (m) INGRID SUNDBERG (m)
          </p>
          <p xml:id="i-DpCmmFZDcPekimbra6g9JJ">
            TAGE MAGNUSSON (m) i Borås
          </p>
        </div>
      </div>
    </body>
  </text>
</TEI>
