<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--ak--00214">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__214/mot_1956__ak__214-001.pdf"/>
      <fw xml:id="i-8pwjGLhD9yqJkZcLSFex77">
        12 Motioner i Andra kammaren, nr 214
      </fw>
      <div xml:id="i-MAwg2CvVjuk5xT4zTKRYGr" type="motHeader">
        <div xml:id="i-8gUxqysJ3Hdj5UUcCYHfR6" type="motTitle"/>
        <div xml:id="i-VejG82cG6vA4BCa35MbbWy" type="motSubmissionInfo"/>
      </div>
      <div xml:id="i-RTifmEoDNzFGfeC7LmdfAp" type="motBody">
        <div xml:id="i-JBRdVjg8Z8sh3TdDrqPmX3">
          <p xml:id="i-3gecvgyivX3QUGh88nWTgo">
            Nr 214
          </p>
          <p xml:id="i-DDc88XcH57PurZu4h5xuva">
            Av herr Edberg, angående upplösande av det organisatoriska sam-
            bandet mellan staten och kyrkan.
          </p>
          <p xml:id="i-9sbptCnmPAj3EoUMdA7wnw">
            I 8 2 regeringsformen föreskrives: ”Konungen skall alltid vara
            av den rena evangeliska läran, sådan som den uti den oförändrade
            Augsburgiska bekännelsen samt Uppsala mötes beslut antagen och
            förklarad är.” Professor Robert Malmgren framhåller i sina kommentarer
            till Sveriges grundlagar: ”RF har sålunda icke nöjt sig med att
            proklamera den evange- lisk-lutherska kristendomsuppfattningen
            som den religion, vilken svensk Konung måste bekänna och vilket
            därmed är ”statsreligion”, den har också angivit de urkunder efter
            vilka man har att avgöra, vad som är ren evange- lisk lära.” Det
            bör anmärkas, att de i RF åberopade urkunderna också inkluderar
            andra bekännelseskrifter. Uppsala mötes beslut åberopar sålunda
            de aposto- liska, nicenska och athanasianska bekännelserna. En
            uppräkning av dem har därför icke behövt ske också i RF. Professor
            Malmgren anför vidare: ”Genom att Konungen måste bekänna den rena
            evangeliska läran, bliva bekännelseskrifternas regler om förhållan-
            det mellan stat och kyrka (det världsliga och andliga regementet)
            tillika en del av svensk rätt.” De i RF direkt eller indirekt
            åberopade bekännelseskrifterna komplette- ras sedan enligt kyrkolagen
            med den augsburgiska bekännelsens försvar, Schmalkaldiska artiklarna,
            Luthers båda katekeser och konkordieformeln som normer för avgörande
            av vad som är ”den rätta kristliga läran”.
          </p>
          <p xml:id="i-Biqvsq83tPDCXc2buCj3YW">
            x
          </p>
          <p xml:id="i-CUggQ3eQk8SRie1z76fm7c">
            Den svenska kyrkan är en bekännelsekyrka en kyrka utan en bekän-
            nelse vore ju också en självmotsägelse. Genom att kyrkans bekännelse-
            urkunder angivits i RF och bekännelsen till dem uppställts som
            ett kompe- tenskrav för statschefen har den bekännelsevariant
            inom kristendomen, som den svenska kyrkan representerar, fastslagits
            som ”statsreligion”. Om- vänt har staten därmed också givit speciell
            auktorisation åt denna bekän- nelsevariant. Därmed är den legala
            grunden för det organisatoriska sam- bandet mellan staten och
            kyrkan given. Den historiska bakgrunden får sökas i reformationen.
            Statskyrkotankens
          </p>
          <pb facs="riksdagen-motions-pdf/data/1956/mot_1956__ak__214/mot_1956__ak__214-002.pdf"/>
          <fw xml:id="i-PSvL1TXxc69akr8mtP8px5">
            Motioner i Andra kammaren, nr 214 13
          </fw>
          <p xml:id="i-Viiu1T16sHE2CyHu58ZkNU">
            idé var det instrument som reformationen ansåg sig behöva för
            att hävda den kyrkliga enheten, vilket under reformationens första
            århundraden var liktydigt med att hävda sig mot trycket från den
            internationella påvekyrkan. Statsmaktens intressen sammanföll
            med reformationens, ehuru utgångs- punkterna var väsentligen andra.
            Den grund för sambandet mellan kyrka och stat, som lades genom
            Uppsala mötes beslut, befästes ytterligare genom 1686 ärs kyrkolag.
            Statskyrkotanken förutsätter kyrklig enhet. I det stycket har
            likväl den faktiska samhällsverkligheten avgörande ändrats, främst
            under det senaste århundradet. De djupgående väckelserörelserna
            vid mitten av 1800-talet, som krävde friare former och som i opposition
            mot kyrkan grundade nya samfund, sprängde den kyrkliga enheten.
            Andra mera avvikande menings- riktningar har sedermera trätt in
            med nya samfundsbildningar. Samtidigt har såväl bland medborgarna
            som i fråga om statsmakten en stark sekulari- sering ägt rum.
            Denna utveckling har kommit den statliga auktorisationen av en
            viss be- kännelseform att framstå som en kvarleva från en gången
            tids betraktelse- sätt. Statskyrkosystemet ter sig oförenligt
            med en konsekvent genomförd religionsfrihet. Frågan om upphävande
            av det organisatoriska sambandet mellan stat och kyrka har vid
            upprepade tillfällen förts inför riksdagen. Erinras må sålunda
            om 1909 och 1918 års motioner med yrkanden om utredning av frågan
            om en upplösning av sambandet mellan kyrkan och staten. I båda
            fallen bifölls yrkandena av andra kammaren men fälldes av första.
            Ungefär samtidigt togs också frågan upp inför allmänna kyrkomötet,
            där herr Waldenström 1908, 1909 och 1910 motionerade om kyrkans
            skil- jande från staten med den motiveringen att den socialpolitiska
            utvecklingen går i riktning mot att kyrkan förr eller senare måste
            skiljas från staten och att kyrkans beroende av staten är onaturligt
            och i längden väsentligen hinderligt för kyrkans egen utveckling.
            Motionerna avslogs varje gång av kyrkomötet. 1950 togs frågan
            på nytt upp i riksdagen, denna gång genom en motion av herr Nerman
            i första och herr Malmborg i andra kammaren med förslag om utredning
            om statskyrkosystemets avskaffande samt en motion av herr Johnsson
            i Stockholm med förslag om en undersökning utifrån såväl statliga
            som kyrkliga synpunkter huruvida en helt ny reglering av förhållandet
            mellan stat och kyrka vore möjlig och önskvärd. Riksdagen avvisade
            försla- gen. De särskilda utskotten motiverade sina avslagsyrkanden
            med en hän- visning till den pågående behandlingen av dissenterlagkommitténs
            betän- kande. Innan detta blivit föremål för slutlig prövning
            ansågs det olämpligt att igångsätta en ny utredning, som med nödvändighet
            måste bli synner- ligen omfattande och tidsödande. Andra kammarens
            särskilda utskott för- klarade emellertid i principfrågan: ”Säkerligen
            råder inom vida kretsar
          </p>
          <pb facs="riksdagen-motions-pdf/data/1956/mot_1956__ak__214/mot_1956__ak__214-003.pdf"/>
          <fw xml:id="i-TThzingsFs5m8dvqVY5veF">
            14 Motioner i Andra kammaren, nr 214
          </fw>
          <p xml:id="i-4oHbiPFTBNxQ7DpPnh92z3">
            både utom och inom kyrkan en önskan, att förhållandet mellan
            staten och kyrkan måtte tagas under omprövning, så att fördelarna
            av det nuvarande systemet kunde vägas mot nackdelarna.” I samband
            med behandlingen av propositionen om en ny religionsfrihets- lag
            vid 1951 års riksdag yrkade herr Ståhl i en motion att riksdagen
            måtte avslå propositionen och i stället anhålla om en ny, allsidig
            och förutsätt- ningslös utredning med sikte på skilsmässa mellan
            stat och kyrka under former, som vore betryggande för de svenska
            kyrkosamfundens fortbestånd och utveckling. Riksdagen biföll i
            allt väsentligt propositionen. Vid 1955 års riksdag motionerade
            herrar Osvald och Weiland samt herrar Helén och Swedberg om en
            rådgivande folkomröstning angående ett lösande av de organisatoriska
            banden mellan kyrka och stat under betingelser som vore betryggande
            för kyrklig verksamhet och kristet kulturliv. Konstitu- tionsutskottet
            avstyrkte med hänvisning till att en folkomröstningsfråga måste
            vara så grundligt utredd att frågeställningarna kunde klart precise-
            ras: ”För att den enskilde röstande skall kunna taga ställning
            till huvud- frågan måste beträffande vart och ett av de talrika
            i denna ingående spörs- målen de beräkneliga konsekvenserna av
            en skilsmässa emellan kyrka och stat ätminstone i sina huvuddrag
            klart redovisas... Det klarläggande, som bör ske, måste för att
            kunna läggas till grund för en objektiv upplysning vid en folkomröstning
            bygga på en föregående utredning.” Riksdagen följde utskottet.
          </p>
          <p xml:id="i-EeMKP2ykmmWvkxHyJcYp9p">
            Av denna summariska redogörelse framgår sålunda att andra kammaren
            vid två tidigare tillfällen — 1909 och 1918 — bifallit yrkanden
            om utredning av frågan om en upplösning av de organisatoriska
            banden mellan stat och kyrka — att förslagen föll berodde på att
            kamrarna stannade vid skiljaktiga beslut, att avstyrkandet av
            1950 års motioner motiverades med olämpligheten av att igångsätta
            en ny utredning i avvaktan på dissenterlagkommitténs förslag men
            att andra kammarens särskilda utskott i principfrågan utgick från
            att det inom vida kretsar rådde en önskan att förhållandet mellan
            stat och kyrka måtte tas under omprövning, att avslaget på 1955
            års motion om en folkomröstning i frågan motivera- des med att
            en folkomröstning i en fråga av denna komplicerade karaktär måste
            bygga på en föregående utredning. Motionären tror i likhet med
            andra kammarens särskilda utskott av 1950 att vida kretsar i vårt
            land önskar en utredning om förhållandet mel- lan stat och kyrka;
            de senaste årens livaktiga diskussion kring hithörande problem
            har stärkt denna övertygelse. Den nya religionsfrihetslagen kan
            ej som 1950 och 1951 utgöra ett hinder för utredning av det stora
            problemkomplexet. Denna lag har nu varit i kraft
          </p>
          <pb facs="riksdagen-motions-pdf/data/1956/mot_1956__ak__214/mot_1956__ak__214-004.pdf"/>
          <fw xml:id="i-PF2kYBVEAqsBrHXPqZjYcv">
            Motioner i Andra kammaren, nr 214 15
          </fw>
          <p xml:id="i-T9Q8fALNMvgrbY4aHkAxYT">
            i fem år, och dess verkningar har hunnit bedömas — och har f.
            ö. bedömts olika. Den nya lagen betydde ett steg framåt på religionsfrihetens
            väg men utgjorde inget slutmål. Motionären tar fasta på konstitutionsutskottets
            uttalande 1955 att om en fråga som denna skall läggas under medborgarnas
            bedömning i en folk- omröstning bör den vara så utredd, att de
            beräkneliga konsekvenserna kan redovisas. Motionären finner att
            stunden nu bör vara inne för en sådan utredning, som den ena av
            riksdagens kamrar vid två tidigare tillfällen uttalat sig för.
            Då undertecknad nu påyrkar en sådan utredning utgår jag från följande
            principiella resonemang: Det måste ur trosfrihetens synpunkt te
            sig stötande att staten genom sin auktorisation åt en viss bekännelseform
            tar ställning i så ömtåliga och djupt personliga frågor som de
            religiösa. Tro och tänkande ligger utanför stats- maktens kompetens.
            Helt oförenligt med religionsfrihetens idé ter det sig att staten
            genom att föreskriva i princip obligatorisk anslutning från födseln
            till ett bestämt samfund med en bestämd bekännelse föregriper
            det ställningstagande i livsåskådningsfrågorna, som måste vara
            den mogne medborgarens sak att ta. När olika livsåskådningsriktningar
            ute i samfundslivet bryts mot var- andra är det ett demokratiskt
            fundamentalkrav att dessa riktningar blir lika ställda inför medborgarna.
            Detta fundamentalkrav kan icke tillgodoses på annat sätt än att
            statsmakt och kyrkoväsen skiljes åt. I detta sammanhang må erinras
            om ett ofta citerat uttalande av Immanuel Kant: ”Då även kyrkoväsendet,
            vilket sorgfälligt måste skiljas från reli- gionen, vilken såsom
            inre sinnesbeskaffenhet ligger alldeles utanför den borgerliga
            maktens verkningskrets ... blir ett verkligt behov för staten...
            så har väl staten icke rätt... att inrätta kyrkoväsendet efter
            eget skön, såsom tyckes den fördelaktigast, och att föreskriva
            eller ålägga sina in- vånare en viss tros bekännelse eller former
            för gudstjänsten, ty den saken måste helt överlämnas åt de lärare
            och ledare, som de (medborgarna) själva valt sig. Statens rätt
            inskränker sig här till den negativa att hålla borta så- dant
            inflytande av de offentliga lärarna på det synliga politiska livet,
            som kunde vara menligt för det offentliga lugnet... Vad emellertid
            angår kost- naderna för kyrkoväsendets underhåll, så kunna dessa
            av alldeles samma anledning icke påbördas staten, utan den del
            av folket, som bekänner sig till den ena eller andra läran, dvs.
            de måste utgöra en församlingsangelägenhet.” Den principiella
            syn som motionären anlagt på problemet stat och tros- samfund
            innebär givetvis ingen undervärdering av den kulturgärning som
            den svenska kyrkan utfört i vårt land. ännu överflödigare torde
            vara att betona, att det principiella resonemanget är förenat
            med respekt för varje uppriktig och inlevd religiositet.
          </p>
          <pb facs="riksdagen-motions-pdf/data/1956/mot_1956__ak__214/mot_1956__ak__214-005.pdf"/>
          <fw xml:id="i-7WX2rkgKoZGcf4s1PP27NA">
            16 Motioner i Andra kammaren, nr 214
          </fw>
          <p xml:id="i-EgYimDtkiN4rZmYdEudBbE">
            Religion och kyrkoform är ju icke identiska begrepp. Redan Immanuel
            Kant var angelägen att sorgfälligt skilja mellan religionen som
            en inre sin- nesbeskaffenhet och kyrkoväsendet. Samhället blir
            givetvis icke mindre religiöst genom att staten avklädes sin bekännelseskrud.
            En känd svensk kyrkoman, herr Harald Hallén, må i detta sammanhang
            citeras: ”Det är naturligtvis fel att tro, som somliga göra, att
            statskyrkans avskaffande skulle betyda detsamma som att ställa
            religionen på avskrivning... Det är klart att religionen lever
            sitt liv oberoende av de yttre arbetsformer, vartill den har att
            anknyta.” Från andra håll har den uppfattningen framförts att
            en från statsmakten skild kyrka skulle medföra en ökad andlig
            livaktighet i landet. P. P. Waldenströms förmodan att kyrkans
            sammanlänkning med staten i längden måste bli mest hinderlig för
            kyrkan själv har sannolikt starkt fog för sig. I uppfattningen
            att ett konsekvent hävdande av trosfrihetens princip måste leda
            till en skilsmässa mellan stat och kyrka förenas företrädare för
            frikyrkorna och profana humanister. Även inom kyrkan själv har
            röster höjts för en omprövning. I en uppmärksammad artikel i Karlstads
            stiftsblad frågade nyligen komminister Gösta Rudérus om kyrkan
            kan hålla på med att vara svenska folkets ceremonimästare eller
            om det inte vore dags att ”få innehållet i formen tillbaka”; om
            kyrkan prövade om kunde det hända att den bleve stående där med
            de få, ”men så hade den dock gjort något ordent- ligt och riktigt
            med dem”. Uttalandet är intressant ur den synpunkten, att i samma
            stund kyrkan ställer krav på allvarlig övertygelse och personligt
            avgörande — vilket för varje religion borde vara den självklara
            grunden — måste den avböja förmånen att vara en statsprivilegierad
            kyrka, i vilken alla medborgare föds in. Fritt inträde och ett
            klart uttalat uppriktighetskrav går icke att förena med fastnitningen
            vid en sekulariserad statsmakt.
          </p>
          <p xml:id="i-G2SDzvD9AqMdJm6LvziUFD">
            +
          </p>
          <p xml:id="i-CAuKjY7ZqhqYeozgSYHcyB">
            En utredning om en upplösning av de organisatoriska banden mellan
            stat och kyrka måste givetvis beröra alla i problemkomplexet ingående
            spörsmål. Hit hör bl. a. frågan om äganderätten till och vården
            om kyrko- byggnaderna, allmänna kyrkofondens ställning, prästutbildningen
            och den teologiska forskningen, kyrkans beskattningsrätt, äktenskapsregistreringen,
            vigselrätten och folkbokföringen samt bekännelsetillhörigheten
            som kompe- tenskrav i regeringsformen. Med den motivering som
            i det föregående anförts hemställes, att riksdagen måtte besluta
            att i skrivelse till Kungl. Maj:t anhålla om en allsidig utredning
            om formerna för och de överblickbara följderna av ett upplösande
            av det organisa- toriska sambandet mellan staten och kyrkan.
          </p>
          <p xml:id="i-R2ZCQEw6Kkun4ZCKE7rC2E" type="date">
            Stockholm den 26 januari 1956
          </p>
          <p type="signatureBlock" id="i-2JgTqQb4bKoUqSovd8zvcH">
            Rolf Edberg
          </p>
          <p xml:id="i-AvQETEfPpc31m7LJLxT1Uu">
            Gernandts Boktryckeri, Sthlm 1956. 56032
          </p>
        </div>
      </div>
    </body>
  </text>
</TEI>
