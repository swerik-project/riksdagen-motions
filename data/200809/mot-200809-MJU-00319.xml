<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00319">
  <teiHeader>
    <fileDesc>
      <titleStmt>
        <title>Hantering av stormfällda träd i naturreservat</title>
        <author corresp="i-K75KrtPmbiw4k8rrgLDHse i-U4pHk2tFdyZvzTiVobxoV7">av Maria Plass och Anna Tenje (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hantering av stormfällda träd i naturreservat</title>
          <idno type="rdwebb">GW02MJ319</idno>
          <rs type="number">MJ319</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ319/text</ref>
          <ref type="dokument_url_html">http://data.riksdagen.se/dokument/GW02MJ319</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ319</ref>
          <ref type="doc">http://data.riksdagen.se/fil/150E419A-5A73-4A7B-99B8-F8926149E3F5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-K75KrtPmbiw4k8rrgLDHse</idno>
            <name>Maria Plass</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-U4pHk2tFdyZvzTiVobxoV7</idno>
            <name>Anna Tenje</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VRSRgvBu5wFxuiCekzJ9xB" type="signed"/>
        <correspContext corresp="i-VRSRgvBu5wFxuiCekzJ9xB">
          <note type="signatory" corresp="i-K75KrtPmbiw4k8rrgLDHse"/>
          <note type="signatory" corresp="i-U4pHk2tFdyZvzTiVobxoV7"/>
        </correspContext>
        <correspAction type="numbering" xml:id="i-GGzPGYxaJw571rFeoTDKjo">
          <date when="2008-10-06"/>
        </correspAction>
        <correspAction type="submission" xml:id="i-13MpGYQu3QM3Zyq9iZnd72">
          <date when="2008-10-03"/>
        </correspAction>
        <correspAction type="transfer" xml:id="i-VEyrtqH5UXz9SXrAMSQnuY">
          <date when="2008-10-03"/>
        </correspAction>
        <correspAction type="assigned" xml:id="i-UridJCDs6sqctnKNjZn76j"/>
        <correspContext corresp="i-UridJCDs6sqctnKNjZn76j">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-RCXnGupExYDHRrtMedacbu">
            Förslag till riksdagsbeslut
          </head>
          <p xml:id="i-LrUUJi81RbipL3Ur6e1gEb">
            Riksdagen tillkännager för regeringen som sin mening vad som
            anförs i motionen om att se över reglerna och statens ansvar för
            naturreservat vad gäller hanteringen av stormfälld skog.
          </p>
        </div>
        <div type="motContent">
          <head type="h1" xml:id="i-H357UzS4WnKMCaNkXW56BY">
            Motivering
          </head>
          <p xml:id="i-Fn44MQcsRA67biqfW7MHre">
            Den svenska skogen ägs till 51 procent av enskilda, privata skogsägare.
            Flera av dessa har tidigare drabbats av vinterstormar i södra
            Sverige, t ex Gudrun och Per. Skogsstyrelsen bedömer att mellan
            1,5 och 3 miljoner kubikmeter skog har skadats bara i år. Dessa
            vindfällen har legat utspridda över landskapet, och inneburit
            risker för omfattande angrepp av granbarkborren.
          </p>
          <p xml:id="i-CaetpRoTZVhUEgkobvRQ4D">
            Skogsstyrelsens bedömning bygger på inrapporterade uppgifter
            från distrikten i Götaland och kompletterande underlag från Södra
            Skogsägarna. Resultatet visar att vindfällena låg utspridda över
            större delen av bekämpningsområdet, oftast vid hyggeskanter och
            gamla stormfällningar. Dessutom var markerna ofta mycket blöta
            efter höstens och vinterns regnande, vilket gjorde det svårt att
            komma åt virket.
          </p>
          <p xml:id="i-TMzgd6JxucKu83mNdB7JoV">
            För att minska risken för att friska träd skall angripas måste
            de privata skogsägarna skyndsamt rensa upp stormfällt virke i
            de egna skogarna. Detta har medfört stora, oplanerade kostnader
            för skogsägarna och därmed påverkat dem rent ekonomiskt som företagare
            men framförallt psykologiskt som markägare.
          </p>
          <p xml:id="i-7mdbVNJCtSVAHVUY8vuDQ3">
            Det stora problemet handlar dock om att de regler som åläggs
            de privata skogsägarna inte omfattar naturreservaten och därmed
            staten. Likhet inför lagen gäller därmed inte i detta avseende.
            Tyvärr har detta inneburit att naturreservaten genom att inte
            bli uppröjda agerat barnkammare för barkborren och bäddat för
            en extrem insektspopulation. Vi måste därför se över de krav som
            åläggs skötseln av skog även när detta sker i offentlig regi.
          </p>
          <p xml:id="i-6qXxmaQrFteNrAeFJ3bqQT">
            Det finns naturligtvis en tanke med att låta naturreservaten
            utvecklas ostört. Samtidigt visar forskning att granbarkborren
            kan döda nio friska träd per tio stormfällda. Bland många skogsägare
            leder detta till en utbredd oro. Det är också av stor vikt att
            naturreservatet faktiskt skyddar det som det är upprättat för
            att skydda. I många fall hade det inte varit några som helst problem
            att undanröja vindfällen av gran på naturreservaten och ändå upprätthålla
            den grundläggande anledningen till att naturreservatet upprättades.
            Staten har dock av olika anledningar valt att ändå inte gå in
            och rensa upp. Oförutsedda händelser kommer även i fortsättningen
            att inträffa, stormar och översvämningar och andra katastrofer
            kommer antagligen tyvärr att vara återkommande incidenter i vår
            vardag. Det är därför av stor vikt att även statens skyldigheter
            regleras på ett tydligt och mer rättvist sätt.
          </p>
          <p xml:id="i-52tjAsuo1xvfLYc8Mk6zjo">
            Det finns fler risker med att låta bli att styra upp statens
            skyldigheter på naturreservaten. Ofta förklarar staten, länsstyrelsen,
            ett område som naturreservat i syfte att bevara den biologiska
            mångfalden. De områden som oftast väljs ut att bli naturreservat
            är sådana där den privata skogsägaren lyckats vårda skogen på
            så sätt att den biologiska mångfalden har uppnåtts. En välvårdad
            skog bör från statligt håll uppmuntras. Idag går staten i ett
            initialt skede in och konfiskerar mark till reservaten, vilket
            senare bidrar till att skogsägarnas kvarvarande skog angrips av
            skadeinsekter. Detta kan leda till minskade incitament hos skogsägarna
            att sköta skogen. Idag ser vi en situation med en alltmer utbredd
            irritation, och naturreservaten betraktas som en dubbel kostnad
            för många skogsägare.
          </p>
          <p xml:id="i-Rb5eToGx3pLddAwAaAuaEu">
            Det har varit positivt att staten sedan 2007 exproprierar mark
            i mindre utsträckning för att överlåta skötseln av skogen till
            skogsägarna. Incitamenten för att göra detta på bästa sätt skulle
            stärkas av att naturreservaten rensas på stormfällda träd.
          </p>
          <p xml:id="i-GEpggmoQKFfPBwrFASLkuB">
            I dagens lagstiftning finns en rad problem som bör åtgärdas.
            Ambitionen med lagstifningen är både god och beaktansvärd, men
            som det visade sig efter stormarna Gudrun och Per så fungerar
            inte lagstiftningen i praktiken.
          </p>
          <p xml:id="i-KQUSfNZstJkfAr4x7XKBZi">
            Det finns en grundläggande olikhet inför lagen mellan privata
            markägare och staten. Samtidigt som det finns hårda och rigorösa
            regler för de enskilda ägarna för att förhindra skadedjursepidemier
            kan ett naturreservat tillåtas förvandlas till närmast en gigantisk
            kläckningskammare för borren. Det finns inte bara en orättvisa
            i detta utan också problem för skogen.
          </p>
          <p xml:id="i-4yoaDvAfaQsCWFMhZ1FHrn">
            Ansatsen måste alltid vara att skydda och vårda skogen. Därför
            kan vi inte acceptera att man som idag passivt ersätter dem som
            drabbas av barkborrar, utan det måste också finnas ett aktivt
            förebyggande från statens sida. Förebyggandet måste vara det viktigaste
            för staten, och ersättningen går in där det inte lyckas att förhindra
            en epidemi.
          </p>
          <p xml:id="i-WrcUmGci2AadBqDzTPzj9g">
            Skötselavtalen bör dessutom förändras för att effektivare möta
            de krav på skogsvård som staten skall ha. I skötselavtalen bör
            exempelvis skrivas in vad det är som anses som skyddsvärt så att
            om man exempelvis vill skydda ett bestånd av ek eller bok och
            en storm massfäller gran så kan dessa snabbt och enkelt rensas
            ut då de inte är en del av det skyddsvärda.
          </p>
          <p xml:id="i-Uzkr6BZWaJgmfjudVrMuxq">
            Skötselavtalen bör dessutom ha en klausul för att hantera när
            något oförutsett inträffar och hur det får bemötas. Om vi får
            en till storm som Gudrun eller Per måste det finnas en skrivning
            som förklarar detta som en exceptionell händelse som medger att
            skogen får värnas genom skötsel. Syftet med ett reservat måste
            ju vara att skydda skogen, inte att till vilken kostnad som helst
            låta bli att förändra något. Det måste finnas ett tydligt syfte
            med skyddet.
          </p>
        </div>
        <div type="motSignatures">
          <list>
            <item xml:id="i-CGUvvwZWf3Xib1b6VJU4DD">
              Maria Plass (m)
            </item>
            <item xml:id="i-Utx8c9nHWYFn3W7CJGiNXi">
              Anna Tenje (m)
            </item>
          </list>
        </div>
      </div>
    </body>
  </text>
</TEI>
