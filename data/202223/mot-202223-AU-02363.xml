<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-AU-02363">
  <teiHeader>
    <fileDesc>
      <titleStmt>
        <title>med anledning av prop. 2022/23:85 En fortsatt stärkt arbetslöshetsförsäkring</title>
        <author corresp="i-Yam9ii4K4HfneDbj5TzDJY">av Ciczie Weidby m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2363 av Ciczie Weidby m.fl. (V)</title>
          <idno type="rdwebb">HA022363</idno>
          <rs type="number">2363</rs>
          <orgName type="comitteeAbbreviation">AU</orgName>
          <ref type="dokument_url_text">https://data.riksdagen.se/dokument/HA022363/text</ref>
          <ref type="dokument_url_html">https://data.riksdagen.se/dokument/HA022363</ref>
          <ref type="dokumentstatus_url_xml">https://data.riksdagen.se/dokumentstatus/HA022363</ref>
          <ref type="pdf">https://data.riksdagen.se/fil/AEEB3602-F3E2-444E-BDB6-CDFB255AB0D4</ref>
          <ref type="docx">https://data.riksdagen.se/fil/5B7B1AC2-E517-4091-A2DB-86DACCF11A54</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TpcaF4RFviyytGA8rW5Jer</idno>
            <name>Samuel Gonzalez Westling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-MTidpPaSs2WtihBhkSytQR"/>
        <correspContext corresp="i-MTidpPaSs2WtihBhkSytQR">
          <ref>Proposition 2022/23:85</ref>
        </correspContext>
        <correspAction xml:id="i-AhjYZig7UEbyPmnbPqFxFK" type="signed"/>
        <correspContext corresp="i-AhjYZig7UEbyPmnbPqFxFK">
          <note type="signatory" corresp="i-Yam9ii4K4HfneDbj5TzDJY"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-TpcaF4RFviyytGA8rW5Jer"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
        </correspContext>
        <correspAction type="submitted" xml:id="i-Xshn8gDC9mTEgVwrt4LsBA">
          <date when="2023-03-30"/>
          <time when="12:39:50"/>
        </correspAction>
        <correspAction type="reviewed" xml:id="i-PGKHJWieEGcAhDPuAKn4xs">
          <date when="2023-04-17"/>
          <time when="17:09:10"/>
        </correspAction>
        <correspAction type="dismissed" xml:id="i-2BokGhDJa53Z8NSv445z4L">
          <date when="2023-04-18"/>
        </correspAction>
        <correspAction type="referred" xml:id="i-6YuXbse81dcV2kJ2hoT5Fs">
          <date when="2023-04-19"/>
        </correspAction>
        <correspAction type="assigned" xml:id="i-BfKi9qzvNaWt3BrtJEaXrG">
          <date when="2023-06-07"/>
          <time when="16:26:34"/>
        </correspAction>
        <correspContext corresp="i-BfKi9qzvNaWt3BrtJEaXrG">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-8QWnbJxeyqosnTYn1JVTQo"/>
        <correspContext corresp="i-8QWnbJxeyqosnTYn1JVTQo">
          <ref type="uppgift">2022/23:AU10</ref>
          <ref type="ref_dok_id">HA01AU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU10</ref>
          <ref type="ref_dok_titel">En fortsatt stärkt arbetslöshetsförsäkring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:2363 av Ciczie Weidby m.fl. (V) med anledning av prop. 2022/23:85 En fortsatt stärkt arbetslöshetsförsäkring</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-WNsTWqSM9geAVR7PRnHKeD">
            1 Förslag till riksdagsbeslut
          </head>
          <list>
            <item sortKey="Yrkande 1" xml:id="i-Jsd5MdFdkNxKTSVtYmNkyq">
              Riksdagen ställer sig bakom det som anförs i motionen om att
              arbetsvillkoret bör sänkas till 40 timmar per kalendermånad och
              tillkännager detta för regeringen.
            </item>
            <item sortKey="Yrkande 2" xml:id="i-Cs5Ssqr5yFLqRwqh9TRhsk">
              Riksdagen ställer sig bakom det som anförs i motionen om att
              kravet på antalet arbetade timmar enligt alternativregeln bör
              vara 360 timmar och tillkännager detta för regeringen.
            </item>
            <item sortKey="Yrkande 3" xml:id="i-LFEn2nBFoFjKEynuhRK2mb">
              Riksdagen ställer sig bakom det som anförs i motionen om att
              karensvillkoret i arbetslöshetsförsäkringen bör avskaffas och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Dpt4rCGd4Xt4589zJSorUa">
            2 Propositionens huvudsakliga innehåll
          </head>
          <p xml:id="i-56xYeMuxMhTEzC4kBCFstz">
            I propositionen föreslås att vissa tidigare beslutade ändringar
            i lagen (1997:238) om arbetslöshetsförsäkring ska utgå. Förslagen
            innebär att de tillfälliga lättnaderna i arbetsvillkoret och karensvillkoret
            inte ska upphöra att gälla utan i stället ska gälla tills vidare.
            Detsamma gäller den tillfälliga möjligheten för regeringen eller
            den myndighet som regeringen bestämmer att med stöd av 8 kap.
            7 § regeringsformen meddela före­skrifter om undantag från lagens
            begränsning av företagares möjlighet att få arbetslös­hetsersättning
            vid upprepade uppehåll i näringsverksamheten, den s.k. femårsregeln.
          </p>
          <head type="h1" xml:id="i-Q3JqUQyZgB89KMTYuzZ76G">
            3 Vänsterpartiets ståndpunkt
          </head>
          <p xml:id="i-2igHqMLLE37vEHSapLWqM8">
            En arbetslöshetsförsäkring som ger inkomsttrygghet vid arbetslöshet
            är avgörande för att skapa starka och trygga löntagare. Arbetslöshetsförsäkringen
            har flera syften. För den enskilda löntagaren ger a‑kassan inkomsttrygghet
            i övergången från ett arbete till ett annat. För löntagarna som
            kollektiv bidrar försäkringen till att förhindra underbudskon­kurrens
            och att upprätthålla löner på en anständig nivå också i tider
            av hög arbetslöshet. Arbetslöshetsförsäkringen har även en viktig
            roll i samhällsekonomin. Den dämpar konjunkturnedgångar, förbättrar
            arbetsmarknadens funktionssätt, har en positiv effekt på produktiviteten,
            ökar arbetskraftsutbudet och bidrar till ökad jämlikhet.
          </p>
          <p xml:id="i-ABoSfYv9fmsWAVMMVUFDXo">
            För att den som förlorar jobbet ska kunna få goda möjligheter
            att antingen ställa om eller hitta ett jobb som motsvarar hans
            eller hennes kompetens behöver a‑kassan ge en rimlig ersättning.
            80 procent av inkomsten är en rimlig nivå för att säkra inkomsttrygg­heten
            och omställningsförmågan för individen. Så ser a‑kassan inte ut
            i dag. Under de senaste decennierna har arbetslöshetsförsäkringen
            försämrats. Ersättningen har urholkats över tid och allt färre
            får 80 procent av sin tidigare lön vid arbetslöshet.
          </p>
          <p xml:id="i-58ufkvSDytm2n51YoVjcQn">
            Under den borgerliga regeringen 2006–2014 raserades målmedvetet
            och strategiskt viktiga delar av arbetslöshetsförsäkringen. Villkoren
            för att kvalificera sig till ersättning skärptes, ersättningsnivån
            sänktes och höjda och differentierade avgifter infördes. Som en
            följd av högerns kraftiga försämringar av arbetslöshetsförsäkringen
            ställdes en stor grupp löntagare utanför försäkringen.
          </p>
          <p xml:id="i-DZTvuKKK7sce5rWucMx21d">
            År 2014–2018 genomförde Vänsterpartiet tillsammans med regeringen
            vissa för­bättringar av arbetslöshetsförsäkringen. Däribland höjdes
            ersättningsnivåerna, en ny deltidsbegränsningsregel infördes,
            antalet karensdagar minskades från sju till sex och villkoren
            för förtroendevalda ändrades. Förändringarna var viktiga och nödvändiga.
          </p>
          <p xml:id="i-CQkcpiiUvno31CrNvDqVNX">
            Under pandemin genomförde den dåvarande regeringen flera tillfälliga
            förstärk­ningar av arbetslöshetsförsäkringen. Bland annat höjdes
            ersättningsnivåerna och arbets­villkoret justerades så att fler
            kan kvalificera sig för ersättning. Det var nödvändiga och viktiga
            förstärkningar som Vänsterpartiet drev på och välkomnade.
          </p>
          <p xml:id="i-KpfSeLGkip9jto42tAWSLF">
            Regeringen föreslår nu att de tillfälliga bestämmelser i lagen
            om arbetslöshetsför­säkring som infördes under pandemin ska gälla
            tills vidare. Förslaget beskrivs som ”en fortsatt stärkt arbetslöshetsförsäkring”.
            Vänsterpartiet kan konstatera att de tillfälliga bestämmelserna
            förvisso innebär en förbättring jämfört med innan pandemin. Arbetslös­hetsförsäkringen
            behöver dock förbättras ytterligare – det räcker inte att permanenta
            de förbättringar som genomfördes under pandemin. De tillfälliga
            förstärkningarna av a‑kassan innebär att knappt fyra av tio av
            de heltidsarbetande får 80 procent av sin tidigare lön i ersättning
            från a‑kassan. Det kan knappast beskrivas som en ”fortsatt stärkt
            arbetslöshetsförsäkring”. En mer rimlig beskrivning torde vara
            ”en något förbättrad arbetslöshetsförsäkring i behov av ytterligare
            förbättringar”. För att arbetslöshets­försäkringen ska förbättras
            krävs dels förändringar vad gäller kvalificerings- och ersättningsvillkor
            (vilket är föremålet för denna proposition), dels förändringar
            i ersättningsnivåer m.m.
          </p>
          <p xml:id="i-Snh1ftZqBgjgqtJKKy5U8k">
            I det följande redogör vi för vår ståndpunkt dels vad gäller
            regeringens förslag, dels vad gäller vilka ytterligare förbättringar
            av arbetslöshetsförsäkringen som krävs för att återupprätta arbetslöshetsförsäkringen
            som en inkomstförsäkring för fler löntagare.
          </p>
          <head type="h2" xml:id="i-7FriHCrwGqsHJHnWnVyidG">
            3.1 Fortsatt lättnad i arbetsvillkoret
          </head>
          <p xml:id="i-UDwiKsxuNAwXd9X5wP3RDY">
            För att ha rätt till a‑kassa måste den arbetssökande uppfylla
            ett arbetsvillkor. Arbets­villkorets funktion är att säkerställa
            att endast arbetssökande som har haft en viss förankring på arbetsmarknaden
            före arbetslösheten, dvs. har haft ett arbete att ställa om från,
            har rätt till arbetslöshetsersättning.
          </p>
          <p xml:id="i-FbNQJLbsDKkq7Fr9dWZ5q9">
            För att arbetsvillkoret ska vara uppfyllt krävs att den arbetssökande
            under en ramtid av tolv månader före arbetslösheten har utfört
            förvärvsarbete i viss omfattning. Arbets­villkoret regleras i
            12 § lagen om arbetslöshetsförsäkring.
          </p>
          <p xml:id="i-WZFvT1iheDkRmiDhy3yeYG">
            I lagen finns även bestämmelser om vad som ska anses som eller
            jämställas med tid med förvärvsarbete. Enligt 13 a § kan, i den
            mån det behövs för att uppfylla arbets­villkoret och under tillsammans
            högst två kalendermånader, tjänstgöring enligt lagen (1994:1809)
            om totalförsvarsplikt eller föräldrapenningförmån enligt socialförsäkrings­balken
            jämställas med förvärvsarbete.
          </p>
          <p xml:id="i-Dqgrh4pqS3RbAuDneTxQkX">
            Under covid-19-pandemin har antalet arbetade timmar som krävs
            för att uppfylla arbetsvillkoret i 12 § tillfälligt sänkts. De
            tillfälliga bestämmelserna innebär att det krävs att den sökande
            under ramtiden har haft förvärvsarbete i minst sex månader och
            arbetat under minst 60 timmar (i stället för 80 timmar) per kalendermånad.
            En sökande kan också, enligt den s.k. alternativregeln, uppfylla
            arbetsvillkoret genom att under ramtiden ha haft förvärvsarbete
            i minst 420 timmar (i stället för 480 timmar) under en samman­hängande
            tid av sex kalendermånader och arbetat under minst 40 timmar (i
            stället för 50 timmar) under var och en av dessa månader. Som
            en följd av de sänkta kraven i arbets­villkoret har även en tillfällig
            ändring gjorts i 13 a §. Regeringen föreslår att den till­fälliga
            lättnaden i arbetsvillkoret ska gälla tills vidare.
          </p>
          <p xml:id="i-WtqUyF861VaZDUNpN7NQeE">
            Vänsterpartiet anser att fler löntagare ska ges möjlighet att
            uppfylla arbetsvillkoret och därmed kvalificera sig för ersättning
            från arbetslöshetsförsäkringen. I likhet med LO anser vi att kravet
            på arbetad tid är alltför högt satt och att arbetsvillkoret bör
            sänkas till 40 timmar i månaden. Ett sådant arbetsvillkor skulle
            göra det mer attraktivt för dem som arbetar i begränsad omfattning
            att gå med i en a‑kassa.
          </p>
          <p xml:id="i-2fQYtcZMyywaYawFHiR2SV">
            Arbetsvillkoret bör sänkas till 40 timmar per kalendermånad.
            Detta bör riksdagen ställa sig bakom och ge regeringen till känna.
          </p>
          <p xml:id="i-3h5z1kY3e7xAVCSJ87Npen">
            Vänsterpartiet anser vidare, i likhet med Akademikerförbundet
            SSR, att alternativ­regeln för personer med oregelbundna anställningsförhållanden
            bör vara lika inklude­rande som den för personer med regelbundna
            anställningsförhållanden, dvs. att kravet på antalet arbetade
            timmar enligt alternativregeln bör vara 360 timmar. Liknande syn­punkter
            har framförts även av Saco och LO.
          </p>
          <p xml:id="i-AP3Fb8HNCKNsmY6HHANDgR">
            Kravet på antalet arbetade timmar enligt alternativregeln bör
            vara 360 timmar. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-KXADKXbzAb41wX5NkzooL7">
            3.2 Fortsatt lättnad i karensvillkoret
          </head>
          <p xml:id="i-Xq1bxPkxgB8LrJVuv1LvaX">
            Arbetslöshetsersättning får enligt karensvillkoret i 21 § lagen
            om arbetslöshetsförsäkring inte betalas ut förrän den sökande
            har varit arbetslös ett visst antal dagar. Karensvillkorets funktion
            är att fungera som en självrisk och bidra till att personer undviker
            mellan­liggande arbetslöshetsperioder i samband med att de byter
            arbete. Det syftar också till att motverka att arbetslöshetsförsäkringen
            används under en begränsad tid av arbets­löshet. I karenstiden
            räknas in endast de dagar för vilka dagpenning skulle ha lämnats
            om karenstiden löpt ut.
          </p>
          <p xml:id="i-T6nKXSKNwJSUjzPcv1yDyX">
            Under covid-19-pandemin minskades antalet karensdagar tillfälligt
            från sex till två. Det innebär att arbetslöshetsersättning inte
            får betalas ut förrän den sökande, under en sammanhängande tid
            av tolv månader, har varit arbetslös två dagar. Regeringen föreslår
            att den tillfälliga lättnaden i karensvillkoret ska gälla tills
            vidare.
          </p>
          <p xml:id="i-QudRdLQ8SUgVK38VUoQeJV">
            Vänsterpartiet anser, i likhet med LO, att karensdagarna i arbetslöshetsförsäkringen
            bör slopas helt. Den grundläggande självrisken i en ersättningsnivå
            som är lägre än 100 procent, i kombination med ett tak för ersättningen
            och en successiv nedtrappning av ersättningsnivån över tid, ger
            tydliga incitament för den enskilde att undvika arbetslös­het.
            Det behövs ingen ytterligare självrisk i form av karensdagar innan
            man får ersättning från arbetslöshetsförsäkringen.
          </p>
          <p xml:id="i-KWEtbpptMC2cNrXZmXyhSc">
            Karensvillkoret i arbetslöshetsförsäkringen bör avskaffas. Detta
            bör riksdagen ställa sig bakom och ge regeringen till känna.
          </p>
          <head type="h2" xml:id="i-U2o1jvdbtfGBQf7NgJGEHn">
            3.3 Ytterligare förbättringar av arbetslöshetsförsäkringen krävs
          </head>
          <p xml:id="i-GMLg2FbN9nptacGgsnPqVa">
            Det räcker inte med att, som regeringen föreslår, permanenta
            de förbättringar som infördes under pandemin i form av lättnader
            i arbetsvillkor och karensvillkor. Det räcker inte heller med
            att, som Tidöpartierna enats om i budgetpropositionen för 2023,
            perma­nenta de ersättningsnivåer i a‑kassan som infördes under
            pandemin. För att återupprätta arbetslöshetsförsäkringen som en
            inkomstförsäkring för fler löntagare krävs ytterligare förbättringar.
          </p>
          <p xml:id="i-B276BhySuZmudbP4B95fWU">
            Vänsterpartiets mål är att 80 procent av löntagarna ska få 80
            procent av sin tidigare lön vid arbetslöshet. Vi vill därför höja
            den högsta dagpenningen och grundbeloppet (tak och golv), indexera
            ersättningsbeloppen till löneutvecklingen, höja ersättningsnivån
            till 80 procent för hela ersättningsperioden samt för tid med
            aktivitetsstöd, förbättra kvalificerings- och ersättningsvillkoren,
            avskaffa karensdagarna i a‑kassan och åter­införa studerandevillkoret.
            Reformerna ska ske stegvis enligt den modell vi presenterade i
            vår budgetmotion för 2023 (mot. 2022/23:1299 s. 51–52).
          </p>
        </div>
        <div type="motSignatures">
          <list>
            <item xml:id="i-F6GfQVKnyCssobVPjSBv4i" who="i-Yam9ii4K4HfneDbj5TzDJY">
              Ciczie Weidby (V)
            </item>
            <item xml:id="i-Dv9bdGfdVPAVYCLunUqrhs" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-W4qqBGaChAa7x6RpfKcg6t" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-9sabMwFLNATpb93mxGYgqk" who="i-TpcaF4RFviyytGA8rW5Jer">
              Samuel Gonzalez Westling (V)
            </item>
            <item xml:id="i-9sSW6mCNvfArdngTEtYzN4" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-KqoxoZRSSwmk4QmMBYCE31" who="i-L3t2URPAv9iLWgdCvbz7Uv">
              Ilona Szatmári Waldau (V)
            </item>
          </list>
        </div>
      </div>
    </body>
  </text>
</TEI>
