<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00268">
  <teiHeader>
    <fileDesc>
      <titleStmt>
        <title>Flyktingmottagande</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Flyktingmottagande</title>
          <idno type="rdwebb">H102Sf268</idno>
          <rs type="number">Sf268</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf268/text</ref>
          <ref type="dokument_url_html">http://data.riksdagen.se/dokument/H102Sf268</ref>
          <ref type="dokumentstatus_url_xml">http://data.riksdagen.se/dokumentstatus/H102Sf268</ref>
          <ref type="doc">http://data.riksdagen.se/fil/AD1AD5F7-4572-4C0B-BA46-53A26D4A27AA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L6f9iSQfZc9yy5LQj2p7Lg" type="signed"/>
        <correspContext corresp="i-L6f9iSQfZc9yy5LQj2p7Lg">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-VyJLaWj9Q51Xp8gyWZsFAV" type="numbering">
          <date when="2013-10-03"/>
        </correspAction>
        <correspAction xml:id="i-DoH2LNV8r24vGgcSvGVmwZ" type="submission">
          <date when="2013-10-03"/>
        </correspAction>
        <correspAction xml:id="i-WWhqDnJwcAVLebho6HaYBv" type="transfer">
          <date when="2013-10-03"/>
        </correspAction>
        <correspAction xml:id="i-J2YrYtsAc2tAvCBPxSXHra" type="assigned"/>
        <correspContext corresp="i-J2YrYtsAc2tAvCBPxSXHra">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KSvc44tM6CmGvidKzwD6Ah" type="motHeader"/>
      <div xml:id="i-TpZcU5XsHVX1qyztUUEeew" type="motBody">
        <div xml:id="i-Vk9wrkkFpQZD1Zif7BCG89" type="TOC">
          <head xml:id="i-EEohKESr9s7VPFhXrk4MoM">
            1 Innehållsförteckning
          </head>
          <list xml:id="i-Bd2EBbqBkJv87Y7QLjkdjq">
            <item xml:id="i-HqA7TMQcXfLPHLvBczYsLq">
              2 Förslag till riksdagsbeslut 2
            </item>
            <item xml:id="i-8QinBuH5hfbcPVGLefVNTr">
              3 Inledning 4
            </item>
            <item xml:id="i-9oL8JLqxbE6BkqGf6tEqeA">
              4 Asyltiden 5
            </item>
            <item xml:id="i-STPom2PLk2n2ULof2UJKPS">
              4.1 Bortre gräns i asylprocessen 5
            </item>
            <item xml:id="i-YNYcczckJqPCy1TQJww9kb">
              4.2 Rätten att arbeta under asyltiden 5
            </item>
            <item xml:id="i-HzrVcyvDZSGwXtWktGoAUw">
              4.3 Introduktion och svenskundervisning från första dagen 6
            </item>
            <item xml:id="i-CSrMoaeWEcTnJGvMrzwUUm">
              4.4 Höjd dagersättning för asylsökande 7
            </item>
            <item xml:id="i-5P4uf6M78JyrVn5PbFA4bN">
              4.5 Rätten till eget boende 8
            </item>
            <item xml:id="i-A3w17v5pX6JnazhtmNpco2">
              4.6 Boende för ensamkommande flyktingbarn 9
            </item>
            <item xml:id="i-WSj1ELTrqiD6dgzZvM6YWv">
              5 Kommunernas skyldigheter i flyktingmottagandet 10
            </item>
            <item xml:id="i-38Cuc7GutKodMAeJEcDDFY">
              5.1 Dagens utformning av flyktingmottagandet 10
            </item>
            <item xml:id="i-TPDfW2TTLYxrvNv99MFEko">
              5.2 Behov av ett reformerat system 11
            </item>
            <item xml:id="i-CpXNZVESfzdbgd1o29kM2y">
              5.3 Etableringslagen 11
            </item>
            <item xml:id="i-MuHrR6AuxLdhEuoEDyhreV">
              5.4 Bindande lagstiftning om flyktingmottagande 12
            </item>
            <item xml:id="i-TpXyhpDf36tXMsZrbjAicq">
              5.5 Anhöriginvandrares rätt till introduktion 13
            </item>
            <item xml:id="i-ezCGXtPDSWDiAWykZq7dN">
              5.6 Högre kvalitet på sfi 14
            </item>
            <item xml:id="i-MrvdySdmVaDEqTpBfwjJD">
              6 Vård för tortyr- och krigstraumatiserade 15
            </item>
          </list>
        </div>
        <div xml:id="i-7oc6f4T4yMFZrEeshYZLTm" type="motProposal" subtype="förslag">
          <head xml:id="i-MCPsG5BintQuKGVR4e6bBB">
            2 Förslag till riksdagsbeslut
          </head>
          <list xml:id="i-BuDvDgkghKQYsRSrnAWuwy" style="ol">
            <item xml:id="i-MtgM71PfXFHmJbyP7xgy8B">
              Riksdagen tillkännager för regeringen som sin mening vad som
              anförs i motionen om att Migrationsverket i regleringsbrevet bör
              ges i uppdrag att informera om möjligheterna till undantag från
              krav på arbetstillstånd i samband med att ansökan om uppehållstillstånd
              lämnas in.
            </item>
            <item xml:id="i-62DVJG5QXuMYtYNqYF8ixB">
              Riksdagen tillkännager för regeringen som sin mening vad som
              anförs i motionen om att se över regleringsbreven för Migrationsverket
              i syfte att återinföra svenskundervisning i utbudet av organiserad
              verksamhet.
            </item>
            <item xml:id="i-HqRyAb1u49u5nRrCBGUFF4">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på en ändring av förordningen (1994:361) om mottagande av asylsökande
              m.fl.
            </item>
            <item xml:id="i-RQki8LiVJAf7wpscG3dwzU">
              Riksdagen tillkännager för regeringen som sin mening vad som
              anförs i motionen om att regeringen bör lägga fram förslag om
              återställande av bostadsersättningen vid eget boende.
            </item>
            <item xml:id="i-W6VvT43DmntMkmGvd9HKki">
              Riksdagen tillkännager för regeringen som sin mening vad som
              anförs i motionen om att regeringen bör se över hur generella
              bostadsbidrag för asylsökande kan utformas så att de även fungerar
              i dagens situation där många saknar förstahandskontrakt.
            </item>
            <item xml:id="i-2k8Mc7tJPAr8QZ1XdR3Ws3">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på alternativ till HVB-hem för ensamkommande flyktingbarn.
            </item>
            <item xml:id="i-B4d6zFSdhg1AapuoijjHAJ">
              Riksdagen tillkännager för regeringen som sin mening vad som
              anförs i motionen om att regeringen bör återkomma med ett uppdrag
              till Arbetsförmedlingen att erbjuda nyanlända som saknar person-
              eller samordningsnummer en manuell etableringsplan. 1
            </item>
            <item xml:id="i-Pk7XvBtMb9kKKdaCYASWrL">
              Riksdagen tillkännager för regeringen som sin mening vad som
              anförs i motionen om att regeringen bör verka för att landstingen
              får ett tydligare uppdrag i etableringslagen så att nyanlända
              får sin prestationsförmåga utredd snabbare. 1
            </item>
            <item xml:id="i-7DvVJ7Hr4dcHdD9fe1njQw">
              Riksdagen tillkännager för regeringen som sin mening vad som
              anförs i motionen om att regeringen bör verka för att nyanlända
              ska få etableringsersättning för deltagande i aktiviteter i en
              etableringsplan i förskott. 1
            </item>
            <item xml:id="i-HugLudBjmXKFV2SSqw3jyZ">
              Riksdagen tillkännager för regeringen som sin mening vad som
              anförs i motionen om att regeringen bör vidta åtgärder för att
              komma till rätta med trångboddheten och bostadsbristen för att
              underlätta för nyanlända att etablera sig. 1
            </item>
            <item xml:id="i-NtRUW85FQ32Ekh4bFCZ8KA">
              Riksdagen tillkännager för regeringen som sin mening vad som
              anförs i motionen om nödvändiga förändringar inom etableringslagens
              ramar. 1
            </item>
            <item xml:id="i-ALEqaAjvZ5jyEqcPwEAeZG">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till lagstiftning om att alla kommuner ska vara skyldiga att ordna
              vidarebosättning för nyanlända flyktingar. 1
            </item>
            <item xml:id="i-HpuxrgiomFCNrHJ19G9BsL">
              Riksdagen tillkännager för regeringen som sin mening vad som
              anförs i motionen om kvalitetshöjning av sfi. 2
            </item>
          </list>
          <p xml:id="i-LArzhu5uXRhnqZTPxbQB9a">
            1 Yrkandena 7–12 hänvisade till AU.
          </p>
          <p xml:id="i-TqMu9ULHPvUZCa92nYQcgJ">
            2 Yrkande 13 hänvisat till UbU.
          </p>
        </div>
        <div xml:id="i-PEQ1P7ysfQZDakeS2DnZpw" type="motContent">
          <head xml:id="i-GbKVTZg81nqYCMzq2Vvf6G" type="h1">
            3 Inledning
          </head>
          <p xml:id="i-FcDoeJxwHydRsZg2SRoPqE">
            Svensk flyktingpolitik har sedan 1990-talet hårdnat väsentligt
            och rättssäkerheten för asylsökande har försämrats i samma takt.
            Vänsterpartiet utvecklar sin syn på hur svensk flyktingpolitik
            i grunden måste omprövas i den särskilda motionen 2013/14:Sf220
            Flykting- och migrationspolitiken. I det följande vill vi i stället
            rikta fokus på den del som rör det svenska mottagandet av flyktingar
            och på ansvarsfördelningen mellan olika aktörer.
          </p>
          <p xml:id="i-5oZibjyiQyCKEDL2Wd39fg">
            Det är oundvikligt att sätta in frågan om flyktingmottagande
            i det sammanhang som rör rasism och främlingsfientlighet. När
            främlingsfientliga strömningar breder ut sig i samhället är det
            ofta flyktingar och invandrare som får klä skott för människors
            oro och bära ansvaret för försämringar i välfärd, bostadsbrist
            och arbetslöshet. Risken är då stor att etablerade politiska partier
            börjar befästa utgångspunkten att det skulle vara flyktingarna
            som är problemet. Det ständiga misstänkliggörandet av flyktingar
            och invandrare tjänar ett politiskt syfte. Exempelvis ger de nyligen
            införda reglerna om försörjningsansvar vid anhöriginvandring och
            tvångsflyttning av nyanlända flyktingar intryck av att människor
            som har invandrat egentligen inte är intresserade av att skaffa
            sig ordentliga jobb och bostäder utan att vi mer eller mindre
            tvingar dem.
          </p>
          <p xml:id="i-RepT3PQYENdarw3H1M5k3Z">
            När inskränkningar i flyktingmottagandet har genomförts, har
            det inte sällan funnits en underliggande argumentation om att
            det kan hjälpa till att stoppa upp främlingsfientliga strömningar.
            Vänsterpartiet menar att detta är en mycket farlig strategi. Politikens
            ansvar är att aldrig sätta utsatta grupper mot varandra. Kostnaderna
            för att människor, invandrade som svenskfödda, är arbetslösa och
            av andra skäl är i behov av socialförsäkringssystemen minskas
            inte genom att man begränsar flyktingmottagandet, utan genom att
            man för en annan ekonomisk politik. Det handlar inte om antingen
            flyktingmottagande eller satsningar på skola, äldreomsorg och
            sjukvård. Vi har råd och är skyldiga att utveckla välfärden för
            alla som bor i Sverige och vi är skyldiga att fullfölja våra internationella
            åtaganden om flyktingars rättigheter.
          </p>
          <p xml:id="i-38p7xF2LBEGzEsT9CTnvvp">
            Ett värdigt och positivt mottagande är avgörande för att möjliggöra
            tillhörighet i ett nytt land och för att alla mäns, kvinnors och
            barns ovillkorliga rättighet att, i enlighet med internationella
            konventioner, söka och finna en fristad i Sverige ska garanteras.
          </p>
          <p xml:id="i-By83pxqmZGZGS6kfhyguf5">
            Vänsterpartiets utgångspunkt är att all kraft ska inriktas på
            att ge asylsökande och nyanlända flyktingar ett bra bemötande
            och en god introduktion av hög kvalitet. Dessa insatser ska bygga
            på rätten och möjligheten till lika villkor som den som tidigare
            är bosatt i Sverige och fokusera på den enskildes initiativkraft
            och förmåga.
          </p>
          <head xml:id="i-NoFyQwhBJxfGF9GS3iBrCC" type="h1">
            4 Asyltiden
          </head>
          <p xml:id="i-Km2sU6jDsZAYrsAQDenVQm">
            I och med den nya instans- och processordning som infördes 1
            april 2006, då Utlänningsnämnden lades ner och överprövningen
            i asylärendena flyttades över till de allmänna förvaltningsdomstolarna,
            togs ett viktigt steg mot en ökad rättssäkerhet i asylprocessen.
            Många allvarliga problem kvarstår emellertid både i asylprövningssystemet
            och i den process som tar vid när denna avslutats. Den nedbrytande
            väntan som fortfarande i dag råder under asyltiden innebär att
            många asylsökande lever fastlåsta i isolering och passivitet,
            vilket i sig försämrar möjligheterna inför det fortsatta livet
            i Sverige.
          </p>
          <head xml:id="i-SrD8jiMinEEgADdybATFZE" type="h2">
            4.1 Bortre gräns i asylprocessen
          </head>
          <p xml:id="i-C1cPx2bUbcD63LDnSzTFS8">
            Handläggningstiderna för ärenden om uppehållstillstånd har varit
            ett stort problem under de senaste 30 åren. Att människor fastnar
            i den ovissa väntan som asylprocessen innebär är förödande för
            förutsättningarna för det fortsatta livet i Sverige efter det
            att uppehållstillstånd beviljats. De senaste åren har dock Migrationsverket
            genom nya rutiner lyckats korta den genomsnittliga handläggningstiden.
            Studien Kvalitet i svensk asylprövning som FN:s flyktingorgan
            UNHCR gjorde i samverkan med Migrationsverket 2011 konstaterar
            att de kortare handläggningstiderna har många positiva effekter,
            men att tidsramen mellan ansökan och utredning är alltför kort
            och oflexibel för att tillgodose den sökandes möjlighet att träffa
            sitt offentliga biträde innan asylutredningen, och för framtagande
            av olika typer av bevisning inför utredningen, inklusive medicinska
            intyg. Vänsterpartiet delar studiens oro för att tidspressen riskerar
            att sänka kvaliteten på utredningen och konstaterar samtidigt
            att det trots kortare genomsnittlig handläggningstid fortfarande
            finns asylsökande som får vänta orimligt lång tid från asylansökan
            till lagakraftvunnet beslut. Därför föreslår Vänsterpartiet att
            en bortre gräns på 18 månader ska införas i asylprocessen.
          </p>
          <head xml:id="i-89zUGw7afXXkbUtJ5PSaPb" type="h2">
            4.2 Rätten att arbeta under asyltiden
          </head>
          <p xml:id="i-LERt6khYPd5UWX5XzspoFF">
            Enligt en bestämmelse i utlänningsförordningen (4 kap. 3 a §
            UtlF) har Migrationsverket möjlighet att bevilja asylsökande undantag
            från kravet på arbetstillstånd. Denna bestämmelse har tillkommit
            för att bereda i första hand asylsökande möjlighet till meningsfull
            sysselsättning under väntetiden i Sverige. Denna rättighet har
            efter krav från Vänsterpartiet utvidgats för personer som har
            fått ett avvisningsbeslut som inte kunnat verkställas p.g.a. omständigheter
            i deras hemländer. Vänsterpartiet menar att Migrationsverket i
            betydligt högre utsträckning än i dag bör använda sig av denna
            möjlighet att bevilja asylsökande undantag från kravet på arbetstillstånd.
            Enligt vår mening bör Migrationsverket vara skyldigt att informera
            den asylsökande om denna möjlighet redan när ansökan om uppehållstillstånd
            inlämnas.
          </p>
          <p xml:id="i-JPi517c6obcW5FD8FyC1ZU">
            I och med de nya reglerna för utomeuropeisk arbetskraftsinvandring,
            som trädde i kraft i december 2008, har möjligheten att arbeta
            under asyltiden begränsats. Asylsökande som saknar identitetshandlingar
            eller som inte medverkar till att klargöra sin identitet, ska
            inte längre undantas från kravet på arbetstillstånd. Orsaken sägs
            vara att den ordning som gäller i dag innebär en stor arbetsbörda
            för Migrationsverket som man härigenom avser underlätta.
          </p>
          <p xml:id="i-4GXxsrJzAAV79RXuCX9VAY">
            Vänsterpartiet är kritiskt till detta och menar tvärtom att möjligheterna
            att arbeta under asyltiden måste stärkas jämfört med i dag. Rätten
            att arbeta ska vara regel snarare än undantag. Detta är viktigt
            inte minst för att stärka flyktingars möjligheter på arbetsmarknaden
            och deras fortsatta liv i Sverige. Migrationsverket bör i sitt
            regleringsbrev ges i uppdrag att informera om möjligheterna till
            undantag från krav på arbetstillstånd i samband med att ansökan
            om uppehållstillstånd inlämnas. Detta bör riksdagen som sin mening
            ge regeringen till känna.
          </p>
          <head xml:id="i-65HQBDnCNYxh5CxaTJVQxT" type="h2">
            4.3 Introduktion och svenskundervisning från första dagen
          </head>
          <p xml:id="i-AJZSkmdWUZP9HFSy1Rg5p3">
            På det formella planet råder en bred politisk enighet om den
            stora vikten av en framgångsrik inkludering i samhället för nyanlända
            invandrare. Vänsterpartiet har sedan lång tid kraftfullt argumenterat
            för att inkluderingsarbetet måste inledas dag 1 efter ankomsten
            till Sverige.
          </p>
          <p xml:id="i-WLYgKryyYmWxXCrgYzWjfs">
            Lagen om mottagande av asylsökande föreskriver att Migrationsverket
            i lämplig omfattning ska erbjuda asylsökande sysselsättning genom
            deltagande i svenskundervisning, skötseln av förläggningar eller
            annan verksamhet som bidrar till att göra vistelsen meningsfull.
            Migrationsverket har sedan många år erbjudit svenskundervisning
            inom ramen för den organiserade sysselsättningen. Målsättningen
            har varit att erbjuda 15 timmars undervisning per vecka. Även
            om det funnits problem med undervisningens omfattning och kvalitet
            har den varit ett ovärderligt stöd för de asylsökande i den utsatta
            belägenhet de befinner sig i. En mycket stor andel mår dåligt
            psykiskt till följd av de traumatiska händelser, t.ex. tortyr
            eller våldtäkt, som orsakat flykten. I det stora flertalet fall
            erbjuder Sverige ingen vård eller behandling och då har svenskundervisningen
            en stor betydelse som en trygg fast punkt i en annars kaotisk
            och ostrukturerad tillvaro. Men framför allt har den naturligtvis
            varit mycket betydelsefull för att påbörja det viktiga lärandet
            av svenska. De som är aktiva i den s.k. integrationsdebatten brukar
            sällan missa ett tillfälle att påpeka betydelsen av kunskaper
            i svenska för en framgångsrik inkludering.
          </p>
          <p xml:id="i-6b9fMF3Br2FHCrY1B3fmmb">
            Mot denna bakgrund är det oerhört förvånande att regeringen lyft
            ut kravet att svenskundervisning ska ingå i utbudet av organiserad
            verksamhet ur regleringsbreven för Migrationsverket för 2010,
            2011, 2012 och 2013. Nu ser vi konsekvensen av detta: från årsskiftet
            2012 har all svenskundervisning för asylsökande upphört. Migrationsverket
            motiverar detta med att så många asylsökande får sitt första beslut
            redan inom två månader. Men i själva verket var den genomsnittliga
            handläggningstiden hos Migrationsverket år 2012 drygt tre månader
            och den genomsnittliga tiden för asylsökande i Migrationsverkets
            mottagningssystem drygt 13 månader år 2012. Då är också handläggningstiden
            för överklagande inräknad. Det är inte hållbart att i genomsnitt
            13 månader ska gå till spillo för varje asylsökande när det gäller
            att lära sig svenska.
          </p>
          <p xml:id="i-6uEEtUVoXTDSwBvmk914dW">
            Det är viktigt att den organiserade sysselsättningen håller hög
            kvalitet med undervisning i svenska som en grundläggande beståndsdel,
            inte minst med tanke på att Migrationsverket har rätt att sätta
            ned dagersättningen för asylsökande som inte deltar i verksamheten.
            Genom att redan från början bemöta den asylsökande som om hen
            kommer att stanna går det att vinna tid i den senare integrationsprocessen.
          </p>
          <p xml:id="i-5jSLEqmPrmZkyXMuzGrS7f">
            Vi menar att svenskundervisning och andra introduktionsinsatser
            ska starta omedelbart när asylsökande kommer till Sverige och
            de ska inte avbrytas förrän ett asylärende är prövat i alla instanser.
            Samtidigt ska betyg och reell kompetens valideras och nödvändig
            kompletterande utbildning ges utan dröjsmål för att göra det lättare
            för de asylsökande att söka arbete. Regeringen bör i målbeskrivningen
            angående mottagandet av flyktingar ange att introduktionsinsatser
            ska påbörjas dag 1, innehålla en betydande del svenskundervisning
            och inte avbrytas förrän ärendet är avgjort i alla instanser.
            Regeringen bör därför se över regleringsbreven för Migrationsverket
            i syfte att återinföra svenskundervisning i utbudet av organiserad
            verksamhet. Detta bör riksdagen som sin mening ge regeringen till
            känna.
          </p>
          <p xml:id="i-DpBonH9AMYu9qh4vw9iFYm">
            Kommunerna har ansvar för att skapa en meningsfull tillvaro för
            alla invånare. Detta gäller även de asylsökande som finns i eget
            boende. Centralt för en lyckad inkludering är att asylsökande
            ska ha kännedom om och känna samhörighet med det svenska samhället.
            I dag finns mycket små resurser utanför mottagningsenheterna som
            stimulerar en sådan process och som möjliggör för asylsökande
            att komma i kontakt med andra människor och med det omgivande
            samhället. Det är därför mycket viktigt att regeringen i sina
            kontakter med Sveriges Kommuner och Landsting betonar kommunernas
            ansvar för att skapa fritidsverksamhet både för de barn, unga
            och vuxna asylsökande som bor på förläggningar och för dem som
            har eget boende.
          </p>
          <head xml:id="i-Nw5ydYStf77KuRQyKGoMPq" type="h2">
            4.4 Höjd dagersättning för asylsökande
          </head>
          <p xml:id="i-JodvX8Kayot6EyTC81T9YM">
            Dagersättningen till asylsökande regleras i förordningen (1994:361)
            om mottagande av asylsökande m.fl. I enlighet med dessa bestämmelser
            utbetalas för ensamstående 71 kronor per person, inklusive egen
            mathushållning, och för sammanboende vuxna 61 kronor per person.
            Ersättningen för barn varierar mellan 37 och 50 kronor beroende
            på barnets ålder. För denna summa ska den asylsökande kunna betala
            för uppehälle, de mediciner och läkarbesök som faller utanför
            rätten till akut vård, kläder osv. Ersättningsnivån har inte ändrats
            sedan 1994.
          </p>
          <p xml:id="i-ERWy59vYhjkLZ91bHobx4F">
            Vänsterpartiet menar att denna ordning är ovärdig. Dagersättningen
            till asylsökande ligger redan långt under möjligheten till skälig
            levnadsstandard och ersättningen riskerar att urholkas ytterligare.
            Dagersättningen till asylsökande bör höjas med 30 kronor per dag
            och person. Dagersättningen bör likaså värdesäkras i förhållande
            till prisutvecklingen genom att den knyts till konsumentprisindex
            (KPI). I vår motion 2013/14:Sf319 Utgiftsområde 8 anvisar vi 470
            miljoner kronor för denna reform. Regeringen bör återkomma med
            förslag på en sådan ändring av förordningen (1994:361) om mottagande
            av asylsökande m.fl. i enlighet med vad som ovan anförts. Detta
            bör riksdagen som sin mening ge regeringen till känna.
          </p>
          <head xml:id="i-7DjAaUVhKWyXuTv1BJbwAq" type="h2">
            4.5 Rätten till eget boende
          </head>
          <p xml:id="i-NcS8jWNdQRpNawHRLUx3AC">
            Asylsökandes rätt till s.k. eget boende (EBO) infördes 1994 för
            att stimulera boende utanför Migrationsverkets anläggningsboende.
            Dessförinnan ordnade endast mellan 5 och 10 procent av de asylsökande
            sin bostad på egen hand. Samtidigt som antalet asylsökande som
            bor i eget boende successivt har ökat har Migrationsverket genomfört
            omfattande nedskärningar vad gäller antalet mottagningsplatser
            på förläggning. I december 2012 bodde 38 procent av de asylsökande
            i eget boende.
          </p>
          <p xml:id="i-52CqddG6HAXomn29H4pf92">
            Frågan om EBO är mycket omtvistad i den svenska debatten. År
            2005 drog den dåvarande socialdemokratiska regeringen in det redan
            tidigare mycket låga bostadsbidraget till asylsökande som väljer
            att bo i eget boende, för att hänvisa asylsökande till anläggningsboende.
            Bakgrunden var att bl.a. kommunpolitiker i de tre storstadsregionerna
            ställt detta krav som ett led i begränsandet av flyktinginflyttningen
            i dessa kommuner. Syftet var att pressa de asylsökande att välja
            bort möjligheten till eget boende. Rättigheten för asylsökande
            att välja att bo i eget boende sägs nämligen ofta vara en av huvudorsakerna
            till att flyktingmottagandet i Sverige är så ojämnt fördelat,
            eftersom den innebär att asylsökande som kommer ensamma ofta väljer
            att bo nära människor de känner till under asyltiden och att de
            därefter tenderar att stanna kvar i kommunen efter att eventuellt
            uppehållstillstånd beviljats. Risken för trångboddhet och dåliga
            boendevillkor brukar ofta lyftas fram.
          </p>
          <p xml:id="i-YXG4oijaURreTMkRPiJcsx">
            Slopandet av bostadsersättningen har emellertid inte minskat
            antalet asylsökande som väljer denna boendeform. Däremot har det
            inneburit att dessa ofta redan mycket fattiga människor blivit
            ännu fattigare och ännu mer beroende av att anhöriga eller andra
            landsmän tar emot dem som inneboende utan att ta ut hyra. Dessutom
            är villkoren på Migrationsverkets anläggningar ofta allvarligt
            undermåliga och knappast bättre ur trångboddhetssynpunkt. De asylsökande
            som i dag väntar på besked får inte någon bättre social situation
            på en flyktingförläggning. Under punkten Kommunernas skyldigheter
            i flyktingmottagandet klargörs att kommunerna måste få tillräcklig
            ersättning från staten för flyktingmottagandet.
          </p>
          <p xml:id="i-Di9awFZREq89okd3VKXo82">
            Att avveckla asylsökandes rätt att bo i eget boende kommer inte
            att lösa de problem som finns i storstadsregionerna med exempelvis
            segregation och trångboddhet. Ungefär hälften av dem som söker
            asyl ordnar sin bostad själva och många har av naturliga skäl
            sökt sig till bostadsorter där det finns en rimlig chans att få
            arbete och där släktingar eller bekanta kunnat ordna bostad. Bostadsbristen
            i storstäderna, som skapat trångboddhet inte bara för asylsökande,
            har förvärrats av den kraftiga minskningen av bostadsbyggandet
            och av den nedskärnings- och privatiseringspolitik som förts under
            lång tid.
          </p>
          <p xml:id="i-XTT2VgpHVYu6pMQ7FSotEq">
            En begränsning av rätten att välja bostadsort ligger helt i linje
            med det hårda klimatet i svensk flyktingpolitik. Vänsterpartiet
            menar att det är helt andra insatser som måste tillskapas än att
            kringskära asylsökandes rätt att välja var de ska bosätta sig
            under asyltiden. Sociala problem minskar inte för att man lyfter
            ut en grupp från ett bostadsområde. Vänsterpartiet värnar de asylsökandes
            rätt att själva välja bostadsort. Vi vill också stärka de små
            ekonomiska förutsättningarna för asylsökande att själva svara
            för sina boendekostnader vid val att bo i eget boende, detta så
            att möjligheten att faktiskt svara för sina egna hyreskostnader
            ska finnas. I vår motion 2013/14:Sf319 Utgiftsområde 8 anvisar
            vi 70 miljoner kronor för att införa en bostadsersättning för
            asylsökande i eget boende med en ersättningsnivå på 500 kronor
            i månaden för ensamstående och 1 000 kronor för familjer. Regeringen
            bör återkomma med förslag om återställande av bostadsersättningen
            vid eget boende i enlighet med vad som ovan anförts. Detta bör
            riksdagen som sin mening ge regeringen till känna.
          </p>
          <p xml:id="i-4WEpPTPp4REu7GVRDyXHqi">
            För att stärka asylsökandes ekonomiska förutsättningar att själva
            svara för sina boendekostnader bör ett vanligt bostadsbidrag införas.
            För att detta ska fungera behöver möjligheterna för asylsökande
            att få förstahandskontrakt förbättras. Regeringen bör därför se
            över hur generella bostadsbidrag för asylsökande kan utformas
            så att de även fungerar i dagens situation där många saknar förstahandskontrakt.
            Detta bör riksdagen som sin mening ge regeringen till känna.
          </p>
          <head xml:id="i-HU4VxSWK6JSqat17Ki8SgE" type="h2">
            4.6 Boende för ensamkommande flyktingbarn
          </head>
          <p xml:id="i-Mkmm2ZggQaknrifAPWbTYK">
            Kommunerna ansvarar för mottagandet av, boendet för och omsorgen
            om ensamkommande flyktingbarn. I dag placeras ensamkommande flyktingbarn
            på hem för vård eller boende, HVB-hem, trots att de inte självklart
            har samma behov och förutsättningar som de barn och unga med missbruksproblem
            eller sociala svårigheter som boendeformen ursprungligen skapats
            för. Dessutom visar Socialstyrelsens tillsynsrapport från 2012
            att landets 146 HVB för barn och unga som kommit ensamma till
            Sverige för att söka asyl inte håller samma genomsnittliga kvalitet
            som andra HVB-hem.
          </p>
          <p xml:id="i-CD6PguZjgiAi2U7pc6uZxS">
            Att skapa en annan boendeform, som ger barn och unga utan sociala
            problem eller missbruksproblem det stöd och den kompetens de behöver,
            är viktigt för deras möjligheter att få rätt start på livet i
            Sverige. De ensamkommande flyktingbarnen behöver internatliknande
            boendeformer med socialt stöd och kompetens att hjälpa dem komma
            i kapp språkligt och utbildningsmässigt.
          </p>
          <p xml:id="i-VQ63ToUURmYzyTr8wmfd1f">
            I dag råder det brist på platser i HVB-hem. En annan boendeform
            skulle därför också göra det möjligt för kommunerna att ta emot
            fler ensamkommande flyktingbarn.
          </p>
          <p xml:id="i-8jC3PxX7ygtHtoycxyWgYz">
            Regeringen bör återkomma med förslag på alternativ till HVB-hem
            för ensamkommande flyktingbarn. Detta bör riksdagen som sin mening
            ge regeringen till känna.
          </p>
          <head xml:id="i-GwstqUpxbZFVasYZkrWpq9" type="h1">
            5 Kommunernas skyldigheter i flyktingmottagandet
          </head>
          <p xml:id="i-Dvxc5SzL8nWnw1LZV9ko1T">
            Vänsterpartiet vill genomföra omfattande förändringar när det
            gäller flyktingmottagandet. Vi vill betona att lösningen inte
            är att begränsa asylsökandes rätt till eget boende eller nyanländas
            rätt att välja bostadsort. Det handlar snarare om att ställa tydliga
            krav på att samtliga aktörer som deltar i mottagandets olika delar
            ska fullfölja sina åtaganden och framför allt om att ge tillräckligt
            goda förutsättningar för alla parter – staten, kommunerna och
            individerna – att kunna ta sitt respektive ansvar.
          </p>
          <p xml:id="i-P2pHZCFSZpFK1LccpvwK8">
            Enligt Vänsterpartiets mening bör staten ha det övergripande
            ansvaret att ta emot flyktingar och migranter till Sverige. Flyktingmottagandet
            ska därför ha en tydlig nationell styrning och tillräcklig statlig
            finansiering. Däremot menar vi att kommunerna ska stå för själva
            genomförandet av introduktionen mot tillräcklig ersättning från
            staten. Det är i landets kommuner nyanlända ska bo och verka och
            bygga sig en framtid. Därför ska kommunerna, enligt vårt förslag,
            ha en tydlig roll i utförandet av introduktionen och mottagandet.
            Vilka krav detta ställer på kommunerna i praktiken ska tydliggöras
            och bindas i en särskild förordning, där det bl.a. ska framgå
            att kommunen är skyldig att behandla alla lika oavsett ekonomisk
            ställning. Ansvarsfördelning och skyldigheter för alla inblandade
            aktörer och individen ska vara tydliga och uttryckliga. Individen
            ska ha möjlighet att göra tydliga, fria och rationella val.
          </p>
          <p xml:id="i-CaRAWNPVvTTxJDGNdyjKtu">
            Vi är övertygade om att flyktingmottagandet skulle fungera betydligt
            mer effektivt och vara betydligt mer jämnt fördelat över landet
            om de förslag vi presenterar nedan genomförs.
          </p>
          <head xml:id="i-4wdjg5j1B1LL5VGDdKJt9Q" type="h2">
            5.1 Dagens utformning av flyktingmottagandet
          </head>
          <p xml:id="i-QErWJRxLbdQ3zB3cNNnUz3">
            När en person som sökt asyl beviljas uppehållstillstånd har han
            eller hon rätt att bosätta sig i Sverige. Den kommun där personen
            vistas blir då ansvarig för bostadsförsörjning, svenskundervisning
            för invandrare och insatser för barn och ungdomar. Sedan den 1
            december 2010 ska Arbetsförmedlingen samordna etableringsinsatserna
            för den som fått uppehållstillstånd p.g.a. skyddsbehov och vid
            behov anvisa lämplig bosättningskommun. Arbetsförmedlingen ska
            hålla etableringssamtal med den nyanlände och gå igenom vilka
            förutsättningar och möjligheter som finns till boende och arbete
            på olika håll i landet. Den ska också besluta om etableringsersättning,
            tillhandahålla etableringslotsar och ha ett samordnande ansvar
            för etableringsinsatserna.
          </p>
          <head xml:id="i-AcGDpneSrUHvMavDeVbupc" type="h2">
            5.2 Behov av ett reformerat system
          </head>
          <p xml:id="i-UQsgokBkt3MeB6auf3jhD8">
            Behovet av genomgripande förändringar av flyktingmottagandet
            är stort. Vissa kommuner har under senare år tagit emot betydligt
            fler nyanlända än andra. Det kommunala flyktingmottagandet är
            följaktligen ojämnt fördelat. Fortfarande finns det rika och välmående
            kommuner som inte tar emot några eller väldigt få flyktingar.
            Samtidigt är situationen på vissa håll mycket pressad både när
            det gäller boendevillkor och möjligheter att komma in på arbetsmarknaden.
            Detta sätter upp svåra hinder för människors fortsatta möjligheter
            i Sverige.
          </p>
          <p xml:id="i-XgZfLkaQys9QZd8Ejx2xzJ">
            Särskilt i storstadskommunerna är bostadssituationen svår och
            många rapporter om trångboddhet finns från områden där många nyanlända
            bor. Ett antal kommunala bostadsbolag i Södertälje, Göteborg och
            Landskrona har i ljuset av detta infört begränsningsregler för
            hur många människor som får bo i en och samma lägenhet. Syftet
            har varit att komma åt problemen med trångboddhet genom att fastställa
            att det inte får bo fler än ett bestämt antal personer i lägenheterna
            för att personen inte ska riskera att förlora sitt hyreskontrakt.
          </p>
          <p xml:id="i-8gCJjd7yWqkdzGVHqYUydY">
            Det råder alltså ingen tvekan om att situationen på flera håll
            är mycket svår och närmast ohållbar. Oförutsägbarheten i var personer
            som får uppehållstillstånd kommer att bosätta sig gör det svårt
            för de kommuner som har ett stort mottagande att planera långsiktigt
            och kunna svara upp mot det ansvar man har för samtliga individer
            som finns bosatta i kommunen. Det gäller både i flyktingmottagandet
            och för tillgången till välfärdstjänster i övrigt.
          </p>
          <head xml:id="i-UKAFcVrxu4q7pPjE1NPjEP" type="h2">
            5.3 Etableringslagen
          </head>
          <p xml:id="i-Ldp8u3WQ8KX5ywa1VL4Jvg">
            År 2010 reformerades mottagandet av nyanlända flyktingar genom
            lagen om etableringsinsatser för vissa nyanlända invandrare. Bland
            annat innebar reformen att Arbetsförmedlingen tog över ansvaret
            för att underlätta och skynda på nyanlända invandrares etablering
            i arbetslivet och s.k. etableringslotsar fick i uppdrag att erbjuda
            sina tjänster med syfte att snabbare få in nyanlända på arbetsmarknaden.
            Det var arbetsmarknadsperspektivet som skulle råda, enligt regeringen.
            Reformen har varit föremål för omfattande kritik och i juni 2012
            presenterade Statskontoret en utredning (Etableringen av nyanlända
            – En uppföljning av myndigheternas genomförande av etableringsreformen;
            2012:22) av reformen som på en rad punkter visar att dess effekt
            varit otillfredsställande.
          </p>
          <p xml:id="i-PPkZpxjJqjHbhPZis3tWGJ">
            Vänsterpartiet delar en del av Statskontorets slutsatser, bl.a.
            att berörda myndigheter (Arbetsförmedlingen, Migrationsverket,
            Försäkringskassan och Skatteverket) och kommuner plus landsting,
            behöver förstärka samordningen av sina verksamheter, att de nyanlända
            som saknar person- eller samordningsnummer ska kunna få en manuell
            etableringsplan från Arbetsförmedlingen. Regeringen bör återkomma
            med ett uppdrag till Arbetsförmedlingen att erbjuda nyanlända
            som saknar person- eller samordningsnummer en manuell etableringsplan.
            Detta bör riksdagen som sin mening ge regeringen till känna.
          </p>
          <p xml:id="i-JNekWsvLX1bLqpJVyrRNhP">
            En annan av Statskontorets slutsatser är att landstingen bör
            få ett tydligare uppdrag så att de nyanländas prestationsförmåga
            kan utredas snabbare. Regeringen bör därför verka för att landstingen
            får ett tydligare uppdrag i etableringslagen så att de nyanlända
            får sin prestationsförmåga utredd snabbare. Detta bör riksdagen
            som sin mening ge regeringen till känna.
          </p>
          <p xml:id="i-BjDKbwqTG6tgUh16j9Z69S">
            Ytterligare en slutsats från Statskontoret är att aktiviteterna
            i etableringsplanen inte är tillräckligt anpassade till de nyanländas
            förutsättningar och behov. Statskontoret menar vidare att de nyanlända
            för att lättare kunna klara sina löpande utgifter bör få ersättningen
            för sitt deltagande i aktiviteter i etableringsplanen i förskott,
            i stället för som i dag i efterskott. Regeringen bör därför verka
            för att nyanlända ska få ersättningen för sitt deltagande i aktiviteter
            i etableringsplanen i förskott. Detta bör riksdagen som sin mening
            ge regeringen till känna.
          </p>
          <p xml:id="i-KBrUJ2SSEGParLv3bS9K4e">
            Statskontoret trycker även på vikten av utbyggd barnomsorg för
            att nyanlända ska kunna påbörja sin etableringsplan, vilket vi
            länge hävdat är en av grundbultarna för att kunna delta aktivt
            i arbetslivet. Statskontoret understryker också att bristen på
            mindre hyresrätter utgör ett stort hinder för nyanlända att etablera
            sig, vilket är en viktig iakttagelse, som kräver åtgärder från
            politiskt håll. Regeringen bör därför vidta åtgärder för att komma
            till rätta med trångboddheten och bostadsbristen för att underlätta
            för nyanlända att etablera sig. Detta bör riksdagen som sin mening
            ge regeringen till känna.
          </p>
          <p xml:id="i-Hqf8mYLPHxhL8k9Ubf477w">
            Vi är liksom Statskontoret oroade över att nyanlända kvinnor
            ges sämre möjligheter än män att delta i etableringsprocessen.
            Däremot vänder vi oss starkt emot förslaget att ekonomiska ersättningar
            bör kopplas till prestation och att Arbetsförmedlingen ska kunna
            styra de nyanländas bosättning utifrån sannolikheten att de hittar
            ett arbete. Vänsterpartiet är skarpt kritiskt till att privatisera
            delar av introduktionen för nyanlända och avvisar därmed regeringens
            modell att lotsar ska skaffa fram jobb mot en prestationsbaserad
            ersättning. Människors möjligheter att få en bra start och kunna
            etablera sig på arbetsmarknaden och i samhället i stort ska inte
            vara beroende av privata vinstintressen. Ersättningsnivån som
            utgår inom ramen för etableringsreformen är för låg. Det leder
            till att många nyanlända tillbringar hela sin plantid i fingerade
            aktiviteter och missar chansen att få läsa svenska för invandrare,
            sfi, och tillgång till andra arbetsförberedande aktiviteter. Regeringen
            bör ta intryck av kritiken mot reformens effekter och återkomma
            med förslag på förändringar av etableringslagen. Detta bör riksdagen
            som sin mening ge regeringen till känna.
          </p>
          <head xml:id="i-WxiNy1fckB8g7Xdax1ULW1" type="h2">
            5.4 Bindande lagstiftning om flyktingmottagande
          </head>
          <p xml:id="i-KEfoV6FAHdL5gTJgE1Ud7G">
            Vänsterpartiet vill att en lagstiftning ska genomföras som gör
            samtliga kommuner i Sverige skyldiga att tillhandahålla flyktingmottagande.
            Det innebär att alla kommuner ska förbereda för mottagande av
            nyanlända flyktingar och anhöriga vad gäller bosättning, sfi,
            skola och förskola osv. En sådan pliktlag föreslogs av regeringens
            utredning om nyanländas arbetsmarknadsetablering (SOU 2008:58).
          </p>
          <p xml:id="i-UV15EcG2u12RcgBcaByxn1">
            Det exakta antalet personer som varje kommun sedan ska ordna
            bosättning för ska vägas mot kommunens storlek befolkningsmässigt
            och preciseras i separata årliga överenskommelser. Förslaget innebär
            att en skyldighet eller pliktlagstiftning införs, i form av en
            bosättningslag, för kommuner att ta emot nyanlända för bosättning.
            Migrationsverket får i uppdrag att fastställa hur många flyktingar
            som ska tas emot inom varje län. Kommunerna fördelar flyktingarna
            inom länet på frivillig väg med länsstyrelsen som samordnare och
            beslutsfattare. Om kommunerna inte kan komma överens fastställer
            länsstyrelsen hur många respektive kommun måste ta emot. Förslaget
            att genom en pliktlag göra flyktingmottagandet till ett nationellt
            ansvar beskrivs även i Vänsterpartiets motion 2013/14:A301 Inkludering
            och antidiskriminering.
          </p>
          <p xml:id="i-5wfkDttzoRWyNhWgyadbPL">
            För individens del innebär en bindande lagstiftning om kommunmottagande
            att ett erbjudande om boende i en kommun och påbörjande av Arbetsförmedlingens
            etableringsinsatser följer direkt på att uppehållstillstånd beviljas.
            Däremot ska inga inskränkningar göras vad gäller rätten att själv
            välja bostadsort. För att kommuner ska ha en rimlig möjlighet
            att planera och skapa goda förutsättningar för mottagande ska
            en viss grundersättning utbetalas oavsett om individen fullföljer
            erbjudandet om boende eller inte. I detta sammanhang bör regeringen
            överväga vilka sanktioner som bör riktas mot kommuner som bryter
            mot lagstiftningen. Regeringen bör återkomma med förslag till
            lagstiftning om att alla kommuner ska vara skyldiga att ordna
            vidarebosättning för nyanlända flyktingar i enlighet med det ovan
            anförda. Detta bör riksdagen som sin mening ge regeringen till
            känna.
          </p>
          <p xml:id="i-RDLRg2QbpsnvrMd9EzfZ7n">
            Vidare föreslår vi en förstärkning av anslaget för en höjning
            av schablonersättningen i syfte att höja kvaliteten och ambitionsnivån
            på flyktingmottagandet. Vi föreslår därmed i vår motion 2013/14:A333
            Utgiftsområde 13 en ökning av anslaget med 197 miljoner kronor.
          </p>
          <head xml:id="i-DgSYYQZrhQCjNpVjCqVaTQ" type="h2">
            5.5 Anhöriginvandrares rätt till introduktion
          </head>
          <p xml:id="i-QpaRqyfsYBHmNKoN89A2dm">
            För att personer som fått uppehållstillstånd genom anknytning
            också ska ha tillgång till introduktion och för att kommunerna
            ska ges ersättning även när denna grupp bosätter sig i kommunen,
            bör dagens regler ändras. I dag får kommunerna endast ersättning
            för anhöriga till flyktingar som kommer till Sverige inom två
            år efter det att anknytningspersonen fått uppehållstillstånd.
            Detta sätter upp svåra hinder för personer som anhöriginvandrat,
            av vilka många är kvinnor, när det gäller språkkunskaper och förutsättningarna
            för vidare etablering i Sverige. Dessutom skapar detta en obalans
            i kommunernas förutsättningar att planera för introduktionen.
          </p>
          <p xml:id="i-SXXT4KgAttNt9WUm2Ri6Va">
            Genom en förändring i etableringslagen som gäller från den 1
            februari 2013 omfattas även anhöriga som tagits emot i en kommun
            tidigast den 1 januari 2012, sökt uppehållstillstånd senast den
            31 december 2013 och vars anknytningsperson tagits emot i en kommun
            tidigast den 1 januari 2009.
          </p>
          <p xml:id="i-BSosKBS4GwiYwSZgtAL7Tr">
            Vänsterpartiet menar att en motsvarande utökning av målgruppen
            bör permanentas. Vi välkomnar därför förslaget att kommunerna
            ska få ersättning för anhöriga till flyktingar som kommer till
            Sverige inom sex år efter det att anknytningspersonen fått uppehållstillstånd,
            som framförs i regeringens proposition Permanent utvidgad målgrupp
            för etableringslagen.
          </p>
          <p xml:id="i-TK2bAy8o8JC3CTLEWRZGTL">
            Däremot ställer vi oss avvisande till det undantag som i propositionen
            görs för de fall där anknytningspersonen blivit svensk medborgare.
            Behovet av etableringsinsatser varierar förvisso mellan olika
            individer, men denna variation styrs inte av huruvida anknytningspersonen
            är svensk medborgare. Vänsterpartiet menar därför att även den
            vars anknytningsperson hunnit bli svensk medborgare ska omfattas
            av etableringslagen.
          </p>
          <head xml:id="i-LYqLk3CfpyFnGeeYhz6Xrx" type="h2">
            5.6 Högre kvalitet på sfi
          </head>
          <p xml:id="i-SDzCNUjWCFxMch55JnASFH">
            Det är viktigt att alla som lever i Sverige kan prata svenska.
            Språket är nyckel för att bli delaktig i samhället. De invandrare
            och flyktingar som trots många år i Sverige inte kan svenska har
            svårt att få ett arbete. Därför vill Vänsterpartiet höja kvaliteten
            i utbildningen i svenska för invandrare, sfi, bl.a. när det gäller
            tillgången till varvad praktik och validering, fler lärarledda
            timmar och välutbildade sfi-lärare. Vi vill se en tydligare individualisering
            och fler undervisningstimmar per vecka. Sfi ska kunna läsas i
            kombination med praktik, arbetslivsorientering, validering, annan
            utbildning eller förvärvsarbete. Vi vill också särskilt utveckla
            sfi med yrkesinriktning.
          </p>
          <p xml:id="i-U633pkTmhZ5NgZfpiUmuL7">
            Vidare vill vi komma till rätta med den bristande kontinuiteten
            både för den undervisande läraren, för gruppen och för den enskilde.
            Den löpande intagningen är en faktor, en annan är att den studerande
            tvingas göra avbrott i studierna för att ta ett jobb, även under
            kort begränsad tid, för att inte gå miste om sin försörjning.
            Detta skapar en motsägelsefullhet då individen å ena sidan ställs
            inför behovet av att snabbt komma ut i arbetslivet och å andra
            sidan ställs inför behovet av att skaffa sig fullgoda kunskaper
            i svenska för att klara arbetslivet och samhällets alla krav.
          </p>
          <p xml:id="i-EbtHj7BDmr5z8irY86CG3p">
            Ett problem inom sfi är att lärarna tvingas anpassa nivån på
            undervisningen när nya elever utan förkunskaper i svenska tillkommer.
            De andra eleverna kan då uppleva att de inte kommer framåt i sina
            svenskkunskaper och riskerar att tappa motivationen. Även hanteringen
            av detta problem underlättas med mer resurser eftersom utbildarna
            då får bättre förutsättningar att placera elever med olika nivåer
            på kunskaperna i svenska i olika klasser.
          </p>
          <p xml:id="i-96YJdWciYY1WQ8edq4rcZp">
            Dessutom är det nödvändigt att satsa på att stärka lärarkompetensen
            inom sfi. Det handlar dels om satsningar på vidareutbildning,
            dels om att ställa tydliga behörighetskrav. Nästan två tredjedelar
            av sfi-lärarna saknar i dag helt kunskaper i svenska som andraspråk,
            en stor andel saknar dessutom behörighet i vuxenpedagogik. I den
            ordinarie skolan är kraven höga när det gäller undervisande lärares
            behörighet, men för sfi-lärarna är det i stället upp till arbetsgivaren
            att bedöma. Därför behövs en tydligare specifikation av lärarnas
            behörighet. Vi vill också att det ska bli möjligt att utbilda
            sig till sfi-lärare som ett spår i lärarutbildningen eller som
            en egen utbildning. Det behövs en kompetensutveckling av sfi-lärare
            för att de bättre ska kunna arbeta med alfabetisering av vuxna.
          </p>
          <p xml:id="i-HPBPKEySfUY6nqH1agAGm5">
            Vi menar att det inom Lärarlyftet finns utrymme för 70 platser
            per år för att uppnå denna kompetensutveckling, som ska pågå under
            ett år på halvfart.
          </p>
          <p xml:id="i-ETLcdipa3vz8VJsxifo6Qe">
            De som tidigare har gått sfi, men inte lyckats lära sig behärska
            svenska språket, har i dag rätt att när som helst återuppta sina
            studier. Dessa studier i sfi ger också rätt till försörjningsstöd.
            Genom att höja kvaliteten på utbildningen hoppas vi göra utbildningen
            mer attraktiv även för dem som hoppat av. På så sätt blir vår
            satsning på ökad sfi också en andra chans för dem som, trots att
            de bott i Sverige i flera år, inte lyckats lära sig svenska.
          </p>
          <p xml:id="i-LWkeM8XBnCmAb3s8tq2obA">
            Vänsterpartiet är skarpt kritiskt till regeringens syn på sfi.
            Vi menar att den bygger på osanna antaganden om att sfi-studerande
            bara sitter av tiden för att kunna bli försörjda, samt på bristfällig
            statistik som gör det svårt att jämföra olika kommuners resultat.
            Treårsbegränsningen – som i utredningen SOU 2011:19 föreslås bli
            två år, vilket försämrar förutsättningarna än mer för nyanlända
            att lära sig språket – tar inte hänsyn till de olika förkunskaper
            människor som kommer hit har. Regeringen försvårar snarare utformandet
            av en tidsenlig sfi-utbildning som i enlighet med de integrationspolitiska
            målen ska ge de studerande möjlighet till aktiv delaktighet i
            samhälle och arbetsliv. Den enskilde studerande lastas helt för
            den otillräckliga kvaliteten på undervisningen.
          </p>
          <p xml:id="i-CWPzdTP6AzuvWEJNbynqXm">
            Regeringen har gett Sfi-pengsutredningen i uppdrag att utreda
            i vilken form sfi ska bedrivas i framtiden samt hur valfriheten
            och individanpassningen kan öka. Vänsterpartiet vill även i framtiden
            ha en blandning av olika utförare inom sfi. Däremot vill vi, precis
            som i resten av den skattefinansierade välfärden, inte ha utförare
            med vinstintressen.
          </p>
          <p xml:id="i-VY81xfyDCGD7pQv3L6MvKY">
            Regeringen bör inleda ett arbete med att höja kvaliteten på sfi
            utifrån de ovan föreslagna åtgärderna. Detta bör riksdagen som
            sin mening ge regeringen till känna.
          </p>
          <head xml:id="i-9xtt7DxqhkTfGk9mvQVA14" type="h1">
            6 Vård för tortyr- och krigstraumatiserade
          </head>
          <p xml:id="i-27PNR52sobjHhpELnGQLY1">
            Många av dem som flyr undan krig och förföljelser bär på svåra
            minnen. Dessa trauman påverkar inte bara dem som själva bär på
            minnet av upplevelserna. Inte minst barnen riskerar att drabbas
            av sekundärtraumatisering. Röda Korsets skrift Med fokus på barnen
            – Årspresentation och aktuell debatt om migranthälsa 2012 konstaterar:
            Många undersökningar visar att första generationens barn i alltför
            stor utsträckning blir bärare av sina föräldrars trauma.
          </p>
          <p xml:id="i-RVyw6oBrqFzzStJS4FqYa9">
            Vården för tortyr- och krigstraumatiserade är i dagsläget bristfällig.
            Landstingen ska enligt lagen om hälso- och sjukvård åt asylsökande
            m.fl. erbjuda asylsökande en hälsoundersökning, om det inte är
            uppenbart obehövligt. Trots det genomgår bara drygt hälften av
            de asylsökande en hälsoundersökning, enligt Riksrevisionens rapport
            Början på något nytt – Etableringsförberedande insatser för asylsökande.
            Därmed missar vården ett tillfälle att upptäcka bl.a. skador av
            tortyr.
          </p>
          <p xml:id="i-FUo1FDGAxDYQ4agfQA2qaH">
            Det finns även brister i kompetens kring tortyr- och krigsskador
            bland dem som möter drabbade i primärvård, på mödravårdscentraler
            (mvc) och barnavårdscentraler (bvc) varför tillstånden ibland
            upptäcks först efter många år i Sverige. Dessutom finns i dagsläget
            mycket få platser i Sverige som erbjuder relevant rehabilitering
            för dem som genomlevt tortyr eller svåra krigstrauman, vilket
            i sin tur innebär att väntetider på behandling kan vara mycket
            lång och att tillgången till vård i landet är mycket ojämlik.
          </p>
          <p xml:id="i-JssszzcevPgfgKSiYcZRpL">
            Vänsterpartiet avsätter därför i sin budget 50 miljoner kronor
            för att förbättra vården för tortyr- och krigstraumatiserade och
            dessas anhöriga. De fördelas enligt följande:
          </p>
          <list xml:id="i-kFkoFdp9zx8tWdCXhajRg" style="ul">
            <item xml:id="i-Ggg1cN6GvM8RC6a8Rb7w8E">
              30 miljoner kronor i stimulansbidrag för att skapa specialiserade
              kompetenscentra i alla landsting som kan ta emot och rehabilitera
              tortyr- och krigstraumatiserade. Detta skulle innebära kortare
              väntetider och en jämlik tillgång till vård för den berörda gruppen.
            </item>
            <item xml:id="i-RaDkNhRFMh2A85vki1W5Dn">
              10 miljoner kronor för att skapa föräldrastöd till traumatiserade
              för att förbättra anknytning och därmed minska risken för sekundärtrauma
              för barnen. En förälder med obehandlad problematik kan ha svårigheter
              i anknytningen och riskerar att överföra sina besvär till barnet.
              Dessutom ska anhöriggrupper för barn till traumatiserade tillskapas.
            </item>
            <item xml:id="i-6FkeUhezHqd5a3cW4T7JXb">
              10 miljoner för kompetenshöjning inom primärvården, mvc, bvc,
              Försäkringskassan, Arbetsförmedlingen och socialtjänsten. Det
              är avgörande att traumaproblematik upptäcks tidigt. För att uppnå
              detta krävs en satsning på kompetenshöjning inom vård och myndigheter
              så att rätt behandling kan sättas in så tidigt som möjligt.
            </item>
          </list>
          <p xml:id="i-SbiMfziXVqanR7AW6tXwuV">
            Dessa satsningar presenterar vi i motion 2013/14:So539, Utgiftsområde
            9 Hälsovård, sjukvård och social omsorg.
          </p>
        </div>
        <div xml:id="i-37QPcRGSeEEBEUNKzYtMWh" type="motSignatures">
          <list xml:id="i-JvxGBD9zSsZV3tDkyzFyeD">
            <item xml:id="i-EMeRhgN5JyhQRJ1K3VFjSH">
              Christina Höj Larsen (V)
            </item>
            <item xml:id="i-Q6EYwc64czwV4WE2saqyHi">
              Ulla Andersson (V)
            </item>
            <item xml:id="i-DrhnKTEp1KaZBaUW9P1NNM">
              Josefin Brink (V)
            </item>
            <item xml:id="i-9XTNEHXCHR34RZrGXxuw8o">
              Rossana Dinamarca (V)
            </item>
            <item xml:id="i-Tga4yPQtFFrCJJYByE2Y75">
              Wiwi-Anne Johansson (V)
            </item>
            <item xml:id="i-KAfwQYruBRWQVnZCKiZnMg">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
