<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-AU-00034">
  <teiHeader>
    <fileDesc>
      <titleStmt>
        <title>En arbetsmiljö för ett mänskligare arbetsliv</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:34 av Ali Esbati m.fl. (V)</title>
          <idno type="rdwebb">H30234</idno>
          <rs type="number">34</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H30234/text</ref>
          <ref type="dokument_url_html">http://data.riksdagen.se/dokument/H30234</ref>
          <ref type="dokumentstatus_url_xml">http://data.riksdagen.se/dokumentstatus/H30234</ref>
          <ref type="docx">http://data.riksdagen.se/fil/C0D541D1-8074-488A-A6FB-2AD4F95D4475</ref>
          <ref type="pdf">http://data.riksdagen.se/fil/89851554-347C-4680-870D-89485CD1EC9D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CFwgzGnZzP2cVPXWK2SJpX" type="signed"/>
        <correspContext corresp="i-CFwgzGnZzP2cVPXWK2SJpX">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction type="submitted" xml:id="i-EewTMutaE1MEUrjz5yUkwy">
          <date when="2015-09-23"/>
          <time when="13:27:41"/>
        </correspAction>
        <correspAction type="referred" xml:id="i-M5iNkrNkAYubuLaeP8TGZU">
          <date when="2015-10-13"/>
        </correspAction>
        <correspAction type="assigned" xml:id="i-XLsXuL5T1GHY4HtPaDFEk2">
          <date when="2016-06-08"/>
          <time when="16:28:55"/>
        </correspAction>
        <correspContext corresp="i-XLsXuL5T1GHY4HtPaDFEk2">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-7pH5Z7xWpF3CZZLvTyK4Pv"/>
        <correspContext corresp="i-7pH5Z7xWpF3CZZLvTyK4Pv">
          <ref type="uppgift">2015/16:AU7</ref>
          <ref type="ref_dok_id">H301AU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LFzYJFBquwpA4nf3ZeBnda"/>
        <correspContext corresp="i-LFzYJFBquwpA4nf3ZeBnda">
          <ref type="uppgift">2015/16:AU8</ref>
          <ref type="ref_dok_id">H301AU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU8</ref>
          <ref type="ref_dok_titel">En arbetsmiljöstrategi för det moderna arbetslivet 2016 - 2020 m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:34 av Ali Esbati m.fl. (V) En arbetsmiljö för ett mänskligare arbetsliv</div>
      </div>
      <div type="motBody">
        <div type="TOC" xml:id="i-WSkeSUM7GU7ny6WYrdVULK">
          <head xml:id="i-VYtExyeNGPAFsmnwSu9RnL">
            1Innehållsförteckning
          </head>
          <list>
            <item style="indent-level: 1">
              2Förslag till riksdagsbeslut
            </item>
            <item style="indent-level: 1">
              3En bättre arbetsmiljö för ett mänskligare arbetsliv
            </item>
            <item style="indent-level: 2">
              3.1Offentligt anställdas arbetsmiljö
            </item>
            <item style="indent-level: 2">
              3.2Utökade möjligheter att verka för regionala skyddsombud
            </item>
            <item style="indent-level: 2">
              3.3Företagshälsovård åt alla arbetstagare
            </item>
            <item style="indent-level: 2">
              3.4Straff och sanktioner i arbetsmiljö- och arbetstidslagarna
            </item>
            <item style="indent-level: 2">
              3.5Skärp arbetsgivarnas ansvar för arbetsanpassning och rehabilitering
            </item>
            <item style="indent-level: 2">
              3.6Lag mot mobbning i arbetslivet
            </item>
            <item style="indent-level: 2">
              3.7Stärkt skydd för den personliga integriteten i arbetslivet
            </item>
          </list>
        </div>
        <div type="motProposal" subtype="förslag">
          <head xml:id="i-P7ir3trBrrZRckLgZ6Dibt">
            2 Förslag till riksdagsbeslut
          </head>
          <list style="ol">
            <item xml:id="i-9b2DCza1T5AtfrRBdVpq8g">
              Riksdagen ställer sig bakom det som anförs i motionen om att
              regeringen bör tillsätta en utredning som ser över konsekvenserna
              av sänkt personaltäthet i offentligt finansierade välfärdsverksamheter
              och myndigheter med serviceuppdrag med avseende på de anställdas
              arbetsmiljö, och riksdagen tillkännager detta för regeringen.
            </item>
            <item xml:id="i-7LUsA9p5uScxa8xuG7KtH1">
              Riksdagen ställer sig bakom det som anförs i motionen om att
              arbetsmiljölagen bör ändras så att regionala skyddsombud får rätt
              att verka på företag med kollektivavtal även om det tillfälligtvis
              inte finns någon medlem i den kollektivavtalsbärande arbetstagarorganisationen
              vid företaget, och riksdagen tillkännager detta för regeringen.
            </item>
            <item xml:id="i-Nhg6SZbEsysy3XvarJobeB">
              Riksdagen ställer sig bakom det som anförs i motionen om att
              regeringen bör ta initiativ till att i samverkan med arbetsmarknadens
              parter se över möjligheterna att skapa en effektiv, kvalitetssäkrad
              och branschkunnig företagshälsovård som omfattar alla arbetstagare,
              och riksdagen tillkännager detta för regeringen.
            </item>
            <item xml:id="i-F4rYFsTdoiPYYNrUnTwjdd">
              Riksdagen ställer sig bakom det som anförs i motionen om att
              den högsta nivån på sanktionsavgifterna bör höjas till 50 prisbasbelopp
              och tillkännager detta för regeringen.
            </item>
            <item xml:id="i-ECywQNHZsgw2vh59VPTTdr">
              Riksdagen ställer sig bakom det som anförs i motionen om att
              man bör göra en utvärdering av förändringarna av sanktionssystemet
              i arbetsmiljö- och arbetstidslagarna och tillkännager detta för
              regeringen.
            </item>
            <item xml:id="i-HVx3Wjqpd88D73PtWzZQRN">
              Riksdagen ställer sig bakom det som anförs i motionen om att
              regeringen bör återkomma med förslag om ekonomiska sanktionsavgifter
              när det gäller arbetsgivarnas ansvar för arbetsanpassning och
              rehabilitering, och riksdagen tillkännager detta för regeringen.
            </item>
            <item xml:id="i-TgiGp1FPh4jY4jK9XQXk4A">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att ta fram
              förslag till en ny lag mot trakasserier i arbetslivet, och riksdagen
              tillkännager detta för regeringen.
            </item>
            <item xml:id="i-QmFfXDj8B7unwzfriFH5Ht">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag med utgångspunkt
              i betänkandena Integritetsskydd i arbetet (SOU 2009:44) och Registerutdrag
              i arbetslivet (SOU 2014:48), och riksdagen tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-NkU4LJPwPgLTgMcQu7ddjz">
            3 En bättre arbetsmiljö för ett mänskligare arbetsliv
          </head>
          <p xml:id="i-Pv826AvC9J9QaKiiGAFP2B">
            Vänsterpartiet anser att alla människor har rätt till en trygg
            och säker arbetsmiljö och ett arbete som ger möjlighet till utveckling,
            delaktighet och inflytande. De som arbetar ska kunna avsluta sina
            arbetsliv med den fysiska och psykiska hälsan i behåll. Det behövs
            en bra arbetsmiljö för att förbli risk, produktiv och få en god
            inkomst under ett helt arbetsliv. Friska arbetsplatser och en
            god arbetsmiljö är avgörande för arbetstagarnas ställning, företagens
            utveckling och för samhällets välstånd.
          </p>
          <p xml:id="i-TSCcWYrZsSHt53WPUj5Wd7">
            Idag är en god arbetsmiljö inte verklighet för alla på arbetsmarknaden.
            Arbetsmiljön försämrades snabbt under 1990-talet, sedan i ett
            långsammare tempo och med en viss återhämtning mot slutet av 00-talet.
            Men efter 2011 försämrades arbetsmiljön på en del sätt igen, främst
            för kvinnliga arbetare. Skillnaderna mellan högre tjänstemän och
            arbetare inklusive kvinnliga lägre tjänstemän fortsätter att öka
            (LO: Arbetsmiljö 2014 – klass &amp; kön).
          </p>
          <p xml:id="i-TCmAWqJVnoEy3Xb7NTtWNn">
            Maktförskjutningen på arbetsmarknaden till arbetsgivarnas förmån,
            ökade lönsamhetskrav i näringslivet och resursbrist i offentlig
            verksamhet har inneburit att nya hierarkiska organisationer växt
            fram. Allt fler arbetsplatser kännetecknas i dag av slimmade organisationer
            med hårt styrt och utarmat arbete (arbete som har fått lägre krav
            på faktisk kompetens, som innehåller låg grad av lärande och hög
            grad av repetitiva moment), högt arbetstempo, höga prestationskrav
            och små möjligheter för arbetstagarna att påverka sin arbetssituation.
          </p>
          <p xml:id="i-NhqjqK3sRxRqyGLe2rtcJT">
            Besparingar och rationaliseringar har medfört att stressen och
            hetsen har ökat på arbetsplatserna. Forskningen visar på samband
            mellan arbetsrelaterad ohälsa och slimmade organisationer med
            höga prestationskrav och bristen på demokrati i arbetslivet. Bristen
            på inflytande har blivit en riskfaktor för ökad ohälsa i arbetslivet.
            Kraven i arbetslivet ökar samtidigt som det egna inflytandet minskar.
            Hög arbetsbelastning, stress och låg bemanning leder till skador,
            ohälsa och arbetsolyckor, i en del fall med dödlig utgång.
          </p>
          <p xml:id="i-No8kt9AYT77FKswLWudtgk">
            Arbetsmiljöverkets rapport över anmälda arbetsskador under 2014
            visar på en fortsatt uppgång för arbetssjukdomar, främst orsakade
            av psykosociala problem. Ökningen är större bland kvinnor än bland
            män. Rapporten visar även att dödsolyckorna ökat sedan 2013. I
            Arbetsmiljöverkets rapport Arbetsorsakade besvär (2014) framgår
            att nästan var fjärde sysselsatt någon gång under det senaste
            året upplevt att de har fysiska eller psykiska besvär som orsakats
            av deras arbete. Jämfört med motsvarande studie år 2012 innebär
            detta en betydande ökning – framför allt när det gäller besvär
            orsakade av stress och andra psykiska påfrestningar. Den försämrade
            arbetsmiljön leder i förlängningen till ökade sjukskrivningar,
            vilket bekräftas av Försäkringskassans statistik. I november 2014
            skrev Försäkringskassan upp prognosen för sjukskrivningstalen.
            Mest ökade sjukskrivningarna orsakade av psykisk ohälsa, vilka
            nu utgör den största diagnosgruppen för nybeviljad sjukersättning
            för både kvinnor och män.
          </p>
          <p xml:id="i-3Jfwhd2HY4tBKu9pG9cA6C">
            Ofta tas framsteg i arbetsmiljöfrågor för givna när den genomsnittliga
            levnadsstandarden förbättras. Så borde det också vara, men i praktiken
            är framgångar, t.ex. den långsiktiga nedgången i antalet dödsolyckor,
            något som måste kämpas fram och upprätthållas. Det är hög tid
            att ta tag i såväl gamla kvardröjande som nya och växande problem
            och vända utvecklingen.
          </p>
          <p xml:id="i-2dz3txSG43y3WwCUVyCshw">
            Utvecklingen under den borgerliga regeringen 2006–2014 innebar
            en kraftig försvagning av det förebyggande arbetsmiljöarbetet.
            Anslagen till Arbetsmiljöverket skars ner, medlen för den kvalificerade
            skyddsombudsutbildningen togs bort och Arbetslivsinstitutet lades
            ned. I dag står vi därför sämre rustade att skapa en god arbetsmiljö.
          </p>
          <p xml:id="i-DcxLW8bCbieMhaVHBt3RQB">
            Den nuvarande regeringens mål är att ta fram en ny arbetsmiljöstrategi.
            Strategin ska arbetas fram i nära samråd med arbetsmarknadens
            parter och bygga på relevant forskning. Ambitionen är att strategin
            ska utgå från det moderna arbetslivets utmaningar och möjligheter
            och bl.a. omfatta en nollvision för dödsolyckor i arbetslivet.
            Arbetet med den nya arbetsmiljöstrategin sjösattes under våren
            2015 och målet är att strategin ska vara klar under året. Som
            ett led i arbetet med arbetsmiljöstrategin har ett antal kunskapsseminarier
            hållits. Regeringen har även gett Arbetsmiljöverket ett antal
            nya uppdrag som sammantaget torde stärka det förebyggande arbetsmiljöarbetet.
            Vid sidan av detta har regeringen, i samarbete med Vänsterpartiet,
            förstärkt Arbetsmiljöverkets anslag och ökat det statliga bidraget
            för regionala skyddsombud.
          </p>
          <p xml:id="i-KXW5mDfNUAWfoLeoeTU3sx">
            Vänsterpartiet välkomnar regeringens ambitioner på arbetsmiljöområdet.
            Det är en välbehövlig kursändring efter den borgerliga regeringens
            högst medvetna försvagning av det förebyggande arbetsmiljöarbetet.
            Vi ser fram emot ett införande av en nollvision mot dödsolyckor
            i arbetslivet, något som Vänsterpartiet länge krävt. Vi kan dock
            konstatera att det finns ett tydligt behov av att göra mer inom
            arbetsmiljöområdet för att vända utvecklingen av sjuktal och olyckor
            relaterade till brister i arbetsmiljön. I denna motion lyfter
            vi fram ett antal förslag för en bättre arbetsmiljö.
          </p>
          <head type="h2" xml:id="i-TyrvJ4FkSvMvSw6vLo5gk4">
            3.1 Offentligt anställdas arbetsmiljö
          </head>
          <p xml:id="i-5prvVP9nJN812DHm3nSzek">
            Den ekonomiska krisen under 1990-talet ledde till omfattande
            nedskärningar och personalneddragningar inom den offentliga sektorn.
            En rapport från Arena Idé visar att kommunsektorn, som andel av
            arbetsmarknaden, har förlorat cirka 100 000 tjänster sedan 1990
            (”Lägre skatter. Färre personal. Större behov”, 2014). Samtidigt
            som personaltätheten i välfärden generellt är lägre i dag än i
            början av 1990-talet är behovet av de offentliga tjänsterna oförändrat.
            Färre anställda utför lika mycket, eller mer, arbete än tidigare.
          </p>
          <p xml:id="i-LAD1RFyxJttRWEXAkqwXfU">
            Den låga bemanningen i välfärden påverkar de anställdas arbetsmiljö
            negativt. Pressade arbetsscheman innebär ökad stress som i sin
            tur leder till psykiska besvär, belastningsskador och fallolyckor.
            Många välfärdsarbetare hinner helt enkelt inte med sina arbetsuppgifter
            och utsätts därmed för stora risker, vilket leder till ohälsa
            och sjukskrivningar.
          </p>
          <p xml:id="i-Us2B3pf3NeJHzcGXjfoRje">
            De offentligt anställdas försämrade arbetsmiljö har uppmärksammats
            av Arbetsmiljöverket. Flera av Arbetsmiljöverkets rapporter visar
            att det finns stora arbetsmiljöproblem inom den offentliga sektorn.
            Detta bekräftas även av de fackförbund som organiserar arbetstagare
            inom offentlig verksamhet, såväl arbetare som tjänstemän.
          </p>
          <p xml:id="i-7tMsAqCVcti2CfQ1Y1gwAx">
            Arbetsmiljöverket har genomfört flera tillsynsprojekt med fokus
            på offentligt anställdas arbetsmiljö. Ytterligare tillsynsprojekt
            är nyligen påbörjade, bl.a. avseende socialsekreterarnas arbetsmiljö.
            Vänsterpartiet välkomnar detta men anser att det behövs en mer
            omfattande utredning i syfte att få en större och mer samlad bild
            av hur strukturförändringarna inom välfärden påverkat de offentligt
            anställdas arbetsmiljö. Utredningens resultat kan ge ett värdefullt
            underlag för framtida diskussioner och beslut som rör offentligt
            finansierad verksamhet.
          </p>
          <p xml:id="i-6eQ3q7PpRECttGaxqyrBRs">
            Regeringen bör tillsätta en utredning som ser över konsekvenserna
            av sänkt personaltäthet i offentligt finansierade välfärdsverksamheter
            och myndigheter med serviceuppdrag med avseende på de anställdas
            arbetsmiljö. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-RkaydhXZXR4DE5VujAUufK">
            3.2 Utökade möjligheter att verka för regionala skyddsombud
          </head>
          <p xml:id="i-XntTUb2Hs98a41gBsQH67M">
            Regionala skyddsombud gör stor nytta för hälsa och säkerhet på
            våra arbetsplatser. Enligt nuvarande bestämmelser krävs att en
            lokal arbetstagarorganisation har en medlem på ett visst arbetsställe
            för att ett regionalt skyddsombud ska kunna utses för arbetsstället.
            Inom vissa branscher medför medlemskravet betydande praktiska
            problem. Det gäller dels branscher med rörliga eller tillfälliga
            arbetsplatser, dels branscher med allmänt stor personalomsättning
            och där arbetet i hög grad utförs av bemanningsföretag.
          </p>
          <p xml:id="i-CTQ9fWK3GzP9zaKg5jdw3q">
            Om arbetsgivaren är bunden av kollektivavtal måste det rimligtvis
            innebära att ett regionalt skyddsombud är välkommet på arbetsplatsen
            för att hjälpa till med att bygga upp en tillfredsställande lokal
            arbetsmiljöorganisation, även om det vid vissa besökstillfällen
            inte finns någon medlem på arbetsstället.
          </p>
          <p xml:id="i-RzLwCvTF8pv6M8dxPFiMuy">
            Arbetsmiljölagen bör ändras så att regionala skyddsombud får
            rätt att verka på företag med kollektivavtal även om det tillfälligtvis
            inte finns någon medlem i den kollektivavtalsbärande arbetstagarorganisationen
            vid företaget. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-5AbfwmDhiY9YjVhUgE9X4d">
            3.3 Företagshälsovård åt alla arbetstagare
          </head>
          <p xml:id="i-7FQj5dMnzfmpkyXo7mvKHj">
            Enligt 3 kap. 2 c § arbetsmiljölagen (1977:1160) ska arbetsgivaren
            svara för att den företagshälsovård som arbetsförhållandena kräver
            finns att tillgå. Med företagshälsovård menas en oberoende expertresurs
            inom områdena arbetsmiljö och rehabilitering. Företagshälsovården
            ska särskilt arbeta för att förebygga och undanröja hälsorisker
            på arbetsplatser samt ha kompetens att identifiera och beskriva
            sambanden mellan arbetsmiljö, organisation, produktivitet och
            hälsa.
          </p>
          <p xml:id="i-VBkSZ2g1aAXeTEDoMNeaUe">
            Enligt 12 § Arbetsmiljöverkets föreskrift om systematiskt arbetsmiljöarbete
            (AFS 2001:1) ska arbetsgivaren anlita företagshälsovård eller
            motsvarande sakkunnig hjälp utifrån när kompetensen inom den egna
            verksamheten inte räcker för det systematiska arbetsmiljöarbetet
            eller för arbetet med arbetsanpassning och rehabilitering. När
            företagshälsovård eller motsvarande sakkunnig hjälp anlitas ska
            den vara av tillräcklig omfattning och ha tillräcklig kompetens
            och tillräckliga resurser för detta arbete.
          </p>
          <p xml:id="i-JQRh8ukQkxMobA818i9qXK">
            Trots en relativt tydlig lagstiftning har i dag allt färre arbetstagare,
            drygt 60 procent, tillgång till företagshälsovård på sin arbetsplats
            (Arbetsmiljöverket: Arbetsmiljön 2013, rapport 2014:3, s. 32).
            Detta ska jämföras med slutet av 1980-talet, då närmare 90 procent
            av arbetstagarna omfattades av företagshälsovård.
          </p>
          <p xml:id="i-Ec4JxAMUPvxGpC8TbwLDEL">
            Tillgången till företagshälsovård följer de vanliga klass- och
            könsgränserna. LO-förbundens medlemmar, särskilt kvinnor på mindre
            arbetsplatser och i branscher med många deltider, tidsbegränsade
            anställningar, inhyrningar och arbete på obekväm arbetstid, är
            de som har sämst tillgång till företagshälsovård. Den lägsta tillgången
            till företagshälsovård finns bland kvinnliga arbetare i den privata
            servicesektorn. Av dessa arbetstagare hade enbart 33 procent tillgång
            till företagshälsovård via sin arbetsplats. (LO: Företagshälsovård
            – en handledning från LO och LO-förbunden, 2013).
          </p>
          <p xml:id="i-LFM2Gnhw5Ed42V41z13fg5">
            Ett grundläggande problem, vid sidan av att många arbetsgivare
            tenderar att bortse från såväl lagstiftning som föreskrifter,
            är att arbetsgivare ofta saknar kunskap om företagshälsovårdens
            roll i det systematiska förebyggande arbetsmiljöarbetet. Alltför
            många arbetsgivare väljer därför det som blir billigast och tecknar
            s.k. nollavtal med företagshälsovården, vilket innebär att arbetsgivaren
            beställer insatser vid behov.
          </p>
          <p xml:id="i-WWuqK4KqFgiLtXvEcmiaMH">
            Nollavtalen innebär dels att arbetstagarna i många fall inte
            känner till att de har tillgång till företagshälsovård, dels att
            företagshälsovården inte ges förutsättningar att fungera på ett
            bra sätt. Företagshälsovården lär inte känna arbetsplatsen, kan
            inte förse de lokala parterna med återkoppling, kan inte medverka
            i förändringsarbete och kan inte heller reagera på tidiga signaler
            om arbetsrelaterad ohälsa. Nödvändiga och behövliga arbetsanpassningar
            blir därmed inte av eftersom företagshälsovården i vissa fall
            inte har mandat att ta kontakt med arbetsplatsen. Sammantaget
            urholkas värdet av företagshälsovården.
          </p>
          <p xml:id="i-HPPm6ck1nTEoWJRoBVT82D">
            Vänsterpartiet anser att alla arbetstagare ska ha tillgång till
            en kvalitetssäkrad företagshälsovård med branschkunskap som arbetar
            med strategiskt förebyggande arbetsmiljöarbete. Det är dels en
            rättvisefråga, dels en förutsättning för att fler människor ska
            orka arbeta fram till 65 år eller längre.
          </p>
          <p xml:id="i-LbVcFyL33MhagPKZJ3XrTT">
            En kvalitetssäkrad företagshälsovård arbetar utifrån en helhetssyn
            på arbetsmiljön med god kunskap om förhållandena i den aktuella
            branschen och med hög kompetens inom områdena arbetsmiljö, arbetsorganisation,
            ledarskapsfrågor, beteendevetenskap, ergonomi, hälsovetenskap,
            medicin, teknik och rehabilitering. I sin verksamhet på arbetsplatsen
            ska företagshälsovården – i enlighet med vad som föreskrivs i
            3 kap. 2 c § AML – vara en oberoende expertresurs inom områdena
            arbetsmiljö och rehabilitering.
          </p>
          <p xml:id="i-CPi8QAcH6rJh1kzXyQrW1a">
            Arbetsmarknadens parter bör ha en central roll i arbetet med
            att säkerställa att alla arbetstagare får tillgång till en kvalitetssäkrad
            företagshälsovård.
          </p>
          <p xml:id="i-P8D24xHH1vNknm4TLVdUtC">
            Regeringen bör ta initiativ till att i samverkan med arbetsmarknadens
            parter se över möjligheterna att skapa en effektiv, kvalitetssäkrad
            och branschkunnig företagshälsovård som omfattar alla arbetstagare.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-GWuLpDAtH5Lnt4m9xPbCnv">
            3.4 Straff och sanktioner i arbetsmiljö- och arbetstidslagarna
          </head>
          <p xml:id="i-KqgSxNjJDouPfM3Hwx6pAz">
            I juni 2013 beslutade riksdagen om stora förändringar av sanktionssystemet
            i arbetsmiljö- och arbetstidslagarna i enlighet med proposition
            2013/14:143. Förändringarna trädde i kraft den 1 juli 2014. De
            nya reglerna innebär i korthet att straffsanktioner i de allra
            flesta fall har ersatts av sanktionsavgifter. Den borgerliga regeringens
            motiv till förändringarna var att det är mer effektivt att direkt
            på plats kräva in en avgift än att gå genom rättsväsendet.
          </p>
          <p xml:id="i-VvWK5wcj5o2h3gBB7Kgrzq">
            Vänsterpartiet håller delvis med om detta. Det finns goda skäl
            att använda sanktionsavgifter i fler fall än tidigare. Men vi
            tycker också att det måste finnas en viktning mellan olika slags
            överträdelser på arbetsmiljöområdet. Brott mot arbetsmiljöbestämmelser
            måste anses väga olika tungt beroende på vilka konsekvenser en
            överträdelse kan få. Vi tycker att det är bra om brott mot administrativa
            bestämmelser i arbetsmiljölagen kan hanteras med sanktionsavgifter,
            men när det handlar om människors säkerhet och hälsa anser vi
            att straffsanktionen borde ha behållits. Regeringen har helt bortsett
            från straffsanktionernas preventiva och normerande effekter.
          </p>
          <p xml:id="i-CY6zx68p1NxnQfumVBbGaf">
            Därtill måste tilläggas att den beslutade nivån på den högsta
            sanktionsavgiften, 1 miljon kronor, är alltför låg. Vissa verksamheter
            opererar dagligen med så stora värden att det krävs större summor
            för att sanktionerna inte bara ska kunna uppfattas som en ekonomisk
            risk att räkna med. Vänsterpartiet anser att den högsta sanktionsavgiften
            i stället skulle ha fastställts till 50 prisbasbelopp, vilket
            även har fördelen att beloppet inte urholkas i takt med inflationen.
          </p>
          <p xml:id="i-MyNdjnk7o59kMEUySWUNaE">
            Den högsta nivån på sanktionsavgifterna bör höjas i enlighet
            med förslaget ovan. Detta bör riksdagen som sin mening ge regeringen
            till känna.
          </p>
          <p xml:id="i-DcZp4PD4XH6cw63sTySLuY">
            Vi befarar att den omfattande avkriminaliseringen av arbetsmiljölagen
            kan leda till att det förebyggande arbetsmiljöarbetet försvåras.
            Exempelvis kan det bli mer riskabelt för anställda att larma om
            missförhållanden och skyddsombudens preventiva arbete bli mindre
            effektivt. Vänsterpartiet har därför tidigare föreslagit en utvärdering
            av de stora förändringarna av sanktionssystemet i arbetsmiljö-
            och arbetstidslagarna. Arbetsmarknadsutskottet har dock ansett
            att frågan varit för tidigt väckt (2013/14:AU5).
          </p>
          <p xml:id="i-LkYGPxtKPJ3Ay34JrcGHPt">
            Förändringarna i sanktionssystemet har nu varit i kraft i drygt
            ett år. Vi anser att det är av största vikt att effekterna av
            förändringarna blir föremål för en noggrann utvärdering i syfte
            att ta reda på hur regeländringarna påverkat det förebyggande
            arbetsmiljöarbetet. Vid utvärderingen bör särskild vikt läggas
            vid synpunkter från skyddsombud och regionala skyddsombud.
          </p>
          <p xml:id="i-VCgn7sB5UEvQKccHcgMBps">
            En utvärdering av förändringarna i sanktionssystemet i arbetsmiljö-
            och arbetstidslagarna bör göras enligt ovan. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-csUrHUCpThphwp1Acfij6">
            3.5 Skärp arbetsgivarnas ansvar för arbetsanpassning och rehabilitering
          </head>
          <p xml:id="i-SHRMAZ5ctcubdoeeVeCXaV">
            Det förebyggande arbetets betydelse för att minska ohälsan kan
            inte nog överskattas. Ett mänskligare arbetsliv med bättre arbetsmiljö
            är nödvändigt för att minimera risk för skador och sjukdom. För
            att arbetsgivare ska uppfylla de regler och skyldigheter som finns
            redan i dag krävs att Arbetsmiljöverket får utökade resurser för
            sitt tillsynsarbete. Vänsterpartiet välkomnar därför regeringens
            förstärkning av Arbetsmiljöverkets anslag och myndighetens ambition
            att ha 300 arbetsmiljöinspektörer anställda vid slutet av 2018.
            Därmed närmar sig Sverige ILO:s målsättning om en inspektör per
            10 000 arbetstagare. Det är ett viktigt steg på vägen för att
            vända den negativa utveckling som åtta år av borgerliga nedskärningar
            inneburit.
          </p>
          <p xml:id="i-8HZijFWYBEJ4dUvAedVQRG">
            Arbetsgivarnas ansvar för arbetsanpassning och rehabilitering
            behöver också skärpas. Redan i dag har arbetsgivare skyldighet
            att göra allt som anses rimligt vad gäller rehabilitering och
            anpassning av arbetsplats och arbetsuppgifter, men i de fall arbetsgivaren
            av någon anledning inte vill ha kvar den anställde är incitamenten
            för att efterleva dessa krav små. Några konsekvenser behöver arbetsgivaren
            i allmänhet inte vara rädd för. Lagstiftningens uttalade skyldigheter
            för arbetsgivaren att anpassa arbetsplats och arbetsuppgifter
            behöver kopplas till kännbara ekonomiska sanktionsavgifter. Sådana
            lagstiftade sanktionsavgifter kan med fördel kombineras med reglering
            i kollektivavtal. Det skulle öka arbetstagarorganisationernas
            möjligheter att driva fall där arbetsgivare inte fullföljt sina
            skyldigheter, samtidigt som avtalen möjliggör en bättre anpassning
            av reglerna.
          </p>
          <p xml:id="i-949XajQMrA6ACMrsbjryTh">
            Regeringen bör återkomma med förslag om ekonomiska sanktionsavgifter
            när det gäller arbetsgivarnas ansvar för arbetsanpassning och
            rehabilitering. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-V11RtRg5rBPAj9JCthRA4C">
            3.6 Lag mot mobbning i arbetslivet
          </head>
          <p xml:id="i-6FdRUfMGhp8a9F5KRA8WQf">
            Enligt Arbetsmiljöverket upplever ungefär var tionde arbetstagare
            att de är mobbade av sin chef eller av andra arbetstagare (Arbetsmiljön
            2013. Rapport 2014:3). Mobbning är ett stort och alltför lite
            uppmärksammat arbetsmiljöproblem med allvarliga konsekvenser för
            de drabbade. Mobbning på jobbet leder i första hand till stort
            psykiskt lidande, men ökar också risken att bli fysiskt sjuk.
            Forskare vid det danska centret för arbetsmiljö har visat att
            kränkningar på jobbet har samma effekt som posttraumatisk stress.
            Förutom det personliga lidandet som mobbningen i arbetslivet innebär
            så kostar det samhället mångmiljardbelopp varje år i uteblivna
            inkomster, sjukersättningar och vårdkostnader.
          </p>
          <p xml:id="i-BGnihTJymGzJ12yJ8epkT8">
            I dag saknas en tydlig lagstiftning som skyddar den som utsätts
            för trakasserier på jobbet. En lucka i lagstiftningen gör att
            anställda kan frysas ut och systematiskt mobbas av en chef eller
            av andra arbetstagare utan att någon ställs till svars.
          </p>
          <p xml:id="i-Di21TxpwSBPr9HWZPm7WRt">
            Enligt arbetsmiljölagen ska arbetsgivare arbeta förebyggande
            mot trakasserier och mobbning, men den arbetsgivare som inte prioriterat
            det förebyggande arbetet eller inte åtgärdat påtalad mobbing behöver
            i dag inte stå till svars ens om det går så långt att den drabbade
            blir sjukskriven.
          </p>
          <p xml:id="i-DU984pvWEu4V5fPk5AnJ5A">
            I arbetsmiljölagen finns en föreskrift om kränkande särbehandling
            (AFS 1993:17). Arbetsmiljöverket kan utdöma vite för arbetsgivare
            som inte sköter sig. Det är dock otillräckligt eftersom arbetsmiljölagen
            är en förvaltningsrättslig lag som reglerar förhållandet mellan
            arbetsgivaren och staten. Lagen ger ingen lösning eller upprättelse
            i form av erkännande eller ekonomiskt skadestånd till den som
            blivit trakasserad. För att kunna få sin rätt prövad i domstol
            behövs det en arbetsrättslig lag.
          </p>
          <p xml:id="i-QpgW2U8bPc54rEm9Cst2E5">
            I mars 2014 fattade riksdagen beslut om att regeringen bör återkomma
            med förslag om hur mobbning och trakasserier i arbetslivet ska
            minska. Varken den förra eller den nuvarande regeringen har ännu
            lagt fram några sådana förslag, trots riksdagens tillkännagivande.
            Det är hög tid att regeringen tar problemet med mobbning i arbetslivet
            på allvar.
          </p>
          <p xml:id="i-ExmHmFwipH6wFTGG1q49YE">
            Vänsterpartiet anser att arbetsrätten behöver stärkas så att
            de drabbade kan få sin sak prövad samt få upprättelse och ekonomiskt
            skadestånd. Därför behövs en ny lag mot trakasserier i arbetslivet.
            Fackförbundet Vision har formulerat ett förslag på hur en sådan
            lagstiftning skulle kunna utformas. Vi anser att förslaget är
            en bra utgångspunkt för ett kommande lagstiftningsarbete.
          </p>
          <p xml:id="i-2BKS2xNSfMqpxjx3xZ6D5U">
            Regeringen bör tillsätta en utredning med uppdrag att ta fram
            förslag till en ny lag mot trakasserier i arbetslivet. Detta bör
            riksdagen ställa sig bakom och ge regeringen till känna.
          </p>
          <head type="h2" xml:id="i-HFtm65knJykPPcSXQa9bMX">
            3.7 Stärkt skydd för den personliga integriteten i arbetslivet
          </head>
          <p xml:id="i-24yCCVduaueC3wnknLvLJh">
            Vår personliga integritet måste vara skyddad både när vi är på
            jobbet och när vi söker jobb. Kontrollen och övervakningen av
            anställda och arbetssökande har ökat under senare år. Den tekniska
            utvecklingen gör det allt enklare för arbetsgivare att kontrollera
            och övervaka arbetstagare, inte sällan utan vår kännedom. Övervakning
            via kameror, avlyssning av telefonsamtal och inloggning på anställdas
            datorer har blivit allt vanligare. Anställda utsätts för drogtester
            och medicinska kontroller utan tydliga motiv eller kvalitetskrav.
          </p>
          <p xml:id="i-TwVQvkcVefGRLQR3fHRUBt">
            Arbetsgivare tar sig också allt oftare rätten att kräva detaljerad
            information om hälsa och personliga förhållanden från dem som
            söker jobb. Antalet utdrag ur polisens belastningsregister har
            exempelvis ökat explosionsartat på senare år. Enligt Rikspolisstyrelsen
            är det arbetsgivares krav på att arbetssökande ska visa upp ett
            utdrag som står för hela ökningen. Det är en allvarlig utveckling
            som utsätter människor för helt onödiga integritetskränkningar
            och bidrar till en ökad utsortering i arbetslivet.
          </p>
          <p xml:id="i-NUYTGyzB4v4MGBK2HS4CEi">
            Skyddet för den personliga integriteten regleras i internationella
            konventioner, däribland Europakonventionen, som Sverige förpliktigat
            sig att följa. Staten är därmed skyldig att garantera ett tillfredsställande
            skydd för den personliga integriteten.
          </p>
          <p xml:id="i-7UEJLds2kKEf2GGoiEeVkV">
            Men dagens lagstiftning är spretig, svårgenomtränglig och otillräcklig.
            Vi menar att det behövs en samlad och överskådlig lagstiftning
            som sätter tydliga gränser för vad arbetsgivare har rätt att ta
            reda på om oss när vi är anställda eller arbetssökande och vilka
            metoder de får använda. Lagen bör utformas så att den harmonierar
            med övrig arbetsrättslig lagstiftning och blir tydlig och enkel
            att tillämpa.
          </p>
          <p xml:id="i-7EJ7tKWpC5SmadByswspJN">
            I betänkandet Integritetsskydd i arbetslivet (SOU 2009:44) finns
            förslag till en sådan lagreglering. Förslaget innebär bl.a. ett
            förbud för en arbetsgivare att utan lagstöd begära att en arbetssökande
            ska visa upp ett belastningsregisterutdrag eller ett utdrag ur
            misstankeregistret.
          </p>
          <p xml:id="i-Thnn5TLrDN3UrJH24z63ad">
            Den borgerliga regeringen valde dock att inte presentera några
            lagförslag med utgångspunkt från Integritetsskyddsutredningen.
            I stället tillsatte man en ny utredning med uppdrag att dels kartlägga
            arbetsgivares kontroll av belastningsregisterutdrag, dels analysera
            vilka åtgärder som krävs för att säkerställa att arbetsgivare
            inte utan uttryckligt författningsstöd begär att arbetssökande
            och arbetstagare visar upp utdrag ur belastningsregistret om sig
            själva. I juni 2014 presenterade Utredningen om registerutdrag
            i arbetslivet sitt betänkande Registerutdrag i arbetslivet (SOU
            2014:48). I betänkandet föreslogs bl.a. att det ska vara förbjudet
            för arbetsgivare att utan författningsstöd begära att en arbetssökande
            ska visa upp eller överlämna ett utdrag ur belastningsregistret.
          </p>
          <p xml:id="i-NFfHcJeEecdEx3Bkxv1rkH">
            Vänsterpartiet ser överlag positivt på de förslag som presenterats
            i ovan nämnda utredningar. Förslagen skulle, om de blev verklighet,
            bidra till att stärka skyddet för den personliga integriteten
            i arbetslivet. Utredningarnas förslag har även tillstyrkts av
            de fackliga centralorganisationerna. Det är dags att regeringen
            går vidare med utredningarnas förslag.
          </p>
          <p xml:id="i-RfmbzuDFwg4eRdQFfWnnNj">
            Regeringen bör återkomma till riksdagen med förslag med utgångspunkt
            i betänkandena Integritetsskydd i arbetslivet (SOU 2009:44) och
            Registerutdrag i arbetslivet (SOU 2014:48). Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-UFHv1VqTqds5UnMcLTSEeg" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-SAqcMEzp2hpsyyiQBgY51s" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-JbUy5WawRBWpjegvR3FKNW" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-Duqyvvay22nu3y278kS6f7" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-Hn1hgLgX66txqQB1AXhfFP" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-Mxtfy6CCD2oa2ZFi9FAwzd" who="i-7r5EMv9VstEFKe8CzeUCH5">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
