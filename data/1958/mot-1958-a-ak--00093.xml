<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__93/mot_1958_a_ak__93-001.pdf"/>
      <div type="motHeader" xml:id="i-YC9D19PccBkSnfX2M86eyM">
        <div type="motTitle" xml:id="i-TGgruLwjpwi4cSKdPpGaAU"/>
        <div type="motSubmissionInfo" xml:id="i-ETWBYn1joaWysj75kfAzPn"/>
      </div>
      <div type="motBody" xml:id="i-M558UcvbyC6X9EzaVSVC4J">
        <div xml:id="i-PbpUis2i41BqqqhvLNBrUz">
          <p xml:id="i-VUqyuFZfD2NrLw8Pussi43">
            Motioner i Andra kammaren, nr 93 år 1958 13
          </p>
          <p xml:id="i-5ZLpJzBcwiDArAh2Wm1HPv">
            Nr 93
          </p>
          <p xml:id="i-MYbRq5shQnctyBXTnLWr3i">
            Av herr Senander m. fl., angående vissa lättnader i kreditrestrik-
            tionerna för tryggande av kommunal upplåning.
          </p>
          <p xml:id="i-UFUqxjons7VZBjb16goj3J">
            Kreditrestriktionerna har förorsakat många av landets kommuner
            all- varliga svårigheter. Nödvändiga arbeten, som strängt taget
            inte tålt upp- skov, har måst skjutas på framtiden eller finansieras
            på andra vägar än den gängse lånevägen. På senare tid har finansiering
            med uttaxerade medel måst tillgripas i allt större utsträckning,
            vilket lett till betydande skattestegringar. I Göteborg, där praktiskt
            taget alla fonder tömts ge- nom utlåning för att skaffa rörelsekapital
            till angelägna arbeten, tvinga- des stadsfullmäktige höja utdebiteringen
            med inte mindre än två kronor. Skatteregleringsfonden, som uppgick
            till 65 milj. kronor, hade behövt tagas i anspråk för att hålla
            skatten nere, men detta var praktiskt utan betydelse, enär fondens
            medel redan utnyttjats genom utlåning. Liknande är situationen
            i Stockholm. Förhållandena är så oefterrättliga i detta hänseende,
            att en ändring snabbt måste komma till stånd. Inte minst är detta
            nu betingat av arbets- marknadsskäl. Arbetslösheten stiger och
            påfordrar en ökning av syssel- sättningsmöjligheterna på det kommunala
            området. Särskilt de större kommunerna får allt större känning
            med arbetslöshetens problem. De har stora investeringsbehov för
            oundgängligen nödvändiga anläggningar och arbeten, vilka emellertid
            inte kan tillfredsställas utan kapitalanskaffning lånevägen. Blir
            kreditmarknaden fri för kommunerna kan de bjuda goda arbetsmöjligheter,
            kanske särskilt för byggnadsarbetare, som nu i icke obetydlig
            omfattning är arbetslösa. Regeringen har beviljat kommunerna rätt
            att upptaga lån för investe- ringsändamål till ansenliga belopp.
            Men det är betecknande för det orim- liga läget, att dessa tillstånd
            hittills i stor utsträckning visat sig värde- lösa. På grund av
            de av regeringen föreskrivna restriktionerna har kre- ditinstitutionerna
            nämligen icke beviljat kommunerna de lån, till vilka regeringen
            gett tillstånd. Detta orimliga förhållande kan belysas med ett
            par exempel. Stockholms stad har av regeringen intill senaste
            årsskiftet beviljats lånetillstånd till ett sammanlagt belopp
            av 650 miljoner kronor, som icke kunnat utnyttjas på grund av
            kreditrestriktionerna. Behovet av krediter stiger självfallet
            för varje år. Göteborgs stad har beslutat om arbeten och anläggningar
            för 347
          </p>
          <pb facs="riksdagen-motions-pdf/data/1958/mot_1958_a_ak__93/mot_1958_a_ak__93-002.pdf"/>
          <p xml:id="i-9D7gUnp9KVoVjcXwKYW9zM">
            14 Motioner i Andra kammaren, nr 93 år 1958
          </p>
          <p xml:id="i-49syLQyU5M3EeJ7RKdYFzS">
            miljoner kronor. Regeringen har medgivit lånetillstånd för 181
            miljoner kronor. Dessa tillstånd är outnyttjade på grund av kreditrestriktionerna.
            Staden har, som tidigare nämnts, måst låna ur sina egna fonder
            ett sam- manlagt belopp av inte mindre än 170 miljoner kronor,
            därav 65 miljoner ur skatteregleringsfonden. Regeringen har genom
            att bevilja lån i realiteten godkänt det berät- tigade i låneanspråken.
            Men samtidigt har den genom sina instruktioner till kreditinstitutionerna
            lagt hinder i vägen för ett utnyttjande av låne- tillstånden.
            En naturlig ordning vore, att kommuner, som av regeringen beviljats
            lånetillstånd för det ena eller andra ändamålet, också i verk-
            ligheten garanterades lånemöjligheter. Tidpunkten bör nu vara
            inne för en ändring till det bättre. En avmatt- ning i konjunkturerna
            har inträtt. Arbetslösheten visar en ganska be- tydande stegring,
            ett faktum som även orsakar åtskilliga kommuner be- kymmer för
            att bereda sysselsättning åt sina egna anställda. Det synes oss
            därför som om bibehållandet av kreditrestriktionerna, vilka motiverats
            av ”överkonjunkturen”, saknar hållbar grund, åtminstone då det
            gäller olika kommunala projekt, och därför bör ersättas med en
            generösare kreditgivning. Detta är en av vägarna för bevarandet
            av den fulla syssel- sättningen, som nu hotas genom konjunkturavmattningen.
            Med hänvisning till ovanstående hemställes, att riksdagen i skrivelse
            till Kungl. Maj:t måtte uttala, att regeringen för tryggande av
            erforderlig kommunal upplåning bör genomföra sådana lättnader
            i kreditrestrik- tionerna att redan beviljade lånetillstånd kan
            utnyttjas samt att kommande ansökningar om lånetillstånd för an-
            gelägna anläggningar och arbeten snabbt prövas och, där ansökningarna
            beviljas, åtgärder även vidtages för att lånetillstånden skall
            kunna utnyttjas.
          </p>
          <p xml:id="i-GSX61dJYzzB4PJzGCH3rVG">
            Stockholm i januari 1958
          </p>
          <p xml:id="i-3hXi1W573sbTSxadNVFpG5">
            Knut Senander Gustav Johansson Helmer Holmberg
          </p>
        </div>
      </div>
    </body>
  </text>
</TEI>
