<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-BoU-00408">
  <teiHeader>
    <fileDesc>
      <titleStmt>
        <title>Ändringar i fastighetsbildningslagen</title>
        <author corresp="i-V193Sbzem4fs1MBp32cuww">Göthe Knutson (m) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändringar i fastighetsbildningslagen</title>
          <idno type="rdwebb">G902Bo408</idno>
          <rs type="number">Bo408</rs>
          <orgName type="comitteeAbbreviation">BoU</orgName>
          <ref type="dokument_url_text">http://data.riksdagen.se/dokument/G902Bo408/text</ref>
          <ref type="dokument_url_html">http://data.riksdagen.se/dokument/G902Bo408</ref>
          <ref type="dokumentstatus_url_xml">http://data.riksdagen.se/dokumentstatus/G902Bo408</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V193Sbzem4fs1MBp32cuww</idno>
            <name>Göthe Knutson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>Så som anfördes i reservationen</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5FsC7UdVjBrUoz4Y1Bponm" type="signed"/>
        <correspContext corresp="i-5FsC7UdVjBrUoz4Y1Bponm">
          <note type="signatory" corresp="i-V193Sbzem4fs1MBp32cuww"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_bo_408/mot_198586_bo_408-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86: B0408
          </p>
          <p>
            Göthe Knutson (m) Ändringar i fastighetsbildningslagen
          </p>
          <p>
            Många människor i vårt land vill bo på landsbygden. Möjligheten
            att få förvärvstillstånd för en mindre jordbruksfastighet är begränsad
            på grund av jordförvärvslagens många hinder och restriktiva tillämpning.
            Möjlighe- terna att köpa ett bostadshus är emellertid goda på
            de flesta håll i landet. Bl.a. finns mangårdsbyggnader som blivit
            övertaliga vid sammanslagning av jordbruksföretag. Ett annat alternativ
            är att låta bygga ett bostadshus, vilket skall kunna ske även
            utanför stadsplanelagt område. Många av dem som redan bor på landsbygden
            vill av olika anledningar byta bostad. Det kan vara ett lantbrukarpar
            som sålt sin jordbruksfas- tighet, inkl. bostad. Det kan vara
            en barnfamilj som behöver större bostad. I stor utsträckning är
            det barnfamiljer som bor i tätort som önskar komma närmare naturen
            och leva i en, som de tycker, bättre miljö än den staden eller
            tätorten erbjuder.
          </p>
          <p>
            Människors önskan och behov
          </p>
          <p>
            De allra flesta som söker en bostadsfastighet på landsbygden
            önskar en rejält tilltagen tomt. Finns det några tunnland mark
            till salu i direkt anslut- ning till bostadshuset är oftast intresset
            mycket stort för att förvärva denna, utan att man för den skull
            tänker idka jordbruk eller kommersiell odling. Under alla omständigheter
            önskar de allra flesta en betydligt större tomt än vad som är
            vanligt och överkomligt i en tätort. Man ser det som naturligt
            att få ordentligt svängrum, och när det gäller barnfamiljer vill
            man ha möjligheter att hålla djur, exempelvis häst eller får,
            som kräver betes- mark. Det finns oftast också önskemål om eget
            potatisland och grönsaksodling för familjens behov.
          </p>
          <p>
            Lantmäteriets restriktivitet
          </p>
          <p>
            Vad som här beskrivits ter sig naturligt och borde uppfattas
            som legitimt — även av svenska myndigheter. Dock inte av lantmäteriverket!
            Med en restriktivitet som oftast är helt obegriplig bestämmer
            lantmätaren som regel att en gårdstomt icke skall vara större
            än 2000 å 3000 kvadratmeter. Och denna restriktivitet tycks
          </p>
          <pb facs="riksdagen-motions-pdf/data/198586/mot_198586_bo_408/mot_198586_bo_408-002.pdf"/>
          <p>
            inte ta några hänsyn till vare sig starka önskemål, naturliga
            förutsättningar, utfartsvägar eller andra tungt vägande skäl för
            en markavstyckning på ett eller flera tunnland till en ny fastighetsbildning.
            Mest anmärkningsvärt är lantmäteriets agerande vid avstyckning
            av en överbliven mangårdsbyggnad på ett jordbruk som sammanläggs
            med en annan jordbruksfastighet i s.k. rationaliseringssyfte.
            Även när köparen av bostadshuset också förvärvat intilliggande
            ekonomibyggnader tycks lant- mätarna eftersträva att skapa villatomter.
            En mängd exempel visar hur gränserna för den nya fastigheten dras
            så nära byggnaderna som möjligt. I sådana fall blir den fria ytan
            på den nya tomten ofta begränsad till en gårdsplan. Möjligheten
            till egen fruktträdgård och grönsaksodling utesluts — även om
            köparen av byggnaderna har erbjudande om att köpa flera hektar
            intilliggande mark. Det tycks heller inte hjälpa om lantbruksnämnden
            ger samtycke till ett markförvärv.
          </p>
          <p>
            Fastighetsbildningslagen styr
          </p>
          <p>
            Till det anmärkningsvärda hör också att utfartsvägar ibland klipps
            av även när mark utmed sådan väg erbjuds den nya fastigheten fram
            till allmän väg. Exempel på denna närmast groteska restriktivitet
            finns praktiskt taget överallt på den svenska landsbygden. Men
            den enskilde lantmätaren hän- visar till fastighetsbildningslagen,
            ”praxis” och ”tillämpningsregler”. För allmänheten i vårt land
            framstår systemet som obegripligt och para- doxalt. Det råder
            ju ingen brist på mark i Sverige. Tvärtom. Markanvänd- ningen
            i jordbruksbygderna är i växande utsträckning ett olöst problem
            sedan jordbruksnäringen blivit olönsam och överproduktionen lika
            svårbe- mästrad som dyrbar. Som en följd av detta och av jordförvärvslagen
            håller också det öppna odlingslandskapet på att krympa.
          </p>
          <p>
            Bättre landskapsvård
          </p>
          <p>
            Vad vore då naturligare än att de boende på landsbygden finge
            köpa så pass mycket mark att djurhållning och odling i mindre
            skala vore möjlig! Liksom den svenske bonden svarar för landskapsvården
            genom boskaps- drift och odlingar, bidrar också andra landsbygdsbor
            till vård av naturmil- jön. Sådana kvaliteter tycks dock inte
            intressera lantmäteriverket i vårt land. Och frågan är nu om Sveriges
            riksdag skall vara lika ointresserad av människors önskningar
            och strävan efter bättre miljöer som ett byråkra- tiskt ämbetsverk
            visar sig vara. Riksdagen har vid två tillfällen behandlat motioner
            i detta ärende som jag väckt åren 1984 och 1985. Utskottsskrivningarna
            som legat till grund för besluten har i och för sig inte varit
            avvisande till ändringar i tillämp- ningen av fastighetsbildningslagen.
            Men de förslag om lagändring som jag funnit nödvändiga har riksdagsmajoriteten
            inte velat tillmötesgå. Följden har blivit att ingen positiv förändring
            skett.
          </p>
          <p>
            Mot. 1985/86 Bo0408
          </p>
          <pb facs="riksdagen-motions-pdf/data/198586/mot_198586_bo_408/mot_198586_bo_408-003.pdf"/>
          <p>
            Utskottets behandling
          </p>
          <p>
            I bostadsutskottets betänkande BoU 1984/85:12 sammanfattas behandling-
            en av mina motioner i ärendet, 1984/85:2769 och 2774 samt 1984/85:2482
            och 2483. På s. 5 och 6 i nämnda betänkande heter det:
          </p>
          <p>
            I motion 2774 (m, fp) begärs att riksdagen hos regeringen skall
            hemställa om förslag till ändringar i fastighetsbildningslagen
            i enlighet med de syften som anges i motion 2769 (m, fp). Den
            senare motionen behandlar bl. a. generella frågor om hur permanentboende
            på landsbygden skall kunna underlättas. Motionärerna finner angeläget
            att detta sker bl. a. genom att nyinflyttning av bofasta familjer
            främjas på de mangårdsbyggnader som blir övertaliga vid sammanslagning
            av jordbruksföretag. Familjer som vill bosätta sig i sådana byggnader
            behöver ofta ett stycke mark för att ha en mindre odling eller
            kunna hålla husdjur som får och häst. Enligt motionä- rerna vägrar
            emellertid fastighetsbildningsmyndigheterna vanligen att bil-
            da större tomter än ca 3000 m?. Detta gäller även om större markområden
            erbjuds av en säljare och lantbruksnämnden inte har någon invändning.
            Resultatet blir ofta att mangårdsbyggnaden i fråga blir en fritidsbostad.
            Den restriktivitet som fastighetsbildningsmyndigheterna visar
            är till för- fång för en levande landsbygd och saknar egentligt
            lagstöd. För att ändra praxis fordras dock en lagändring, enligt
            motionärernas uppfattning. Bostadsutskottet behandlade under hösten
            1984 (BoU 1984/85:2) ett motsvarande yrkande om ändring i fastighetsbildningslagen.
            Utskottet re- dovisade i det sammanhanget bl. a. att förarbetena
            till lagen ger underlag för en tillämpning som inte lägger mer
            ark till en fastighet för bostadsän- damål än att denna väsentligen
            får karaktären av en bostadstomt. Utskot- tet redovisade vidare
            att lantmäteriverket i sina anvisningar angett att marken vid
            nedläggning av ett jordbruk normalt bör läggas till det jord-
            bruks- eller skogsbruksföretag som skall leva kvar. Utskottet
            fann emellertid också att det enligt fastighetsbildningslagen
            är de lokala förhållandena och förekomsten av motstående markanvänd-
            ningsintressen som i det enskilda fallet får avvägas i ett beslut
            om lämplig tomtstorlek samt att praxis inte är så snävt begränsad
            som motionärerna har beskrivit den. Med hänvisning till att överläggningar
            skulle tas upp mellan lantmäteriverket, lantbruksstyrelsen och
            delegationen för gles- bygdsfrågor (I 1977:02) om betydelsen för
            fastighetsbildningen av struktur- utvecklingen inom jordbruksnäringen,
            fann utskottet inte erforderligt med någon ändring i fastighetsbildningslagen
            och avstyrkte den föreliggande motionen. Riksdagen följde utskottet.
            Bostadsutskottet har erfarit att överläggningarna mellan lantmäteriver-
            ket, lantbruksstyrelsen och delegationen för glesbygdsfrågor avses
            komma i gång inom den närmaste tiden. Utskottet ser inte något
            skäl att nu ändra sitt tidigare ställningstagande. Med det anförda
            avstyrker utskottet motion 2774 (m, fp).
          </p>
          <p>
            Moderaterna och folkpartiets företrädare i utskottet har reserverat
            sig enligt följande:
          </p>
          <p>
            dels den del av utskottets betänkande på s. 6 som börjar ”Bostadsutskottet
            har” och slutar ””2774 (m, fp)” bort lyda: Så som anfördes i reservationen
            (m) till utskottets betänkande BoU 1984/85:2 bör den restriktivitet
            som präglar den nu rådande tillämpningen av fastighetsbildningslagen
            då en fastighet för bostadsändamål skall bildas
          </p>
          <p>
            Mot. 1985/86 B0408
          </p>
          <pb facs="riksdagen-motions-pdf/data/198586/mot_198586_bo_408/mot_198586_bo_408-004.pdf"/>
          <p>
            runt ett f. d. brukningscentrum på ett jordbruksföretag, ersättas
            av en tillämpning präglad av förståelse för de önskemål som anges
            i motionen. Utskottet finner att dessa önskemål i regel bör kunna
            tillgodoses om inte starka skäl talar emot. Fastighetsbildningslagen
            bör utformas med hänsyn till detta. Det här anförda bör riksdagen
            ge regeringen till känna med anledning av motion 2774 (m, fp).
          </p>
          <p>
            Från centerpartiet föreligger ett särskilt yttrande:
          </p>
          <p>
            Som vi anförde redan i ett särskilt yttrande till utskottets
            betänkande BoU 1984/85:2 är det motiverat att göra tillämpningsbestämmelserna
            till fastig- hetsbildningslagen mer generösa så att även bostadsfastigheter
            som t. ex. ger utrymme för mindre odlingar kan bildas. Vi förutsätter
            att de aviserade överläggningarna mellan lantmäteriverket, lantbruksstyrelsen
            och gles- bygdsdelegationen leder fram till ändrade sådana bestämmelser.
          </p>
          <p>
            Riksdagen beslöt dock enligt utskottsmajoritetens förslag, trots
            att ett riksdagsbeslut med samma innebörd ett år tidigare inte
            ledde till någon verkningsfull åtgärd från lantmäteriverkets sida.
            Det är möjligt att de sedan snart två år tillbaka aviserade överläggningar-
            na mellan lantmäteriverket, lantbruksstyrelsen och glesbygdsdelegationen
            kan få viss positiv betydelse. Det står emellertid fullt klart
            att själva lagtexten samt förarbetena till denna är direkt styrande
            vid lantmäteriför- rättningar av det slag jag här redogjort för.
            Därför är en lagändring nödvän- dig.
          </p>
          <p>
            Hemställan
          </p>
          <p>
            Med hänvisning till vad som anförts i motionen hemställer jag
            att riksdagen beslutar att hos regeringen hemställa om förslag
            till ändringar i fastighetsbildningslagen i enlighet med motionens
            syften.
          </p>
          <p>
            Stockholm den 24 januari 1986
          </p>
          <p>
            Göthe Knutson (m)
          </p>
          <p>
            Mot. 1985/86 Bo408
          </p>
        </div>
      </div>
    </body>
  </text>
</TEI>
