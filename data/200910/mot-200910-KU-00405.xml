<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00405">
  <teiHeader>
    <fileDesc>
      <titleStmt>
        <title>Utgiftsområde 1 Rikets styrelse</title>
        <author corresp="i-LdbVtbdPx3MQxR6GEgCqax">av Berit Andnor m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 1 Rikets styrelse</title>
          <idno type="rdwebb">GX02K405</idno>
          <rs type="number">K405</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K405/text</ref>
          <ref type="dokument_url_html">http://data.riksdagen.se/dokument/GX02K405</ref>
          <ref type="dokumentstatus_url_xml">http://data.riksdagen.se/dokumentstatus/GX02K405</ref>
          <ref type="doc">http://data.riksdagen.se/fil/48F5675B-D6E3-4198-B525-3C68AC163ABC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LdbVtbdPx3MQxR6GEgCqax</idno>
            <name>Berit Andnor</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xc2gauHt5Y4GsTNbgqrrAo</idno>
            <name>Yilmaz Kerimo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AZLUb1tb1XBKEbcvPVdCkZ</idno>
            <name>Helene Petersson i Stockaryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SLMauHd9udrtkguQd9gymK</idno>
            <name>Billy Gustafsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YP25iT3t9zdY2dpPgshs5z</idno>
            <name>Phia Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-C6MPg8QS78d6rtHZ6Jc424</idno>
            <name>Sinikka Bohlin</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FrAgEM4YfyWrSmA9WuVvjK" type="signed"/>
        <correspContext corresp="i-FrAgEM4YfyWrSmA9WuVvjK">
          <note type="signatory" corresp="i-LdbVtbdPx3MQxR6GEgCqax"/>
          <note type="signatory" corresp="i-Xc2gauHt5Y4GsTNbgqrrAo"/>
          <note type="signatory" corresp="i-AZLUb1tb1XBKEbcvPVdCkZ"/>
          <note type="signatory" corresp="i-SLMauHd9udrtkguQd9gymK"/>
          <note type="signatory" corresp="i-YP25iT3t9zdY2dpPgshs5z"/>
          <note type="signatory" corresp="i-C6MPg8QS78d6rtHZ6Jc424"/>
        </correspContext>
        <correspAction xml:id="i-3u9X15xgTSBSMvXDvgZUYH" type="numbering">
          <date when="2009-10-08"/>
        </correspAction>
        <correspAction xml:id="i-J1KsVqpvsmyth6hC5cgjca" type="submission">
          <date when="2009-10-06"/>
        </correspAction>
        <correspAction xml:id="i-WsGEkBEuGs4pDMZkDmYtsf" type="transfer">
          <date when="2009-10-06"/>
        </correspAction>
        <correspAction xml:id="i-JtvcS11xs3YehTGfSs2JBF" type="assigned"/>
        <correspContext corresp="i-JtvcS11xs3YehTGfSs2JBF">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9ungvDjv3isJJzG6r5JRpT">
            Förslag till riksdagsbeslut
          </head>
          <list style="ol">
            <item xml:id="i-9JiuRhAyqCmPTkuoYPhuQc">
              Riksdagen anvisar med följande ändringar i förhållande till regeringens
              förslag anslagen under utgiftsområde 1 Rikets styrelse enligt
              uppställning:
            </item>
          </list>
          <table>
            <row xml:id="i-FSpJN6VRnaWakFhP4598sT">
              <cell>
                Anslag
              </cell>
              <cell>
                Regeringens förslag
              </cell>
              <cell>
                Anslagsförändring
              </cell>
            </row>
            <row xml:id="i-J9w4Rpr5ShLnTR9dG2itsp">
              <cell>
                3:1 Sametinget
              </cell>
              <cell>
                34 195
              </cell>
              <cell>
                +2 000
              </cell>
            </row>
            <row xml:id="i-K25FfikPb75CdEMtBBzUcc">
              <cell>
                4:1 Regeringskansliet m.m.
              </cell>
              <cell>
                6 705 299
              </cell>
              <cell>
                640 000
              </cell>
            </row>
            <row xml:id="i-MHtoTfrdEZ4nsgWCZfCFUB">
              <cell>
                Nytt anslag: Integritetsombudsman
              </cell>
              <cell>
                0
              </cell>
              <cell>
                +5 000
              </cell>
            </row>
            <row xml:id="i-9SZHah2xhh1v7xzZGqG56h">
              <cell>
                Summa
              </cell>
              <cell>
                12 104 763
              </cell>
              <cell>
                633 000
              </cell>
            </row>
          </table>
          <list style="ol">
            <item xml:id="i-J5pygp9HvJYKuwXmjDzQnP">
              Riksdagen tillkännager för regeringen som sin mening vad som
              anförs i motionen om Sametingets flytt.
            </item>
            <item xml:id="i-6GqGAxbTWFLa4ZcWcNzWEu">
              Riksdagen tillkännager för regeringen som sin mening vad som
              anförs i motionen om Regeringskansliet.
            </item>
            <item xml:id="i-R9nUKUMhG47Q9HMtqcWnwA">
              Riksdagen tillkännager för regeringen som sin mening vad som
              anförs i motionen om folkligt förankrad EU-debatt.
            </item>
            <item xml:id="i-RuV8TPcJrJTYrLemaN8HQW">
              Riksdagen beslutar att upphäva de gällande målen för politikområdet
              Demokrati och ersätta dem med de mål för politikområdet som anges
              i motionen.
            </item>
            <item xml:id="i-ANaV8Qqpb5kWnRrsv5VkRG">
              Riksdagen tillkännager för regeringen som sin mening vad som
              anförs i motionen om praktik i statliga myndigheter.
            </item>
            <item xml:id="i-KHoYtD3LXuWJMX3RzTV8Gm">
              Riksdagen tillkännager för regeringen som sin mening vad som
              anförs i motionen om att inrätta en integritetsombudsman.
            </item>
          </list>
        </div>
        <div type="motContent">
          <head xml:id="i-L99Xv1ELiLBMHRM9nNhWkw" type="h1">
            Projektering av Sametingets flytt
          </head>
          <p xml:id="i-UDr2bxPsa9GP1PMQNgE3FY">
            Som en följd av att hela Kiruna behöver flyttas behöver också
            Sametinget flyttas. För att projektera detta har särskilda medel
            funnits avsatta i budgeten. Dessa saknas i budgeten för 2010.
            För att processen inte ska stanna av är det viktigt att Sametinget
            får både ett fortsatt uppdrag att genomföra projekteringen och
            också särskilda medel för detta. Därför vill vi avsätta 2 miljoner
            kronor extra på anslag 3:1 Sametinget.
          </p>
          <head xml:id="i-WMzwevAzcL5QBCEPaLMvA8" type="h1">
            Regeringskansliet
          </head>
          <p xml:id="i-AU3bFPCBwVkr7XxqMrKm9B">
            Sveriges ordförandeskap i EU 2009 har givetvis ställt krav på
            ökade resurser, även om den nivå riksdagen tidigare beslutat om
            är i överkant i beaktande av vad det förra ordförandeskapet 2001
            kostade Sverige. Det har t ex inte hållits lika många toppmöten
            i Sverige som förra gången. När ordförandeskapet är över 2010
            föreslår nu regeringen en permanentning av en del av anslagsökningen
            som motiverades med just ordförandeskapet. Vi menar att det inte
            redovisats några skäl för ett utökat anslag jämfört med situationen
            2008.
          </p>
          <p xml:id="i-JyVUf9ajAS6KnQA6xrA9jt">
            Vi föreslår på grund av det ovan anförda att anslag 4:1 Regeringskansliet
            minskas med 640 miljoner kronor år 2010.
          </p>
          <p xml:id="i-Tw9w7Z2hJUpDhtARy54rJJ">
            Socialdemokraterna vill investera i en kompetent utrikesförvaltning.
            Sveriges representation utomlands är en vital fråga för vår Utrikes-,
            bistånds- och näringspolitik. Vi måste ha en väl rustad utrikesförvaltning
            både på Utrikesdepartementet i Stockholm och på plats ute i världen
            för att kunna förstå politiska, ekonomiska och kulturella trender
            och för att kunna upprätthålla relationer som ligger till grund
            för samarbete på en mängd viktiga områden. Vi vill slå vakt om
            UD:s möjligheter att såväl behålla som nyrekrytera kompetent personal.
          </p>
          <p xml:id="i-RE6WJqPqMKGjwCZscFXQ7t">
            Regeringen saknar en genomtänkt strategi och vi vill eftersom
            detta är en fråga av nationellt intresse söka breda lösningar
            och överenskommelser. Vi menar att den enmansutredning som Carl
            Bildt nyligen tillsatte inte motsvarar de krav vi ställt på en
            bred översyn.
          </p>
          <p xml:id="i-8dhhTvYs9KamG6MSRzBX7L">
            Ett exempel på regeringens kortsiktiga prioriteringar utgörs
            av det hårt kritiserade nedläggningsbeslutet av generalkonsulatet
            i New York. Samtidigt som man öppnar ambassader med oerhört höga
            kostnadslägen, bland annat på grund av säkerhetssituationen, stänger
            man generalkonsultatet i New York. Vi socialdemokrater menar att
            denna besparing inte uppväger nackdelarna. Sverige bör ha ett
            generalkonsulat i New York.
          </p>
          <head xml:id="i-LSzAuAkxhB2bMbihCDnATS" type="h1">
            Folkligt förankrad EU-debatt
          </head>
          <p xml:id="i-C3p8bq3LLrHWhQSjHvyUeq">
            Regeringen har sedan den tillträdde sökt styra EU-debatten genom
            att dels lägga ner Kommittén för EU-debatt, dels utöka anslaget
            till Sieps för att sköta denna debatt. Regeringen har ersatt den
            folkliga EU-debatten med statligt utformad propaganda. Det har
            nu gått femton år sedan Sverige blev medlem i EU. Det finns ingen
            anledning att ha en särskilt myndighet för forskning kring EU
            eller för att stimulera en statligt styrd debatt om EU. Sieps
            kan därför läggas ner.
          </p>
          <p xml:id="i-5JgPNaHuaJh2jauoFpZTcF">
            Regeringen bör istället återkomma till riksdagen med förslag,
            inom givna ekonomiska ramar, på hur en bred och folkligt förankrad
            EU-debatt bäst kan stimuleras.
          </p>
          <head xml:id="i-AWt1rwY8yHeGgXavTVSTDc" type="h1">
            Mål för politikområdet Demokrati
          </head>
          <p xml:id="i-GU7cNfHJwutheGUcUKyFDv">
            Regeringsformens inledande formulering om att all offentlig makt
            i Sverige utgår från folket kan bäst förverkligas genom att ge
            väljarna mesta möjliga suveränitet. Socialdemokratins demokratisyn
            står därför i kontrast till principer om maktdelning som inskränker
            väljarnas suveränitet och istället ger experter ett avgörande
            inflytande.
          </p>
          <p xml:id="i-VjqMg82cLTz1YmrGpTJGdc">
            Men för socialdemokratin är demokratin inte bara en process,
            ett sätt att förbättra samhället. Demokratin är ett mål i sig
            och ett uttryck för socialdemokratins värdering om alla människors
            lika värde. Alla ska ha rätt till inflytande över samhällsutvecklingen
            på jämlika villkor.
          </p>
          <p xml:id="i-Ks724HVy41fXBgRd1r1bc1">
            Men demokrati innebär inte bara rättigheter. Ytterst vilar demokratin
            på människors vilja att tillsammans med andra delta i den demokratiska
            processen, i beslutande församlingar, i organisationer och i folkrörelser.
            Utan människor som känner och tar ett praktiskt ansvar för den
            demokratiska samhällsutvecklingen är demokratin hotad.
          </p>
          <p xml:id="i-FcoBigfUPAzjnPtwqTmfKf">
            En välfärdspolitik som omfattar alla människor och som utjämnar
            sociala och ekonomiska skillnader främjar demokratin genom att
            minska utanförskap och öka sammanhållningen i samhället. Inga
            människor ska behöva känna att de är maktlösa. Utanförskap och
            maktlöshet är ett hot mot demokratin och måste brytas. Därför
            är det viktigt med insatser som på olika sätt gör att möjligheterna
            att påverka politiska beslut blir mer jämlika.
          </p>
          <p xml:id="i-9S8zyhF8WoP6QPXc1Qnuxv">
            Demokratin bärs upp av medborgare med en demokratisk grundsyn.
            Våra grundläggande uppfattningar och förhållningssätt grundläggs
            tidigt. Demokratin kräver också demokratiska samtal. Friheten
            och mångfalden i åsiktsbildningen måste hela tiden värnas och
            utvecklas i takt med att nya vägar för kommunikation växer fram
            samtidigt som gamla minskar i betydelse. Fria och självständiga
            medier är nödvändiga för att upprätthålla mångfald i nyhetsförmedling,
            opinionsbildning och granskning av makten.
          </p>
          <p xml:id="i-G2F4FahFYb3D9H3PrbRn8g">
            För att stärka demokratin är det också nödvändigt att utveckla
            de demokratiska beslutsprocesserna. De demokratiska institutionerna
            måste ges kraft och verktyg att föra samhällsutvecklingen i den
            riktning som medborgarna vill se. Medborgarna måste i sin tur
            ha goda möjligheter till insyn, delaktighet och inflytande. De
            ansvariga ska kunna ställas till svars.
          </p>
          <p xml:id="i-Bno1BumRw3A7Cwr6tiSGof">
            Stödet för demokratin som styrelseform avgörs ytterst av om demokratin
            klarar av att leva upp till de krav som medborgarna ställer, på
            delaktighet men också på effektivitet och förmåga att leverera
            förändring och förbättring.
          </p>
          <p xml:id="i-2SfPoYSLkki3D5ZGYocKoZ">
            All offentlig makt i Sverige utgår från folket. Så inleds regeringsformen.
            Varje medborgares röst ska räknas lika, och den offentliga maktutövningen
            ska vara styrd av medborgarnas vilja så som den kommer till uttryck
            genom deltagande i demokratins institutioner. Det är medborgaren
            inte kapitalägaren, experten eller särintresset som ska ha det
            avgörande inflytandet över den offentliga makten.
          </p>
          <p xml:id="i-D7dvXSueDPLFd24zgwfCz7">
            Den svenska grundlagen bygger på representativ demokrati som
            har många förtjänster. Möjligheten att utkräva ansvar är en viktig
            egenskap. Ett tydligt ansvar gör det lättare för den enskilde
            att ta ställning och välja. Den representativa demokratin ger
            goda möjligheter att göra det tydligt vem som ansvarar för fattade
            beslut.
          </p>
          <p xml:id="i-T8grbswTtYytGiUaGAxAjx">
            Den representativa demokratin ger möjlighet till påverkan också
            för den som inte har tid eller kraft att själv engagera sig. Genom
            de allmänna valen har alla medborgare möjlighet att påverka politikens
            utformning. Varje röst räknas lika oavsett förmåga att på andra
            sätt göra sig hörd. Därför är ett högt valdeltagande ett mål i
            sig. Ju högre valdeltagandet är, desto större legitimitet får
            valutslaget. Detta får klara återverkningar på mandatet för de
            valda liksom engagemanget i politiken mellan valen.
          </p>
          <p xml:id="i-LsHCxB21kqW19NcLYg6zN9">
            Demokratin förutsätter engagerade medborgare. Ett politiskt engagemang
            tar alltid sin början någonstans och har ett demokratiskt egenvärde
            vare sig engagemanget handlar om det egna barnets skola, en rättvisare
            värld eller en bättre arbetsmiljö. Det är därför viktigt att den
            representativa demokratin tillvaratar det engagemang som finns
            hos medborgarna, också det som kommer till uttryck utanför de
            traditionella partipolitiska kanalerna. Det får dock inte ske
            på ett sådant sätt att de som är röst- eller resursstarka får
            ett större inflytande på bekostnad av andra grupper eller medborgare.
            Det skulle innebära att principen om att varje röst ska räknas
            lika åsidosätts.
          </p>
          <p xml:id="i-329qXWpC4GE18r1T4qQyui">
            Den representativa demokratin bör stärkas. Det bör ske genom
            att de traditionella kanalerna till inflytande värnas. Att uppmuntra
            engagemang också vid sidan av den representativa demokratin innebär
            ingen motsättning. Allt engagemang har ett egenvärde och ska uppmuntras.
            Att öppna för inflytande via folkrörelser och nätverk vid sidan
            av den representativa demokratins formella institutioner kräver
            dock försiktighet så att inte principen om att allas röst ska
            räknas lika åsidosätts. Alternativa kanaler för insyn och inflytande
            får heller inte medverka till otydlighet om vem som bär ansvar
            för politiska beslut. Utgångspunkten för prövning av förändringar
            i dagens system måste istället vara att de kan bidra till att
            stärka den representativa demokratin, dels genom att öka förståelsen
            och legitimiteten för dess spelregler, dels genom att bredda basen
            för partiernas rekrytering till olika förtroendeuppdrag. Antalet
            förtroendevalda bör öka.
          </p>
          <p xml:id="i-B1Nfe5e4C6V9FDgN8MskbV">
            Riksdagen bör därför återinföra demokratimålet i den lydelse
            det hade fram till och med år 2007:
          </p>
          <p xml:id="i-SmcZuKSgYsmxqDj3JWtBF8">
            Det övergripande målet för demokratipolitiken är att folkstyrelsen
            ska värnas och fördjupas.
          </p>
          <p xml:id="i-5CSbZc5QhDj3WS6yxWpwAm">
            För att nå dit krävs
          </p>
          <list style="ul">
            <item xml:id="i-Tt7fGgcnBxdoHzrsDyD5MZ">
              ett ökat valdeltagande i samtliga nationella val samt valet till
              Europaparlamentet
            </item>
            <item xml:id="i-QCwQfsD5KboUKHYukVMqn">
              att fler människor ska inneha någon form av politiskt förtroendeuppdrag
              på kommunal nivå och att antalet personer som någon gång i livet
              innehaft ett sådant förtroendeuppdrag ska öka
            </item>
            <item xml:id="i-Qr7ZVEA9aR3XrfetZFpKQ5">
              att möjligheterna att delta i och påverka den politiska processen
              ska bli bättre och att andelen som deltar ska öka
            </item>
            <item xml:id="i-K1h5uHUvHmuzLZff3DGdZ">
              ett säkerställande av full respekt för de mänskliga rättigheterna
              i Sverige.
            </item>
          </list>
          <head xml:id="i-9S9HanT3YG2oyjUTp5SQr2" type="h1">
            Praktik i statliga myndigheter
          </head>
          <p xml:id="i-TQDFzYaNuCAG6jHrFHnGkm">
            Under de kommande åren när arbetsmarkanden är extra ansträngd
            föreslår vi fler praktikplatser vid statliga myndigheter för nyutexaminerade
            akademiker och ett traineeprogram för att underlätta generationsskifte
            och rekryteringen av nästa generations välfärdsarbetare.
          </p>
          <head xml:id="i-CJpJWiHmPPHRYufsgkNu18" type="h1">
            Integritetsombudsman
          </head>
          <p xml:id="i-NeP8pUmj3mZdpPGtQCLaEp">
            I dagens samhälle är de teknikrelaterade riskerna för integritetskränkningar
            många gånger större än tidigare. IT- och telekommunikationstekniken
            växer samman. Stora mängder trafikdata i teletrafiken skapas och
            registreras. Det skapas ständigt nya IT-tjänster hos både företag
            och myndigheter, och sådana webbtjänster används allt mer av medborgarna.
            Vi lämnar elektroniska spår bakom oss, vare sig vi vill eller
            inte, både i vardagen och i arbetslivet. Den tekniska utvecklingen
            skapar ständigt mer avancerade verktyg som kan brukas eller missbrukas
            i integritetskränkande syfte. Därutöver sker en internationalisering
            som innebär att personuppgifter sprids utanför Sveriges gränser.
          </p>
          <p xml:id="i-NRobnr7Be1jUxR3kXHUrDs">
            Tendensen är också att allt fler bevakningskameror sätts upp
            på olika platser för att skapa ökad trygghet mot brott. Vi kan
            även se att ökat samarbete mellan länder gör att tull, militär
            och polissamarbete sprider personuppgifter över gränserna. I kampen
            mot den grova organiserade brottsligheten har rättsväsendet fått
            nya behövliga verktyg som buggning och preventiva tvångsmedel.
            Vid varje sådan lagstiftning har det varit viktigt att balansen
            mellan effektiviteten hos de brottsbekämpande myndigheterna och
            det integritetsingrepp som sådana verktyg skapar är rätt avvägd.
          </p>
          <p xml:id="i-5s4CGExfJTwbXGMttXhvdQ">
            Vi socialdemokrater menar att det finns behov av en samlad kontroll
            över utvecklingen som sker både inom myndigheter och med hänsyn
            till den tekniska utvecklingen i samhället i övrigt. Det behövs
            någon som granskar, vakar och kan slå larm när en situation uppstått
            som kräver ytterligare skydd för den enskildes privatliv. Det
            behövs en myndighet som på ett samlat sätt tillvaratar integritetsskyddsintresset
            och håller uppsikt så att dess gränser inte överträds. Vi socialdemokrater
            vill därför tillsätta en integritetsombudsman (IO). Vi avsätter
            5 miljoner kronor för detta ändamål 2010. En integritetsombudsman
            ska även företräda enskilda i ärenden som innebär att den enskildes
            integritet kränkts på ett sätt som inte är förenligt med lag.
          </p>
        </div>
        <div type="motSignatures">
          <list>
            <item xml:id="i-CMRzQdSEMPx5ucjE2LxUAJ" who="i-LdbVtbdPx3MQxR6GEgCqax">
              Berit Andnor (s)
            </item>
            <item xml:id="i-TavbpdktqfAiKNzAfs1YHr" who="i-Xc2gauHt5Y4GsTNbgqrrAo">
              Yilmaz Kerimo (s)
            </item>
            <item xml:id="i-KtDJ72LRPi2mnFvHEFWHUx" who="i-AZLUb1tb1XBKEbcvPVdCkZ">
              Helene Petersson i Stockaryd (s)
            </item>
            <item xml:id="i-RMMV4bYqjS1nM7PqaNHQ6c" who="i-SLMauHd9udrtkguQd9gymK">
              Billy Gustafsson (s)
            </item>
            <item xml:id="i-Ffg4xDX6VXBQuzaBDaSEPC" who="i-YP25iT3t9zdY2dpPgshs5z">
              Phia Andersson (s)
            </item>
            <item xml:id="i-VzKE4qFdFEfQwZw5cSaADm" who="i-C6MPg8QS78d6rtHZ6Jc424">
              Sinikka Bohlin (s)
            </item>
          </list>
        </div>
      </div>
    </body>
  </text>
</TEI>
