<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00228">
  <teiHeader>
    <fileDesc>
      <titleStmt>
        <title>Svensk Exportkredit</title>
        <author corresp="i-3p3w5Vw2i74gEMeqzABeEG">av Lars Elinderson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svensk Exportkredit</title>
          <idno type="rdwebb">GY02N228</idno>
          <rs type="number">N228</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N228/text</ref>
          <ref type="dokument_url_html">http://data.riksdagen.se/dokument/GY02N228</ref>
          <ref type="dokumentstatus_url_xml">http://data.riksdagen.se/dokumentstatus/GY02N228</ref>
          <ref type="doc">http://data.riksdagen.se/fil/C1ADA124-965C-49E0-9599-79A8F97CA645</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3p3w5Vw2i74gEMeqzABeEG</idno>
            <name>Lars Elinderson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XyEMdpD6p9Vc2PCvwNcY8H" type="signed"/>
        <correspContext corresp="i-XyEMdpD6p9Vc2PCvwNcY8H">
          <note type="signatory" corresp="i-3p3w5Vw2i74gEMeqzABeEG"/>
        </correspContext>
        <correspAction type="numbering" xml:id="i-QnodUeynAQCcmB1UAorCxh">
          <date when="2010-10-26"/>
        </correspAction>
        <correspAction type="submission" xml:id="i-Kf4XBKLFiVLwb4Q4kixemv">
          <date when="2010-10-22"/>
        </correspAction>
        <correspAction type="transfer" xml:id="i-NqCWxT3Ej9SyFwvw4T45No">
          <date when="2010-10-22"/>
        </correspAction>
        <correspAction type="assigned" xml:id="i-AVuZSiKMRYG2XoRT5Y7R8j"/>
        <correspContext corresp="i-AVuZSiKMRYG2XoRT5Y7R8j">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5AiyXhVGJxeXLWXk7EWvLt">
            Förslag till riksdagsbeslut
          </head>
          <p xml:id="i-5YRn7bPvfsWmszCkYwY4yw">
            Riksdagen tillkännager för regeringen som sin mening vad som
            anförs i motionen om betydelsen av att det görs en översyn av
            Svensk Exportkredits uppdrag, inriktning och övergripande mål.
          </p>
        </div>
        <div type="motContent">
          <head type="h1" xml:id="i-GMAo2ZzN8ajfBFGKi2dzyK">
            Motivering
          </head>
          <p xml:id="i-LkBDvNepoqUKNyAmB4x9CG">
            AB Svensk Exportkredit (SEK) bildades 1962 av staten tillsammans
            med ett antal svenska banker. Det ursprungliga syftet var att
            bolaget skulle främja svensk export i en tid då privata banker
            hade begränsade möjlighet att ge långfristiga krediter med stor
            risk och begränsade säkerheter.
          </p>
          <p xml:id="i-2UpgcxsUXoYpqKWpwQoStu">
            År 2000 fick bolaget en ny ägarstruktur med staten som ägare
            av 65 procent av aktierna och ABB Structured Finance Investment
            AB som ägare av resterande 35 procent. År 2003 sålde ABB sin andel
            av bolaget till staten, och sedan dess är staten ensam ägare av
            SEK.
          </p>
          <p xml:id="i-LTWEvRPUxB7CSTipsFYAnt">
            SEK är ett kreditmarknadsbolag och står under tillsyn av Finansinspektionen.
            Verksamheten omfattar exportkrediter och andra krediter i olika
            former. Enligt SEK:s balansräkning 2009 är SEK:s utlåning huvudsakligen
            exponerad mot finansiella institutioner och offentlig sektor och
            endast i begränsad utsträckning mot företag.
          </p>
          <p xml:id="i-Pmb4vsxDADfTFGzzWWpxNj">
            SEK:s uppdrag är att på kommersiella grunder främja verksamhet
            med svenskt intresse som är direkt eller indirekt kopplad till
            svensk export. Bolaget finansierar verksamheten genom upplåning
            på den internationella kapitalmarknaden. På uppdrag av staten
            administrerar SEK också det svenska systemet för statsstödda exportkrediter
            till fast ränta. SEK har en betydande upplåningsverksamhet och
            likviditetsförvaltning, vilket kräver omfattande organisation
            för administration och avancerad riskhantering.
          </p>
          <p xml:id="i-45SbthkUP92zaJxrhzdv67">
            Under den senaste finanskrisen tillsköt staten ytterligare kapital
            på 3 miljarder kronor samt beviljade en ökad låneram hos Riksgäldskontoret
            på 100 miljarder kronor. Syftet var att förbättra tillgången till
            långfristiga krediter för exportföretag.
          </p>
          <p xml:id="i-L744QiWBd1952Y4fVEH1Ju">
            SEK är verksam inom områden där det också finns privata aktörer.
            SEK bedriver också kreditgivning i sammanhang utan koppling till
            svenska företag och som inte heller på annat sätt kan anses stödja
            svensk export. SEK har också kritiserats för att likviditetsförvaltning
            haft en alltför framträdande roll i bolagets verksamhet.
          </p>
          <head type="h2" xml:id="i-27s18Uh5sf8knabxPdRF42">
            Riksrevisionen
          </head>
          <p xml:id="i-3T4qr2YaVDKbUczBn6NF7h">
            Riksrevisionen har nyligen genomfört en granskning av SEK. Granskningen
            syftade till att bedöma om verksamheten bedrivs i enlighet med
            riksdagens beslut.
          </p>
          <p xml:id="i-WBshGoaUxMkg1gknomW42G">
            Granskningen visade att bolagets verksamhet successivt har utökats
            och att bolaget tillåtits växa kraftigt. SEK har gått från att
            erbjuda exportkrediter till svenska företag till att även ägna
            sig åt annan verksamhet. Uppdraget har breddats för att inkludera
            i stort sett allt som har med finansiell verksamhet att göra,
            utom faktisk bankverksamhet gentemot privatpersoner.
          </p>
          <p xml:id="i-RZDnjTwweVDAVCwAjMsCNq">
            Som en följd av det generöst formulerade uppdraget har SEK kunnat
            bli verksamt inom verksamhetsområden där det även finns privata
            aktörer. SEK:s breda uppdrag, kombinerat med ekonomiska mål som
            är lågt satta i förhållande till privata aktörer ger bolaget en
            relativt hög grad av handlingsfrihet.
          </p>
          <p xml:id="i-AEZAjCdRGx9RsMjxZTDjS6">
            Riksrevisionen är mycket kritisk till SEK:s nuvarande verksamhet
            och noterar bland annat följande anmärkningsvärda omständigheter;
          </p>
          <list style="ul">
            <item xml:id="i-Hh1SNuCCPu8ZHuZWsMgbJ2">
              SEK har en enorm balansräkning med totala tillgångar på ca 370
              miljarder SEK. Detta motsvarar ca 30 % av statens totala upplåning
              och mer än 100 % av statens upplåning i utländsk valuta.
            </item>
            <item xml:id="i-xnBTM9NKnMuHqTZMq369S">
              SEK:s egna kapital utgör endast ca 3,5 % av balansräkningen och
              resten är finansierat genom upplåning på internationella kapitalmarknader.
              Detta får nästan isländska proportioner och ställer betydande
              krav på riskhantering och administrativa system. Kvaliteten på
              dessa system har ifrågasatts av bolagets revisorer.
            </item>
            <item xml:id="i-MdiWgxBNh4jJ5E34cXkCBF">
              SEK:s huvudsakliga verksamhet har liten koppling till svensk
              export (t.ex. bara ca 20 % av balansräkningen utgör utlåning till
              allmänheten, dvs. företag). Resten är huvudsakligen utlåning till
              kreditinstitut och likviditetsförvaltning, dvs. placeringar i
              värdepapper och finansiella instrument.
            </item>
            <item xml:id="i-FzXo3aE62YRG7ecAG8NRyK">
              SEK betraktas som Kingdom of Sweden på internationella kapitalmarknaderna,
              men dess upplåning och likviditetsförvaltning sker utan direkt
              insyn eller påverkan av Riksgälden. Det förefaller inte rimligt
              att bemanna två separata organisationer för hantering av internationell
              upplåning och likviditetshantering i Kungarikets namn.
            </item>
            <item xml:id="i-LkQuqMq8dFWynzQPkddap2">
              Skenande administrationskostnader och tveksamma bonusavtal för
              anställda. Personal och administrationskostnader har mer än fördubblats
              de senaste fem åren och uppgår till ca 475 miljoner kronor under
              2009.
            </item>
          </list>
          <p xml:id="i-FgCKZUXcjWtCALCPv4xvub">
            Riksrevisionen föreslår att en analys bör göras av bolaget, för
            att bland annat se över de ekonomiska målen och säkerställa att
            bolaget får ett tydligare uppdrag inriktat på exportfrämjande
            finansieringsverksamhet.
          </p>
          <head type="h2" xml:id="i-VAVmzkCKoxkS4PMRuwkve5">
            SEK uppgift på lång och kort sikt
          </head>
          <p xml:id="i-JyuwgLVc1YdkmGD7ZZDuLu">
            Flertalet länder kämpar för närvarande med underskott i handelsbalansen
            och med statliga budgetunderskott. Eftersom devalvering är ineffektivt
            medel för exportfrämjande i en värld där alla strävar i samma
            riktning kommer statligt exportstöd genom effektiva exportkreditsystem
            att få en ökad betydelse. Från den utgångspunkten och med hänvisning
            till regeringens målsättning att pröva motiven till alla statligt
            ägda bolag, bör riksdagen ge regeringen till känna att SEK:s verksamhet
            ses över i enlighet med Riksrevisionens rekommendationer och att
            detta sker snabbt och med högsta prioritet.
          </p>
          <p xml:id="i-6fKTVApfJ1DMvWi4Zg6Qf7">
            En utdragen process som innebär flera år av oklarhet om SEK:s
            framtida verksamhet skulle kunna medföra att svenska företag inte
            får tillgång till samma typ av exportstöd eller exportkrediter
            som konkurrenter i andra länder. Detta skulle vara till skada
            för svensk exportindustri. Det är därför av stor vikt att regeringens
            översyn av SEK:s uppdrag, inriktning och övergripande mål sker
            utan fördröjning. Detta bör riksdagen ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-9MCtJspQEUYwBJ3FP4mmbK" who="i-3p3w5Vw2i74gEMeqzABeEG">
              Lars Elinderson (M)
            </item>
          </list>
        </div>
      </div>
    </body>
  </text>
</TEI>
