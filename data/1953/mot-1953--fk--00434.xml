<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__fk__434/mot_1953__fk__434-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Första kammaren, nr 434.
          </p>
          <p>
            Nr 434.
          </p>
          <p>
            Av herr Svärd m. fl., i anledning av Kungl. Maj:ts proposition
            med förslag Vill förordning med provisoriska bestämmelser om alkoholhalten
            i maltdrycker av andra klassen m.m.
          </p>
          <p>
            I proposition nr 130 har föreslagits förbud att tills vidare
            försälja eller till landet införa maltdrycker av andra klassen
            med en alkoholhalt överstigande 2,8 viktprocent. Förordningens
            giltighetstid har begränsats till den 1 oktober 1955, men avsikten
            är att förbudet skall gälla till dess 1944 års nykterhetskommittés
            förslag hunnit slutgiltigt prövas. Kommitténs betänkande har utsänts
            på remiss med föreskrift att yttrandena skall vara avgivna senast
            den 1 september inne- varande år. I nykterhetskommitténs betänkande
            om tillverkning och försäljning av malt- drycker har föreslagits,
            att den högsta alkoholhalten i maltdrycker av andra klassen skall
            sänkas från nuvarande lagfästa 3,2 till 2,8 viktprocent. Propositio-
            nen innebär sålunda, att nykterhetskommitténs förslag på denna
            punkt skulle utbrytas och redan nu göras till föremål för lagstiftning.
            Ett sådant tillvägagångssätt överensstämmer knappast med den praxis,
            som eljest brukar iakttagas i frågor som befinner sig under utredning.
            Varken under den tid utredning pågår eller under remisstiden brukar
            några förslag framläggas inom det område, som utredningen och
            remissyttrandena omfattar. Vid 1944 års riksdag avslogs en motion
            om alkoholhalten i pilsnerdricka under hänvisning till den då
            av riksdagen begärda men ännu ej tillsatta utredningen (nykterhets-
            kommittén). Samma skäl borde gälla även när som nu ett förslag
            framkommer under remisstiden. Utredningsförfarandet kan icke betraktas
            som avslutat, förr- än remissinstanserna hunnit uttala sin mening
            om de i utredningen framlagda förslagen. Det måste förutsättas,
            att vid remissyttrandenas utarbetande en pröv- ning sker av kommittéförslaget
            i dess helhet. Det kan då icke vara tillfredsstäl- lande, att
            denna prövning föregripes genom en låt vara provisorisk lagstiftning
            på en särskild punkt som har direkt samband med hela det av utredningen
            be- handlade problemkomplexet. Under senare år har till följd
            av frivilliga överenskommelser mellan nykter- hetskommittén och
            bryggeriindustrien inbryggningsstyrkan begränsats i syfte att
            med av tillverkningssättet betingade toleransgränser hålla alkoholhalten
            i pilsner- dricka vid omkring 2,8 viktprocent. Dessa överenskommelser
            hade från början försörjningsmässig bakgrund och har sedan förlängts
            med hänsyn till utrednings- arbetet. Det synes, heter det i propositionen,
            ur olika synpunkter olämpligt att, innan kommitténs förslag slutgiltigt
            prövas, ändra den nu faktiskt tillämpade alkoholgränsen. Risk
            skulle därigenom kunna uppkomma, att förutsättningarna för prövningen
            av kommitténs förslag på denna punkt bleve förskjutna. Tanke-
          </p>
          <pb facs="riksdagen-motions-pdf/data/1953/mot_1953__fk__434/mot_1953__fk__434-002.pdf"/>
          <p>
            Motioner i Första kammaren, nr 434. 7
          </p>
          <p>
            gången är icke övertygande. Det gäller först och främst endast
            ett återgående till den alkoholhalt som hela tiden varit lagligen
            medgiven. Dessutom torde väl den omständigheten, att under tiden
            intill ärendets slutliga avgörande en malt- dryck med något högre
            alkoholhalt än den av nykterhetskommittén rekommen- derade finnes
            i marknaden, icke kunna påverka statsmakternas slutliga stånd-
            punktstagande. Den åberopade ”risken” skulle ju endast kunna inträda
            under förutsättning att den starkare maltdrycken visade sig motsvara
            ett utbrett önske- mål och att dess försäljning verkligen visade
            sig icke medföra några ogynnsamma verkningar. En sådan eventualitet
            torde icke ha avsetts vid propositionens av- fattande. Över huvud
            taget kan det icke befaras, att lagförslagets bedömande även-
            tyras av att nu gällande bestämmelser om gränserna mellan maltdrycker
            av olika klasser bibehålles till dess propositionen efter remisstidens
            utgång hunnit prövas av regering och riksdag. Med åberopande av
            vad här ovan anförts hemställer vi, att Kungl. Maj:ts proposition
            nr 130 måtte av riksdagen av- slås.
          </p>
          <p>
            Stockholm den 9 april 1953.
          </p>
          <p>
            G. Svärd. Tage Magnusson. Hugo Osvald.
          </p>
        </div>
      </div>
    </body>
  </text>
</TEI>
