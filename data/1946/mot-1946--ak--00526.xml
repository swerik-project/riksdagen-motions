<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__526/mot_1946__ak__526-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 526.
          </p>
          <p>
            Nr 528.
          </p>
          <p>
            Av herr Vigelsbo m. fL, i anledning av Kungl. Maj:ts proposition,
            nr 255, med förslag till folkbokföringsförordning, m. m.
          </p>
          <p>
            I proposition nr 255 till årets riksdag har Kungl. Maj:t framlagt
            förslag till folkbokföringsförordning. Till grund för nämnda förordning
            ligga i stort sett de förslag, som folkbokföringskommittén på
            sin tid utarbetade. I vissa avseenden har propositionen följt
            utredningen, men i andra avviker den därifrån. Detta senare gäller
            kyrkobokföringen av personer, som på försök utskrivits från sinnessjukhus.
            Beträffande de personer, som intagits å sjukvårds-, socialvårds-
            och fång- vårdsanstalt föreslog folkbokföringskommittén, att de
            ej av denna anled- ning skulle kyrkobokföras å anstalten utan
            sålunda kvarstå som mantals- skrivna i hemortskommunen. På denna
            punkt överensstämde kommitténs förslag med gällande bestämmelser
            i mantalsskrivningsförordningen. Det- samma var fallet också i
            fråga om kyrkobokföringen av villkorligt frigivna fångar, vilka
            i kyrkobokföringshänseende behandlas, som om de alltjämt vore
            intagna å anstalt, och följaktligen fortfarande stå kvarskrivna
            i den församling, där de voro kyrkobokförda under anstaltsvistelsen.
            Folkbok- föringskommittén ansåg nu att samma regler borde tillämpas
            för kyrko- bokföringen av villkorligt utskrivna skyddshemselever
            och för personer, som på försök utskrivits från sinnessjukhus
            eller erhållit försökspermission från alkoholistanstalt. Detta
            innebär en avvikelse från gällande författning, enligt vilken
            nämnda personer skola kyrkobokföras i inackorderingskom- munen.
            Folkbokföringskommittén har genom införande av här nämnda bestäm-
            melse velat rätta till ett uppenbart och orimligt missförhållande.
            Det kan icke ur några synpunkter anses överensstämma med rättvisa
            och billighet att personer, som på försök utskrivits från sinnessjukhus
            och placerats i enskilda hem för eftervård, skola mantalsskrivas
            i vistelsekommunen. Detta kan leda till att. vederbörande under
            vissa förutsättningar erhåller hemorts- rätt i vistelsekommunen.
            Tyvärr visar erfarenheten att personer, som en gång intagits på
            sinnessjukhus och försöksutskrivits, i viss omfattning få återfall
            i sjukdomen. Den nya hemortskommunen blir då ekonomiskt an- svarig
            för den sjuke och kan få vidkännas högst avsevärda utgifter för
            vård eller understöd, under det att den sjukes egentliga hemkommun
            slip- per undan alla dylika kostnader. Det kan påpekas, att Stockholm
            genom nu gällande förordning lyckats vältra över icke obetydliga
            utgifter på
          </p>
          <pb facs="riksdagen-motions-pdf/data/1946/mot_1946__ak__526/mot_1946__ak__526-002.pdf"/>
          <p>
            Motioner i Andra kammaren, nr 526. 5
          </p>
          <p>
            omkringliggande kommuner med förhållandevis ringa skatteunderlag.
            Det är uppenbart, att en dylik anordning väckt kraftigt ogillande
            i de berörda kommunerna, och det råder icke någon tvekan om att
            familjevården av de sinnessjuka allvarligt äventyras, därest ingen
            ändring sker. De enskilda hemmen — det är främst jordbrukarhem,
            som bruka taga emot de för- söksutskrivna — komma att ställa sig
            alltmera avvisande av solidaritet med den egna kommunen. Folkbokföringskommitténs
            förslag på denna punkt har tillstyrkts av flera av de myndigheter,
            som fått betänkandet på remiss. Sålunda anser socialstyrelsen
            att sinnessjuka som från sinnessjukhus utackorderats i familjevård
            borde stå kvarskrivna i den församling, där de vore kyrkobok-
            förda under anstaltsvistelsen. Härför talade enligt styrelsens
            mening den omständigheten, att redan kyrkobokföring på utackorderingsorten
            visat sig medföra farhågor från kommunens sida för ett framtida
            hemortsförvärv och därför kunde befaras lägga hinder i vägen för
            vårdformens utveckling. Även länsstyrelsen i Stockholms län framhåller,
            att irritation icke sällan vållats av att sinnesslöa eller sinnessjuka
            patienter vid Stockholms stads sjukhus eller anstalter, som på
            försök placerats för eftervård i enskilda hem i landskommuner
            runt Stockholm, blivit där mantalsskrivna. Det torde sålunda icke
            råda någon tvekan om behovet av en ändring av gällande bestämmelser
            både med hänsyn till rättvisa och billighet gentemot vistelse-
            kommunerna och med hänsyn till utvecklingen av familjevården som
            vård- form. Vederbörande departementschef föreslår emellertid
            såsom framgår av 14 86 mom. i förslaget till folkbokföringsförordning,
            att nuvarande bestäm- melser tills vidare skola bibehållas. Denna
            sin inställning motiverar de- partementschefen med att folkbokföringskommittén
            skulle ha förutsatt att dess förslag skulle komma under bedömande
            samtidigt med förslag till ändrad socialvårdslagstiftning. Då
            detta icke blivit fallet, anser departe- mentschefen, att de av
            folkbokföringskommittén i denna del föreslagna förändringarna
            böra uppskjutas i avvaktan på att frågan om ett reformerat socialvårdssystem
            blir föremål för omprövning. Motionärerna kunna för sin del icke
            finna att bärande skäl förebragts för ett uppskjutande av ändring
            av gällande bestämmelser angående kyrko- bokföringen av patienter
            på sinnessjukhus, som försöksvis utskrivits och utackorderats
            i enskilda hem. Vi anse därför, att 14 8 6 mom. i föreliggande
            förslag till folkbokföringsförordning omarbetas i överensstämmelse
            med vad som föreslagits av folkbokföringskommittén i dess förslag
            till folk- bokföringsförordning 24 8 4 mom. andra stycket. Personer,
            som försöks- utskrivits från sinnessjukhus, böra i fråga om kyrkobokföringen
            betraktas, som om de fortfarande vistades på anstalten, och sålunda
            stå kvarskrivna i den församling, där de voro kyrkobokförda under
            anstaltstiden.
          </p>
          <pb facs="riksdagen-motions-pdf/data/1946/mot_1946__ak__526/mot_1946__ak__526-003.pdf"/>
          <p>
            Motioner i Andra kammaren, nr 526.
          </p>
          <p>
            Med anledning av vad som anförts hemställes,
          </p>
          <p>
            att riksdagen vid behandlingen av Kungl. Maj:ts proposi- tion
            nr 255 måtte besluta, att 14 $ 6 mom. i folkbokförings- förordningen
            utformas så, att det beträffande kyrko- bokföringen av personer
            som på försök utskrivits från sinnessjukhus skall anses, som om
            de fortfarande vore in- tagna å anstalt, samt att vederbörande
            utskott måtte utarbeta det förslag till författningsändring, som
            härav föranledes.
          </p>
          <p>
            Stockholm den 21 maj 1946.
          </p>
          <p>
            Sven J. Vigelsbo. Arvid Jonsson. Ivar Johansson i Mysinge. David
            Boman C. 0. Carlsson,
          </p>
          <p>
            i Stavsund. Bakeröd.
          </p>
        </div>
      </div>
    </body>
  </text>
</TEI>
