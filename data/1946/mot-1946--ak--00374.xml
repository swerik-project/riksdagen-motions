<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1946--ak--00374">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__374/mot_1946__ak__374-001.pdf"/>
      <fw xml:id="i-LanGrE3UptjkJwAVLXpEbx">
        Motioner i Andra kammaren, nr 374. 3
      </fw>
      <div xml:id="i-WvLeMPyxikhqg4umuAeXxj" type="motHeader">
        <div xml:id="i-PiFJSDTjNfBCeyCkLL1LqJ" type="motTitle"/>
        <div xml:id="i-7HKaRaY8DWU5EaG5nAtqtv" type="motSubmissionInfo"/>
      </div>
      <div xml:id="i-FUETyCTcs8FwwE8zpqdGsv" type="motBody">
        <div xml:id="i-6XsVW1zb9ZtgcngbQL5YYd">
          <p xml:id="i-4dJUk6b1HG3DQmr5iLt4zR">
            Nr 374.
          </p>
          <p xml:id="i-VdyjPbWRsZYSoqhsenDJkY">
            Av herr Nilson i Spånstad m. fl., om beredande av bättre eko-
            nomiska levnadsvillkor för den inom s. k. ofullstän- diga jordbruk
            sysselsatta folkgruppen.
          </p>
          <p xml:id="i-Co3TMHBBwxZaU5GGQ51xFw">
            Under de senaste åren har en livlig diskussion pågått om målsättning
            och riktlinjer för den framtida jordbrukspolitiken. Den år 1942
            tillsatta jordbruks- kommittén har till uppgift att utreda dessa
            frågor, och i riksdagen ha vid flera tillfällen dessa problem
            aktualiserats. Det har skett i samband med de båda senaste årens
            Jordbrukspropositioner och likaså vid behandlingen vid 1944 års
            riksdag av ett flertal motioner om efterkrigstidens ekonomiska
            och sociala problem. Som ett sammanfattande uttryck för de tankegångar,
            som därvid gjort sig gällande, kan det sägas, att man ganska allmänt
            är överens om att jordbruks- befolkningen bör beredas en med övriga
            samhällsgrupper likvärdig ekonomisk standard. Beträffande målsättningen
            för jordbrukspolitiken synes det alltså råda rätt stor enighet.
            I fråga om vägarna för att uppnå det uppställda målet råder det
            däremot skilda meningar. Ofta gör man det tillägget till den ovan
            angivna målsättningen — likvärdighet i ekonomisk standard mellan
            jord- bruksbefolkningen och övriga folkgrupper — att detta mål
            endast kan upp- nås, om produktionen inom jordbruket bedrives
            rationellt. Några egentliga meningsskiljaktigheter om denna allmänna
            formulering, att jordbruksproduk- tionen skall bedrivas rationellt,
            torde knappast råda, men däremot tolkas begreppet rationellt bedriven
            produktion på olika sätt. I den socialdemokratiska partimotionen
            vid 1944 års riksdag angående jordbrukets efterkrigsproblem framhölls,
            att det måste vara av mycket vä- sentlig betydelse för efterkrigstidens
            jordbruk att åstadkomma en rationali- sering av det svenska jordbrukets
            struktur. Den statliga jordpolitiken borde inriktas på att successivt
            åstadkomma större brukningsenheter genom sam- manslagning av s.
            k. ofullständiga jordbruk eller utökning av deras åkerareal genom
            jordförvärv från större jordbruk. Även från andra håll har givits
            ut- tryck åt samma uppfattning. Enligt dessa tankegångar utgör
            således en reform av jordbrukets struktur i avsikt att skapa större
            brukningsenheter ett väsent- ligt led i jordbrukets rationalisering.
            Typiskt för denna åskådning är, att den ser ytterst pessimistiskt
            på småbrukets framtid. Drar man ut konsekvenser- na av dessa tankegångar,
            måste resultatet bli, att det egentliga småbruket om några decennier
            skall vara helt utplånat. Kvar komma endast att stå små
          </p>
          <pb facs="riksdagen-motions-pdf/data/1946/mot_1946__ak__374/mot_1946__ak__374-002.pdf"/>
          <fw xml:id="i-6ozTeuS1wL9KuQaswbJfyV">
            4 Motioner i Andra kammaren, nr 374.
          </fw>
          <p xml:id="i-7cWCNatGfZPGgPEPGtBoEc">
            stödjordbruk, d. v. s. sådana små jordbruk, där innehavaren hämtar
            sin bärg- ning huvudsakligen från andra inkomstkällor än jordbruket.
            Inkomsten från hans eget jordbruk utgör endast ett tillskott till
            ekonomien. Vi kunna för vår del icke acceptera tanken på småbrukets
            gradvisa utplå- nande. Vi anse tvärtom, att småbruket som produktionsform
            är så värdefullt ur både sociala och ekonomiska synpunkter, att
            detta bör räddas åt framtiden. För att detta skall bli möjligt,
            måste en ekonomisk sanering av det ofullstän- diga jordbruket
            ske. Problemet att rädda småbruket är nämligen liktydigt med problemet
            att skapa bättre lönsamhet för det ofullständiga jordbruket. Och
            detta problem är av central betydelse för hela det svenska jordbrukets
            framtid. Med ofullständiga jordbruk förstås enligt den terminologi,
            som användes inom den statliga jordpolitiska verksamheten, sådana
            jordbruk, vilka äro inne- havarens enda eller huvudsakliga förvärvskälla
            men vilka icke förmå ge denne och hans familj full bärgning. Till
            ofullständiga jordbruk räknas schematiskt Jordbruk, vilka äga
            en åkerareal av mellan 2 och 10 hektar. Antalet dylika brukningsdelar
            utgöra omkring 200 000 eller ungefär hälften av hela antalet brukningsdelar
            inom jordbruket. Jordbruken i denna storleksklass upptaga omkring
            30 procent av hela åkerarealen, och deras andel av jordbrukets
            samlade produktion är betydande. Lyckligtvis är dock det ofullständiga
            jordbrukets problem ej av den stor- leksordning, som de ovan återgivna
            schematiska siffrorna skulle synas ge vid handen. Långt ifrån
            alla av dessa 200 000 jordbruk äro ofullständiga. Många äro 1
            verkligheten stödjordbruk, och andra ha jämte åkerjorden så pass
            stora skogsarealer, att inkomsten från jorden och skogen i förening
            ger full bärgning åt innehavaren. I vissa fall kunna jordmån och
            läge vara så gynnsamma, att jordbruket ger lika god räntabilitet
            som ett familjejordbruk. Det är vansk- ligt att bedöma antalet
            i verklig mening ofullständiga jordbruk icke minst av den anledningen,
            att detta växlar från tid till annan, beroende på möjligheten
            för innehavare av stödjordbruk att erhålla sysselsättning vid
            sidan av jord- bruket. Gränsen mellan stödjordbruk och ofullständigt
            jordbruk är flytande. Kanske man dock kommer sanningen nära, om
            man uppskattar de ofullstän- diga jordbruken till ungefär 100
            000. Men även om antalet kan reduceras till denna siffra, säger
            det sig självt, att det är ett svårt problem, som endast kan lösas
            på lång sikt, att skapa en fullgod ekonomisk standard för den
            befolkningsgrupp, som nu livnär sig på det ofullständiga jordbruket.
            Detta problem måste dock enligt vår mening lösas. Den del av vår
            jordbruksbefolkning, som erhåller sin utkomst från de ofull- ständiga
            jordbruken, utgör den i ekonomiskt hänseende mest eftersatta.
            An- vändningen av mänsklig arbetskraft är relativt sett mycket
            större inom dessa jordbruk än inom de större brukningsenheterna,
            och ändock är räntabiliteten mycket låg. För de allra minsta jordbruken
            är den negativ, d. v. s. veder- börande jordbrukarfamilj har ej
            uppnått normal arbetslön, om man kräver
          </p>
          <pb facs="riksdagen-motions-pdf/data/1946/mot_1946__ak__374/mot_1946__ak__374-003.pdf"/>
          <fw xml:id="i-5GHBzfXohCHH5h7QWK4GRe">
            Motioner i Andra kammaren, nr 374. 5
          </fw>
          <p xml:id="i-H9kFpUH9GEy3omc4Hmyy9H">
            normal förräntning av det investerade kapitalet. Enligt lantbruksstyrelsens
            Jordbruksekonomiska undersökningar uppgår arbetsförbrukningen,
            mätt i antal manstimmar per hektar, för jordbruken mellan 2 och
            5 hektar till 627, medan det normala anses utgöra 372. För gårdarna
            mellan 5 och 10 hektar äro mot- svarande siffror 453 och 337.
            Även om siffrorna för arbetsåtgången inom de mindre brukningsdelarna
            äro något osäkra och möjligen något för höga, så är dock merförbrukningen
            av arbetskraft anmärkningsvärt stor. Förräntnings- procenten utgjorde
            för gruppen 2—5 hektar under perioden 1939—1943 2.8 procent och
            för gruppen 5—10 hektar 2 procent. Såväl ur rättvisesynpunkt som
            från rent ekonomiska utgångspunkter är det orimligt att en stor
            befolkningsgrupp skall leva under så tryckta förhållanden. En
            ändring till det bättre måste ske. Men en reform av det ofullständiga
            jord- bruket måste ske planmässigt och med tillvaratagande av
            olika möjligheter. De åtgärder, som kunna komma i fråga måste
            samordnas med varandra för att slutresultatet skall bli tillfredsställande.
            Det är säkerligen inte möjligt att åstadkomma en lösning av frågan
            om det ofullständiga jordbrukets räntabilitet genom en höjning
            av den allmänna prisnivån på jordbrukets produkter. I en planmässig
            jordbrukspolitik på längre sikt kan man inte räkna med denna möjlighet.
            Prissättningen på jordbrukets produkter torde lämpligen böra ske
            med familjejordbrukets produktionskost- nader som riktpunkt. Andra
            utvägar måste sökas. En utväg är givetvis att förvandla ofullständiga
            jordbruk till större bruk- ningsenheter genom sammanslagning av
            två eller flera dylika eller genom för- värv av jord från intilliggande
            större jordbruk, där sådant kan ske utan att det större jordbruket
            lider skada. Men detta är icke någon ny utväg, den har tillämpats
            i flera år. Genom 1939 års egnahemsreform skapades en organisa-
            tionsform just för detta ändamål. Jordbrukare, som på detta sätt
            vilja för- stärka sina jordbruk, kunna erhålla lån härtill från
            egnahemsorganisationen och likaså direkta statsbidrag för ladugårdsförbättringar,
            s. k. överloppshus vid förvärv av jord, betesförbättringar, nyodling,
            stenröjning och jordkörning m. m. Det bör undersökas huru och
            på vad sätt denna verksamhet kan effek- tiviseras, t. ex. genom
            att lån och bidrag ställas till förfogande i större ut- sträckning
            och på generösare villkor. Möjligen behöva även författningsbe-
            stämmelserna i vissa fall ändras, så att de möjliggöra en smidigare
            handlägg- ning av ärendena. Denna förstärkning av de ofullständiga
            jordbruken har skett helt och hållet på frivillig väg, d. v. s.
            varje jordbrukare har själv fått taga initiativ härtill. Vi hålla
            bestämt fast vid tanken om frivillighet och av- visa varje försök
            att tvångsvis överföra ofullständiga jordbruk till större en-
            heter. Det bör dock undersökas, om expropriation blir nödvändig
            för förvärv av Jord från större brukningsenheter för förstärkning
            av ofullständiga jordbruk. Expropriation är visserligen i och
            för sig icke tilltalande, och vi tro inte heller att mycket står
            att vinna härmed, men det kan tänkas, att tillvaron av en
          </p>
          <pb facs="riksdagen-motions-pdf/data/1946/mot_1946__ak__374/mot_1946__ak__374-004.pdf"/>
          <fw xml:id="i-RuG6bW6QB5YGYAu6veSF14">
            6 Motioner i Andra kammaren, nr 374.
          </fw>
          <p xml:id="i-SqPbY7b3RuPuv3tmAxpbaL">
            expropriationslag för detta ändamål kan underlätta frivilliga
            köp av jord från större egendomar. Möjligheterna att förstärka
            de ofullständiga jordbruken genom samman- slagning eller komplettering
            av deras åkerareal ha säkerligen överskattats i diskussionen om
            den framtida jordbrukspolitiken. De flesta ofullständiga jord-
            bruk ligga i skogsbygder, och ägorna äro så spridda, att det antingen
            är omöj- ligt eller också förenat med mycket stora svårigheter
            att sammanföra dem till större brukningsenheter med tillfredsställande
            arrondering. Även om denna verksamhet att förstärka de ofullständiga
            jordbruken kan bli åtskilligt mera omfattande än vad den hittills
            varit, lägger dock naturen själv en gräns för densamma. Då återstår
            den frågan hur man skall förfara med de ofullständiga jord- bruk,
            som icke på detta sätt kunna göras tillräckligt stora och bärkraftiga.
            Vi kunna icke acceptera den tankegång, som kommit till uttryck
            i den ovan- nämnda socialdemokratiska motionen och som även framförts
            från andra håll, att den enda metoden att reformera det ofullständiga
            jordbruket skulle vara att förvandla sådana jordbruk till större
            enheter. Då en stor del av de ofull- ständiga jordbruken icke
            kunna omvandlas till dylika större enheter måste konsekvensen
            bli att dessa jordbruk skola läggas ner och deras åkerjord an-
            vändas till betesmark eller för skogsodling. Genom en sådan politik
            skulle så småningom flera hundratusen personer av vår jordbruksbefolkning
            tvingas helt övergå till andra näringar. Då utflyttningen av folk
            från jordbruket redan normalt är mycket omfattande, måste härigenom
            en mycket stark uttunning av befolkningen från landsbygden komma
            att äga rum. Vi anse en befolkningsminskning på landsbygden av
            dylik storleksordning vara en mycket allvarlig sak, som kan komma
            att få rent av katastrofala följder under ogynnsamma omständigheter
            såväl för näringslivet som för den sociala utvecklingen. Genom
            denna befolkningsuttunning försvagas den in- hemska marknadens
            möjligheter att absorbera hemmamarknadsindustriernas produktion.
            Den ökade produktionen inom stadsmannanäringarna, som kan förväntas
            bli följden av det stora befolkningstillskottet från jordbruket,
            måste då avsättas på utländska marknader. Svårigheterna härför
            kunna bli bety- dande, varför riskerna för kriser inom den industriella
            produktionen i värt land ökas. För landsbygdens del innebär en
            sådan folkmängdsuttunning, att förutsättningarna för en ekonomisk
            och kulturell uppblomstring därstädes av- sevärt minska. Ju glesare
            en bygd är befolkad desto svårare blir det att för rimliga kostnader
            ordna kommunikationer, post, telefon, elektrifiering 0. s. v.
            Barnens skolundervisning försämras, då sjunkande barnantal ofta
            framtvingar övergång till sämre skolformer. Hantverkare och handlande
            få lägre omsätt- ning i sin rörelse och tvingas kanske i många
            fall att nedlägga denna. I stället koncentreras dessa näringar
            till tätorterna. Skatteunderlaget sjunker också. Är bygden någorlunda
            tätt befolkad försvinna eller förminskas dessa olägenheter. Välstånd
            på landsbygden är omöjligt att skapa utan en viss grad av folk-
          </p>
          <pb facs="riksdagen-motions-pdf/data/1946/mot_1946__ak__374/mot_1946__ak__374-005.pdf"/>
          <fw xml:id="i-2RziXQMCCbHqWdcuuaqiL4">
            Motioner i Andra kammaren, nr 374. 7
          </fw>
          <p xml:id="i-JTWeaWe2A4kW6q5sFcjG6q">
            täthet. Därför bör enligt vår mening befolkningen i så stor utsträckning
            som är ekonomiskt möjlig hållas kvar på landsbygden. Om den fortgående
            ratio- naliseringen av jordbruket skulle minska behovet av arbetskraft
            inom näringen i dess helhet, vilket i varje fall är tänkbart,
            bör näringslivet på landsbygden differentieras, så att även andra
            näringar än jordbruket kunna utvecklas och blomstra därstädes.
            I detta sammanhang vilja vi starkt understryka nödvändigheten
            av att skogsbruket utvecklas. Det är av yttersta vikt för hela
            vårt lands ekonomiska framåtskridande, att de rika naturtillgångar,
            som skogsmarkerna representera, väl tillvaratagas och utnyttjas.
            För att så skall kunna ske måste tillgången på arbetskraft för
            skogsbruket säkerställas. Det får icke upprepas vad som inträffat
            under de gångna krisåren, att staten måste betala ut stora summor
            för att bereda möjlighet för arbetare från andra näringsgrenar
            att taga tillfälligt arbete i skogarna. Det s. k. riksarbetarsystemet
            i skogarna har varit ett na- tionalekonomiskt slöseri, som dessutom
            genom sina psykologiska återverk- ningar befrämjat en överflyttning
            av vana skogsarbetare från skogsbruket till andra arbetsområden.
            Lönesättningen för skogsarbetarna måste bli sådan, att de få rättvis
            lön för sin möda och uppmuntras att stanna kvar i sitt gamla yrke.
            Från de här angivna utgångspunkterna bör arbetet på att bevara
            småbruket för framtiden inriktas. Flera olika utvägar stå till
            buds. En metod, som bör kunna bli av stor betydelse, är att tillföra
            de ofullständiga jordbruken tillräckligt med produktiv skogsmark.
            Tillsammans böra inkomsterna från skogsbruket och jordbruket ge
            vederbörande jordbrukarfamilj en god bärgning. En lång erfarenhet
            har nämligen visat, att jord och skog inom vissa gränser komplettera
            varandra utmärkt i ekonomiskt avseende. Möjligheterna att tilldela
            de ofullständiga Jordbruken skog böra vara goda, då dessa som
            sagt till stor del äro belägna i skogsbygderna. Om det inte blir
            möjligt att tillgodose deras behov av skog genom frivillig försäljning
            bör expropriation kunna tillgripas. I detta fall skulle säkerligen
            expropriationen ge goda resultat. I första hand bör expropriation
            från bolag och enskilda skogsspekulanter tillgripas. Även försäljning
            av skog från statens domäner bör i många fall komma i fråga. Då
            användningen av mänsklig arbetskraft är mycket betydande i det
            ofull- ständiga jordbruket och detta i motsats till det övriga
            jordbruket i regel icke lider brist på arbetskraft, skulle den
            utvägen vara lämplig att inrikta det ofull- ständiga jordbruket
            på sådan produktion, som kräver stor insats av manuellt arbete
            och som lämnar hög bruttoavkastning. Speciellt produktionen av
            fläsk och ägg bör här komma i fråga. Man kan ifrågasätta, om icke
            det mindre jord- bruket bör tillerkännas företrädesrätt till dylik
            produktion. En sådan anord- ning förutsätter ju ett visst mått
            av planhushållning inom jordbruket, men vi anse, att dessa konsekvenser
            böra tagas. Inom ramen av en fullständigt fri marknadshushållning
            torde det knappast vara möjligt att skapa goda ekono-
          </p>
          <pb facs="riksdagen-motions-pdf/data/1946/mot_1946__ak__374/mot_1946__ak__374-006.pdf"/>
          <fw xml:id="i-TYZebwtJCdjqWPxvcr5CwQ">
            8 Motioner i Andra kammaren, nr 374.
          </fw>
          <p xml:id="i-AX7vy7a7rKgG5kmtUqTxGS">
            miska betingelser vare sig för jordbruket i dess helhet eller
            för småbruket. En annan produktion som ur denna synpunkt skulle
            vara lämplig, där klimat och jordmån tillåta detta, är odling
            av frukt och grönsaker. Konsumtionen av in- hemska varor av denna
            kategori borde kunna väsentligt höjas. För att detta skall bli
            möjligt måste dock avsättning jämte förädling av dessa produkter
            organiseras på ett rationellt sätt. Detta bör bli en uppgift för
            den ekonomiska föreningsrörelsen, eventuellt i förening med statsstöd
            till att börja med, innan rörelsen kan stå på egna ben. Om inte
            faktorer av biologisk art lägga hinder i vägen, böra kanske vissa
            specialodlingar kunna bli till god ekonomisk nytta för småbruket.
            Kunde det ordnas export av utsäde, t. ex. av havre till utlandet,
            borde småbruket här kunna finna en lönande sysselsättning. | För
            småbruket liksom för hela jordbruket har mjölken utgjort den väsent-
            liga inkomstkällan. Det bör undersökas, om metoden med prisdifferentiering
            på mjölken till småbrukets förmån — de s. k. producentbidragen
            — bör bibehållas även för framtiden inom ramen av en normal jordbrukspolitik.
            Så länge småbruket icke erhållit bättre ekonomisk standard är
            en sådan pris- differentiering eventuellt även på andra produkter
            nödvändig. Möjligen kan uppfödning av gödkalvar och eventuellt
            även av avelsdjur i ökad skala bli att rekommendera för småbruket.
            En annan utväg för att hjälpa småbruket är att kombinera arbetet
            vid detta med arbete inom andra näringar, alltså en utveckling
            av idén med stöd- jordbruk. Här komma hemindustri, hantverk, småindustri
            och även större in- dustri i åtanke. Dessa näringar ha i många
            trakter av vår landsbygd goda för- utsättningar, och deras utveckling
            och uppblomstring böra därför stödjas me- delst lämpliga åtgärder
            från det allmännas sida. Redan nu erhåller befolk- ningen i vissa
            trakter — vi kunna framför allt nämna bygderna i västra Små- land
            — goda inkomster av småindustrien. Detta bör kunna ske även på
            andra håll. En förutsättning härför är att elektrisk energi, inte
            bara belysningsström utan även kraft till jordbruk och skogsbruk
            samt till industriell produktion, göres tillgänglig överallt på
            landsbygden till rimliga priser. Taxorna måste av- vägas så, att
            landsbygdens befolkning inte utsättes för en faktisk beskattning,
            som befolkningen i städer och tätorter undgår genom lägre priser
            på den elek- triska energien därstädes. Inom byggnadsverksamheten
            på landsbygden torde småbrukare och deras manliga familjemedlemmar
            kunna erhålla god arbets- förtjänst vid sidan av inkomsterna från
            småbruket. För att småbruket skall kunna räddas är det vidare
            av utomordentligt stor vikt, att dess befolkning erhåller en god
            utbildning för sin kommande livs- gärning. I detta fall har det
            brustit mycket hittills. Det är därför nödvändigt, att yrkesutbildningen
            för denna folkgrupp snarast möjligt ordnas på ett till- fredsställande
            sätt. Detta gäller såväl utbildningen för jordbruksarbetet som
            för de övriga näringsgrenar, inom vilka småbrukets folk kan tänkas
            erhålla arbete. Ett ökat statligt stöd till kommunala yrkesskolor
            skulle här på längre
          </p>
          <pb facs="riksdagen-motions-pdf/data/1946/mot_1946__ak__374/mot_1946__ak__374-007.pdf"/>
          <fw xml:id="i-9hvL5z3NK8XX5uTHM6MPCc">
            Motioner i Andra kammaren, nr 374. 9
          </fw>
          <p xml:id="i-JkezoMwNu4HKBzErGMWVHB">
            sikt säkerligen ge goda resultat. Det är likaledes viktigt att
            forsknings- och försöksverksamheten såväl inom jordbruket som
            inom industri och hantverk ordnas så, att dess resultat komma
            att tjäna det syfte vi här avsett, nämligen småbrukets ekonomiska
            höjande. Det kommer att bli ett mycket omfattande arbete, som
            tar lång tid i an- språk, att ekonomiskt hjälpa småbruket till
            en bättre ställning. Det måste ske planmässigt i samarbete mellan
            det enskilda näringslivet och det allmänna, om uppgiften skall
            lyckas. En ingående och omfattande utredning blir nöd- vändig
            för att lägga upp riktlinjerna för detta arbete. En sådan utredning
            bör beträffande de metoder, som kunna komma i fråga, vara förutsättningslös.
            Det är att förvänta, att 1942 års jordbrukskommitté kommer att
            framlägga ett material, som blir av stor betydelse även för detta.
            Detta material bör i så fall utgöra grundvalen för den blivande
            utredningens arbete. Den bör vidare söka nära kontakt med alla
            pågående utredningar, som på ett eller annat sätt ha sammanhang
            med de problem vi här berört. Med anledning av vad som sålunda
            anförts få vi hemställa,
          </p>
          <p xml:id="i-Ucr5UAEZaVBLbimmQoNPN3">
            att riksdagen i skrivelse till Kungl. Maj:t måtte begära utredning
            av den frågan, hur den folkgrupp, som nu är syssel- satt inom
            det s. k. ofullständiga jordbruket, skall kunna er- hålla bättre
            ekonomiska levnadsvillkor, och att vid denna ut- redning de synpunkter,
            som härovan anförts, måtte beaktas.
          </p>
          <p xml:id="i-G3HtzaB76kHRSsVxFEsTAe" type="date">
            Stockholm den 23 januari 1946.
          </p>
          <p xml:id="i-2JnVGZ61PkNhGT3U5ocrpy">
            Hj. R. Nilson Anders Pettersson Ivar Johansson i Spånstad. i
            Dahl. i Mysinge. KE. E. Hansson, Nils G. Hansson
          </p>
          <p xml:id="i-Nt16efxnA3NaBQCzFB1FjC">
            Skediga. i Skegrie.
          </p>
        </div>
      </div>
    </body>
  </text>
</TEI>
