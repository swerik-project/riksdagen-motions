<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01601">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1973:17 med förslag till lag om &#13;
hälso- och miljöfarliga varor, m. m.</title>
        <author>av herr Strömberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1973:17 med förslag till lag om &#13;
hälso- och miljöfarliga varor, m. m.</title>
          <idno type="rdwebb">FW021601</idno>
          <rs type="number">1601</rs>
          <ref type="dokument_url_text">http://data.riksdagen.se/dokument/FW021601/text</ref>
          <ref type="dokument_url_html">http://data.riksdagen.se/dokument/FW021601</ref>
          <ref type="dokumentstatus_url_xml">http://data.riksdagen.se/dokumentstatus/FW021601</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GPpMndMfbS5wqmSKDRcoh7</idno>
            <name>K.-E. STRÖMBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-S3eg8HSy1B2AEamregH9dM</idno>
            <name>HENRY BERNDTSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-VjBEesVbRMAQDLYHHVi6Vp</idno>
            <name>MAGNUS TAUBE</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-X1ToJn6x8wK4Am2pyYt2KG</idno>
            <name>SÖREN NORRBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TLnEcKgBYha1pdFTVEbAvk</idno>
            <name>ERIC ENLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RzrTa1u36RxxDdMcG4YFYw" type="signed"/>
        <correspContext corresp="i-RzrTa1u36RxxDdMcG4YFYw">
          <note type="signatory" corresp="i-GPpMndMfbS5wqmSKDRcoh7"/>
          <note type="signatory" corresp="i-S3eg8HSy1B2AEamregH9dM"/>
          <note type="signatory" corresp="i-VjBEesVbRMAQDLYHHVi6Vp"/>
          <note type="signatory" corresp="i-X1ToJn6x8wK4Am2pyYt2KG"/>
          <note type="signatory" corresp="i-TLnEcKgBYha1pdFTVEbAvk"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1601/mot_1973__1601-001.pdf"/>
      <fw xml:id="i-PR6RpiP1U33PhPapxecuhX">
        Mot. 1973:1601 14
      </fw>
      <div type="motHeader" xml:id="i-7hBsLCPQCPzTZLT6Hp5oeU">
        <div type="motTitle" xml:id="i-EBMgSa1C1tejaf39TXgo1a"/>
        <div type="motSubmissionInfo" xml:id="i-DoRG4PLpmce7kbUpV9TgsH"/>
      </div>
      <div type="motBody" xml:id="i-MR1NzXvFR9MjM45Yj6iAzD">
        <div xml:id="i-WzrMfsu6yRRVbuQhvAnrMp">
          <p xml:id="i-Uidt3z3j3J3Y28iBnKwUkz">
            Nr 1601
          </p>
          <p xml:id="i-JFwxpKPUdh29gR1fq6YYTY">
            av herr Strömberg m. fl. i anledning av Kungl. Maj:ts proposition
            1973:17 med förslag till lag om hälso- och miljöfarliga varor,
            m. m.
          </p>
          <p xml:id="i-VDNSsbtPTfnftEJySVyvEV">
            Inledning
          </p>
          <p xml:id="i-44MzXTuF6vSHzyehfFgjqu">
            Det har gjorts uppskattningar som anger att ca 2 000 000 kemiska
            föreningar är kända och att det på laboratorier jorden runt varje
            år framställs bortemot 200 000 nya. Även om endast en liten del
            av de senare kommer ut på marknaden, är de ändå, tillsammans med
            de produkter som redan används, så många att en effektiv kontroll
            av deras eventuella farlighet är praktiskt mycket svårgenomförbar.
            Det är ett tidsödande och dyrbart arbete att söka utröna om ett
            visst ämne eller en viss ämnesgrupp har skadliga effekter på människan
            eller hela miljön. Praktiska försök på människor är av många skäl
            svåra att genomföra. Verkningarna i miljön kommer kanske inte
            fram förrän efter många år. Dessutom finns alla de kombinationseffekter
            som kan uppstå och som är ändå svårare att förutse och kontrollera.
            Och det saknas såväl forsknings- och kontrollmetoder som forskare
            som kan utföra en effektiv kontroll. Sannolikt är tillväxttakten
            av kemiska ämnen högre än tillväxttakten av kontrollresurserna.
            Den enda rimliga slutsats som kan dras är därför att det ymniga
            tillflödet av nya kemiska produkter måste bromsas och tvingas
            i nivå med växande kontrollmöjligheter. Och då kvarstår ändå arbetet
            med kontroll av kemiska ämnen, som redan används och där många
            farhågor yppats för hälsovådlighet och skador på miljön. Vi vill
            också inledningsvis understryka att problemen med hälso- och miljöfarliga
            ämnen väsentligen är ett arbetsmiljöproblem. Ämnen som i låga
            koncentrationer kan vara hälsovådliga eller skadliga för miljön
            förekommer ofta i mycket högre koncentrationer på arbetsplatserna.
            Miljökontrollen måste därför knytas samman med arbetarskyddet.
            Kontrollen av befarat hälso- och miljöfarliga ämnen måste byggas
            ut kraftigt såväl genom internationellt samarbete som genom förbättrad
            lagstiftning och ökade kontrollmöjligheter i vårt land. Vi tvingas
            här börja på en låg nivå. Vi saknar i stor utsträckning samordnad
            laboratorie- kapacitet för kontroll. Men inriktningen av verksamheten
            måste ändå vara klar. I folkpartiets nya partiprogram har vi slagit
            fast de principer vi anser bör gälla för en utbyggd kontroll av
            ämnen i vår omgivning:
          </p>
          <p xml:id="i-L52DDS9iJkrb8Dcg9iewQe">
            Kontrollen av kemiska ämnen måste skärpas. Den skall i första
            hand koncentreras till ämnen som kan misstänkas orsaka genetiska
            skador eller andra allvarliga sjukdomstillstånd. Målet bör vara
            att användning av nya kemiska produkter inte tillåts förrän den
            som producerar eller importerar
          </p>
          <pb facs="riksdagen-motions-pdf/data/1973/mot_1973__1601/mot_1973__1601-002.pdf"/>
          <fw xml:id="i-6WGDNJuuDXU2ZBLgVvREHY">
            Mot. 1973:1601 15
          </fw>
          <p xml:id="i-UV2s7eeN5HcVGuGyx3KV41">
            produkten visat att den inte har skadliga verkningar och att
            den efter användning kan omhändertas på ett godtagbart sätt.
          </p>
          <p xml:id="i-GpVzfdWseXnC6bdXPpc42L">
            Lagens omfattning och inriktning
          </p>
          <p xml:id="i-3Ff1SAYVnq2uUegJimwR5b">
            Det förslag till lag om hälso- och miljöfarliga varor som föreligger
            i propositionen är lovvärt. Det innebär en första ansats i arbetet
            att få en bättre kontroll över det stora antal produkter som kan
            vara hälso- och miljöfarliga. Det stadgas att den som hanterar
            hälso- och miljöfarliga ämnen skall vidta de åtgärder och iaktta
            de försiktighetsmått som behövs för att hindra eller motverka
            att varorna får skadliga verkningar. Detta förutsätter en långtgående
            undersökningsskyldighet. I lagen slås alltså fast att producenten
            har ett ansvar för sin produkt. Detta innebär inte att någon s.
            k. omvänd bevisbörda införs men dock ett steg i denna riktning.
            Producenten får skyldighet att undersöka varans sammansättning
            och egenskaper från hälso- och miljösynpunkt. Vidare föreslås
            att Kungl. Maj:t eller myndighet som Kungl. Maj:t föreslår får
            rätt att ingripa mot olika kemiska varor — förbjuda dem eller
            utfärda säkerhetsföreskrifter, tillstånd etc. Detta är givetvis
            värdefullt. Propositionens avsikter är alltså goda, men förutsättningarna
            för att uppfylla dem är mindre. För att lagstiftningen skall bli
            effektiv, krävs att kontrollorganen får ökade resurser och en
            genomtänkt plan att arbeta efter. Det gäller att börja i rätt
            ända. IVA framhåller i sitt remissutlå- tande att det är realistiskt
            att räkna med att 10 000—20 000 kemiska föreningar förekommer
            i så stor utsträckning, att kunskap om deras toxiska effekter
            har praktisk betydelse, och att ca 500 nya sådana ämnen kommer
            ut på marknaden varje år. Med nuvarande metoder krävs enligt IVA
            minst tre år för att få fram tillräckliga uppgifter om ett ämnes
            hälso- och miljöfarlighet. Kostnaderna uppskattas till ca 1 milj.
            kr. per substans. Man tvingas konstatera att inte ens hela världens
            resurser kommer att räcka för att snabbt tillgodose detta behov.
            Därför måste en prioritering göras av vilka substanser som i första
            hand bör kontrolleras. För närvarande saknas nästan helt möjligheter
            att inom landet få de tester utförda som bör ingå i en utvidgad
            produktkontroll. De företag som blir skyldiga att lämna uppgifter
            om sina produkter blir i stor utsträckning hänvisade till utländska
            laboratorier. Därför bör föreskrifter lämnas om vilka testmetoder
            som skall användas. Det är vidare nödvändigt att de svenska laboratorieresurserna
            snabbt byggs ut. Den lösning av laboratoriefrågan och den resurstilldelning
            som departements- chefen föreslår är inte tillfredsställande.
            Vi kommer i ett senare avsnitt att ta upp detta. Enligt propositionen
            förutsätts att producenterna skall hålla sig å jour med de senaste
            vetenskapliga rönen inom sitt produktområde. Detta är ett utomordentligt
            vidlyftigt arbete, som det i dag finns ganska små möjligheter
            vare sig för myndigheter eller företag att verkligen utföra. Detta
            är desto allvarligare, när enligt lagen ingrepp mot vissa varor
            skall kunna göras även på, vilket vi anser helt riktigt, vetenskapligt
            grundade
          </p>
          <pb facs="riksdagen-motions-pdf/data/1973/mot_1973__1601/mot_1973__1601-003.pdf"/>
          <fw xml:id="i-PN4H2nx14XoFD3zSm2S7fo">
            Mot. 1973:1601 16
          </fw>
          <p xml:id="i-AeaHttwYo2du93vZxrWZ7Y">
            misstankar om ämnets farlighet. Utomordentligt avgörande för
            lagens effektivitet blir därför litteratursökningen, som måste
            organiseras på ett enkelt och lättarbetat sätt. Tillverkare, importörer
            och myndigheter måste få rimliga förutsättningar att uppfylla
            lagens krav. Detta under- lättas genom att ett datorbaserat litteratursökningssystem
            byggs upp. Den miljödatabank som utreds av miljökontrollutredningen
            måste få en sådan uppbyggnad att dessa krav uppfylls. Den föreslagna
            produktkontrollenheten måste också få personella och ekonomiska
            möjligheter att följa den aktuella forskningens resultat, vilket
            man inte kan förutsätta att nuvarande resurser räcker till.
          </p>
          <p xml:id="i-LrQNREj8pqzPQdwDFHTA2j">
            Responsum
          </p>
          <p xml:id="i-FT7h7Ha8Z21Kfxx84jmEoP">
            Den hittillsvarande giftnämnden har haft som en av sina uppgifter
            att meddela s.k. responsum, dvs. på begäran avgöra och upplysa
            om huruvida en vara är att anse som giftig eller inte. Miljökontrollutred-
            ningen övervägde att denna responsaskyldighet skulle utvidgas
            även till hälso- och miljöfarliga varor men beslöt att inte inkomma
            med ett förslag i denna riktning. Folkpartiets ledamot i utredningen
            reserverade sig dock för att responsainstitutet skulle omfatta
            även hälso- och miljöfarliga varor. En rad remissinstanser anslöt
            sig till denna uppfattning, och i propositionen föreslås Kungl.
            Maj:t få bemyndigande att meddela bestämmelser för myndighet att
            i vissa fall på begäran meddela beslut om vara är att anse som
            hälso- och miljöfarlig. Den som begär ett sådant responsum bör
            själv, enligt propositionen, betala en viss avgift för den. Vi
            noterar med tillfredsställelse att det således har öppnats en
            möjlighet för företag eller andra, som önskar få fastslaget att
            ett ämne är farligt eller inte. Uppenbarligen kan ett sådant svar
            i allmänhet inte anses täcka alla tänkbara situationer då ett
            ämne används utan bör ges för en viss situation och ett visst
            konkret ändamål. Härmed har en viktig formell förutsättning skapats
            för den allsidiga kontroll av farliga ämnen som är lagens ändamål.
            Responsum är en möjlighet att göra kontrollen effektivare. Som
            vi redan anfört, är möjligheten för en myndighet att ensam ha
            överblick över hela detta område begränsad. Det måste också finnas
            möjlighet för t. ex. vetenskapliga sammanslutningar och naturvårdsorganisationer
            att fästa myndighetens uppmärksamhet på visst ämnes miljöfarlighet
            och att överklaga vissa beslut enligt lagen.
          </p>
          <p xml:id="i-4jH4GvfQXaCKvXKS8WTSjc">
            Kontrollorganisation
          </p>
          <p xml:id="i-DG9cJis9bK4Bi9jqtZWSkq">
            Miljökontrollutredningen föreslog att ett särskilt organ — produkt-
            kontrollnämnden — skulle inrättas vid naturvårdsverket för frågor
            om hälso- och miljöfarliga varor. Huvudansvaret skulle dock ligga
            på naturvårdsverkets styrelse. Nämnden skulle vara ett specialistorgan
            med både beslutande och rådgivande funktioner. Utredningen föreslog
            också att naturvårdsverket skulle bli central tillsynsmyndighet.
            Utredningen har i
          </p>
          <pb facs="riksdagen-motions-pdf/data/1973/mot_1973__1601/mot_1973__1601-004.pdf"/>
          <fw xml:id="i-XZiSZfrCg3LkFteSGmDqP1">
            Mot. 1973:1601 17
          </fw>
          <p xml:id="i-SNRZDDVux644FdEyNXrpni">
            enlighet med sina direktiv i första hand inriktat sig på skyddet
            av den yttre miljön. Det kunde förutsättas att arbetsmiljöutredningen
            skulle ta upp även frågor rörande kemiska ämnen. Arbetsmiljöutredningen
            har dock i sitt förs- ta betänkande föreslagit åtgärder främst
            av administrativ art. I det läget finns det enligt vår mening
            skäl för att produktkontrollen i större utsträck- ning än vad
            utredningen föreslagit samordnas med andra åtgärder för en bättre
            arbetsmiljö. Departementschefen har i detta avseende också gått
            ifrån utredningens förslag. Även om det föreslagna kontrollorganet
            knyts till naturvårdsver- ket, är det klart att arbetsmiljöaspekterna
            genom den organisation som föreslås ges större tyngd. Således
            föreslås chefen för arbetarskyddsstyrel- sen ingå i organet. Tillsynen
            av efterlevnaden av lagstiftningen skall såväl naturvårdsverket
            som arbetarskyddsstyrelsen svara för. Tillsyn föreslås vidare
            utövad även av yrkesinspektionen, länsstyrelserna, hälsovårds-
            nämnderna, länsläkarna, lantbruksnämnderna, skogsvårdsstyrelserna
            samt personalen inom växtskyddet och veterinärväsendet. I propositionen
            finns här en rad oklarheter, och det torde bli besvärligt att
            skapa en samordning mellan alla de organ som kopplas in på dessa
            uppgifter. Det är dessutom utan tvekan så, att flertalet av dessa
            organ för närvarande saknar resurser att fullgöra avsett tillsynsarbete.
            Några förslag om resursförstärkningar lämnas inte, och flera av
            de berörda organen är redan överbelastade. Riktlinjer och föreskrifter,
            som i någon mån underlättar en kompetensfördelning, måste därför
            snarast utfärdas. Någon rimligare ordning av tillsynsuppgifterna
            torde knappast bli möjlig förrän arbetsmiljöutredningens fortsatta
            arbete är slutfört. Vi delar departementschefens synpunkt att
            den föreslagna organisationen måste ses som ett provisorium. På
            ytterligare en väsentlig punkt har departementschefen frångått
            utredningens förslag. Denna föreslog att produktkontrollnämnden
            skulle vara ett specialistorgan och inte ett partsorgan. Departementschefen
            föreslår att denna nämnd (produktkontrollorganet) skall vara självstän-
            digt beslutande och göra de centrala bedömningar som blir aktuella.
            Den skall vara ett samarbetsorgan med cheferna för naturvårdsverket,
            arbetar- skyddsstyrelsen, socialstyrelsen, livsmedelsverket och
            konsumentverket som företrädare för myndighetsintressen. Dessutom
            föreslås representan- ter för arbetstagare och näringsliv ingå.
            Detta motiveras bl. a. med att arbetsmiljösynpunkterna därigenom
            skall kunna bli bättre tillvaratagna. Produktkontrollorganets
            sammansättning är viktig ur principiell syn- vinkel. Det är väsentligt
            om produktkontrollorganet blir ett specialist- organ eller ett
            partsorgan. De problem som organet har att tackla gäller miljöfarlighet
            kontra samhällsnytta. Någon måste fråga sig och också avgöra frågor
            av den här typen: Vilka skador på människor och miljö är vi beredda
            att acceptera för att öka vår tillväxt? Blir det arbetslöshet
            om vi förbjuder det här speciella ämnet? Rader av gränsfall kommer
            att uppstå, där avvägningar av den här typen kommer att göras.
            Det är då ytterst angeläget att argumenten särredovisas. Medicinsk
            sakkunskap och miljöexpertis måste kunna få öppet redovisa att
            det här
          </p>
          <pb facs="riksdagen-motions-pdf/data/1973/mot_1973__1601/mot_1973__1601-005.pdf"/>
          <fw xml:id="i-TLa2HZhfEUqkguaZXXounc">
            Mot. 1973:1601 18
          </fw>
          <p xml:id="i-p2sVY2gj94aGttNuqWRZt">
            ämnet sannolikt har den och den effekten. För vår egen skull
            och kommande generationers vore det bäst om ingrepp mot ämnet
            då kunde göras. Men miljökraven kommer lätt till korta mot mera
            handfasta ekonomiska krav. Dessa avvägningar får inte göras i
            det fördolda. Det måste på sikt inrättas myndigheter som har till
            uppgift att förfäkta de renodlade miljöintressena och andra organ
            som svarar för avvägningar och tummanden på miljökraven. Med den
            organisation som nu föreslås får man en avvägning inom miljökontrollorganet.
            Utredningens förslag hade från den synpunkten varit att föredra.
            Vi är ändå beredda att nu acceptera den föreslagna organisationen,
            främst därför att arbetsmiljöaspekterna bättre kan tillgodoses
            med denna konstruktion. Vi vill dock understryka att redovisningen
            av beslut i produktkontrollorganet måste innehålla ett klargörande
            av de totala hälso- och miljöaspekterna och av de ekonomiska hänsyn
            som tagits. För att ytterligare understryka hälso- och miljöaspekterna,
            vill vi föreslå en vidgad besvärsrätt. Enligt lagförslaget skall
            huvudorganisatio- nerna på arbetsmarknaden kunna föra talan mot
            beslut enligt lagen. Detta är inte tillräckligt. De beslut som
            fattas i detta sammanhang är av stor betydelse för alla människor.
            Det måste finnas generell rätt för konsumenterna att komma med
            initiativ och klaga över fattade beslut. Det är en viktig princip,
            som folkpartiet hävdar i en rad sammanhang. Helst borde denna
            rätt ges åt alla enskilda konsumenter, men det är av praktiska
            skäl nödvändigt att göra en viss avgränsning. Klagorätten bör
            därför förbehållas ett generöst bestämt antal organisationer,
            som före- träder konsumenter i vid bemärkelse. De organisationer
            som därvid bör komma i fråga är t. ex. husmodersföreningar, miljöföreningar,
            föreningar för allergiker (och andra sjuka som kan bli berörda
            av ämnet i fråga), vetenskapliga sammanslutningar, naturvårdsföreningar.
            Även om det finns bestämda svårigheter att utforma bestämmelser
            på sådant sätt att klagorätten blir en praktisk möjlighet och
            samtidigt inte i onödan förhalar verkställigheten av beslut, måste
            de övervinnas. Tillämp- ningsföreskrifter bör snarast utfärdas,
            som anger avgränsningen av den av oss föreslagna vidgade klagorätten.
          </p>
          <p xml:id="i-FMjLdQHVveQvQS82mqzk2J">
            Laboratorieresurserna
          </p>
          <p xml:id="i-W7mMsjodVpa4sPBZE1GjW9">
            För att lagen skall fungera annat än på papperet, krävs effektiva
            möjligheter att göra de kontroller som fordras för att visa om
            en vara är hälso- och miljöfarlig. I propositionen sägs att ett
            flertal myndigheter i dag bedriver undersökningsverksamhet direkt
            inom eller på områden med nära anknytning till miljövården. Där
            nämns bl. a. försvarets forsknings- anstalt, socialstyrelsen,
            arbetsmedicinska institutet, statens bakteriolo- giska laboratorium,
            statens strålskyddsinstitut, SMHI, statens livsmedels- verk, statens
            naturvårdsverk, institutet för vatten- och luftvård. Miljö- kontrollutredningen
            har redovisat 18 statliga laboratorier eller sådana där staten
            är intressent. Majoriteten av dessa laboratorier kan dock främst
            användas endast för att undersöka en varas kemiska sammansättning
            med
          </p>
          <pb facs="riksdagen-motions-pdf/data/1973/mot_1973__1601/mot_1973__1601-006.pdf"/>
          <fw xml:id="i-BAxWiLntSuZubXmt1vfXyx">
            Mot. 1973:1601 19
          </fw>
          <p xml:id="i-6S8swYibyviXVghrFS4ENQ">
            avseende på huvudkomponenter och kemiska ämnens eventuella akuttoxiska
            effekter. Svensk industri har utomordentligt små möjligheter att
            inom landet, under ordnade förhållanden, få undersökningar utförda
            av kompetenta forskare. Man kan givetvis inte förvänta sig att
            varje svensk industri kan anställa biokemister, analytiska kemister,
            genetiker, cancerforskare, teratologer etc. för att utvärdera
            riskerna med de ämnen och produkter som varje industri producerar.
            De mindre och medelstora företagen får givetvis särskilt svårt
            att genomföra kontroller. Lagen kan i detta avseende, om inte
            bättre laboratorieresurser tillskapas, bli konkurrens- begränsande.
            Det kan givetvis tänkas att svenska företag slår sig samman och
            bildar egna privata undersökningslaboratorier, vilkas resultat
            då troligen kommer att ifrågasättas av somliga, med stora politiska
            och administrativa följdproblem. Vissa undersökningar utförs för
            närvarande av oberoende forskare vid universitet åt industrin.
            Dessa forskare arbetar dock under stark meriteringspress och under
            otrygga anställningsförhållanden. Undersök- ningar av denna typ
            har inget speciellt akademiskt meritvärde. Vidare blir samhället
            beroende av uppgifter som kommit fram vid undersökningar i utlandet.
            För att utvärdera dessa rapporter krävs sakkunskap inom landet,
            som kan bedöma värdet av de undersökningar som presenterats. Miljökontrollutredningen
            föreslog att undersökningsverksamheten skulle koncentreras till
            naturvårdsverket, genom sammanläggning av det nuvarande undersökningslaboratoriet
            och en del andra enheter, samt vidare att tre regionala laboratorier
            skulle inrättas. Departementschefen frångår utredningens förslag
            och föreslår en tillfällig lösning genom förstärkning av naturvårdsverkets
            och arbetarskyddsstyrelsens undersök- ningsverksamhet och genom
            att medel ställs till produktkontrollorganets förfogande för undersökningar.
            Enligt vår mening kan denna lösning av laboratoriefrågan inte
            godtas annat än under en kortare övergångstid, dvs. till dess
            arbetsmiljöfrågorna fått en tillfredsställande organisation. För
            att de miljöfarliga ämnena både på arbetsplatserna — där de vanligen
            är mest koncentrerade och farliga — och utanför dem skall kunna
            ställas under rimlig vetenskaplig kontroll, anser vi det lämpligt
            att ett centralt undersökningslaboratorium inrättas. Ett sådant
            bör arbeta tvärvetenskapligt och på ett sätt som ger den forskande
            personalen möjlighet att bibehålla sin vetenskapliga kompe- tens.
            Undersökning och forskning bör inte ligga på samma organ som har
            de mera rutinmässiga, myndighetsadministrativa funktionerna, men
            nära kontakt bör givetvis uppehållas mellan olika personalgrupper.
            Ett sådant centralt undersökningslaboratorium skulle kunna omfatta
            samarbetande enheter — förslagsvis en analytisk-kemisk enhet,
            som kan analysera en varas sammansättning med avseende på huvudkomponenter
            samt eventuella föroreningar och som kan analysera nedbrytningspro-
            dukter som bildas, användning, destruktion eller annan nedbrytning
            av
          </p>
          <pb facs="riksdagen-motions-pdf/data/1973/mot_1973__1601/mot_1973__1601-007.pdf"/>
          <fw xml:id="i-DJSa9gB2LLmXbdQbr3Wfr5">
            Mot. 1973:1601 20
          </fw>
          <p xml:id="i-Y1x3YVXg746nxKXLqGsfVJ">
            kemiska ämnen; vidare en syntes-kemisk enhet, som kan syntetisera
            de ämnen som analytikerna och biologerna behöver för att fullfölja
            undersökningarna; samt en biologisk enhet som kan studera ämnens
            biologiska nedbrytning i olika system i den yttre och inre miljön
            och som kan studera den biologiska effekten av eventuella hälso-
            och miljöfarliga ämnen i olika system (av särskild vikt är då
            långtidseffekter, såsom påverkan av olika organismers ämnesomsättning,
            genetiska effekter ledande till cancer samt ämnens tendens att
            upplagras i delar av miljön). Den forskande personalen bör vara
            vetenskapligt skolad och helst ha dokumenterad tvärvetenskaplig
            skicklighet. För att upprätthålla den vetenskapliga kompetensen,
            bör de anställda forskarna ha skyldighet och rättighet att bedriva
            grundforskning inom sina vetenskapliga områden. Laboratoriet bör
            förslagsvis omfatta ca 60 anställda, varav 50 kan vara laboratoriepersonal
            medan resterande 10 krävs för administrativa och underhållande
            funktioner. Undersökningslaboratoriet bör endast vara ett rådgivande
            organ. Råden från laboratoriets forskare bör vara offentliga.
            Detta undersökningslaboratorium kan givetvis inte lösa alla problem,
            men det kan starkt bidraga till att rensa miljön. Med den uppbyggnad
            av det särskilda laboratoriet som vi föreslår följer a. att svenska
            myndigheter och svensk industri får tillgång till avancerade opartiska
            undersökningsmöjligheter, b. att svenska myndigheter får tillgång
            till personer som opartiskt kan bedöma värdet och betydelsen av
            undersökningar från annat håll, som myndigheterna använder som
            utredningsmaterial, c. att den vetenskapliga litteraturen följs
            av forskande personer, d. att kompetenta forskare inte utnyttjas
            för rutinundersökningar. Vi föreslår således att riksdagen hos
            Kungl. Maj:t begär förslag om inrättande av ett undersökningslaboratorium
            med förslagsvis den av oss skisserade uppläggningen. Vi vill understryka
            att gifterna i miljön måste betraktas som det svåraste av alla
            miljöproblem, att vi måste få effektiva möjligheter att stoppa
            hälso- och miljöfarliga ämnen, att detta kräver effektiva laboratorieresurser
            och att det förslag som lämnas i propositio- nen i detta avseende
            är otillräckligt. Med hänvisning till det anförda hemställer vi
            A. att riksdagen hos Kungl. Maj:t begär 1. att en angelägenhetsgradering
            görs upp som anger vilka ämnesgrupper som i första hand bör kontrolleras
            med avseende på hälso- och miljöfarlighet, 2. att föreskrifter
            utfärdas om vilka krav som bör ställas på testmetoder etc. vid
            kontroll som utförs utomlands, 3. att miljökontrollutredningen
            måtte få i uppdrag att framlägga förslag till organisation av
            ett datorbaserat litteratursöknings- system inom området för hälso-
            och miljöfarliga ämnen, 4. att miljökontrollmyndigheten får tillräckliga
            ekonomiska och personella resurser för att följa den vetenskapliga
            litteraturen inom ansvarsområdet,
          </p>
          <pb facs="riksdagen-motions-pdf/data/1973/mot_1973__1601/mot_1973__1601-008.pdf"/>
          <fw xml:id="i-HuZ87YaYjvaSSCmGDirxAA">
            Mot. 1973:1601 21
          </fw>
          <p xml:id="i-459d8peJocQqJ3aoENFeia">
            S. att förslag om inrättandet av ett centralt undersökningslabo-
            ratorium med förslagsvis den i motionen angivna inriktningen snarast
            föreläggs riksdagen, B. att riksdagen till Kungl. Maj:t som sin
            mening ger till känna vad i motionen säges angående redovisning
            av miljökontroll- myndighetens beslut, samt C. att riksdagen hos
            Kungl. Maj:t anhåller om förslag till ändring i $ 19 i den föreslagna
            lagen om hälso- och miljöfarliga varor, i syfte att vidga kretsen
            av besvärsberättigade i enlighet med vad i motionen anförts.
          </p>
          <p xml:id="i-9oiJ7fFJRiV4yMdnWrZe3t" type="date">
            Stockholm den 8 mars 1973
          </p>
          <p xml:id="i-X9uk7eUHZpgNLgmSMdAxqw">
            K.-E. STRÖMBERG (fp)
          </p>
          <p xml:id="i-WnhdogKrCQSTtDKWVgrea">
            HENRY BERNDTSSON (fp) SÖREN NORRBY (fp) i Bokenäs i Åkersberga
          </p>
          <p xml:id="i-RzzhAt2F9f6w4ZMEkTVGbA">
            MAGNUS TAUBE (fp) ERIC ENLUND (fp)
          </p>
          <pb facs="riksdagen-motions-pdf/data/1973/mot_1973__1601/mot_1973__1601-009.pdf"/>
          <pb facs="riksdagen-motions-pdf/data/1973/mot_1973__1601/mot_1973__1601-010.pdf"/>
          <pb facs="riksdagen-motions-pdf/data/1973/mot_1973__1601/mot_1973__1601-011.pdf"/>
          <p xml:id="i-LXHhW7hvNXmCv5m5mxPxzz">
            'GOTAB 73 3479 S Stockholm 1973
          </p>
        </div>
      </div>
    </body>
  </text>
</TEI>
