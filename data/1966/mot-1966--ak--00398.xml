<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__398/mot_1966__ak__398-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 398 år 1966
          </p>
          <p>
            Nr 398
          </p>
          <p>
            Av herr Nyberg, om uppskov med omläggningen till högertrafik.
          </p>
          <p>
            Efter ett omfattande utredningsarbete fattades vid 1963 års riksdag
            be- slut om övergång från vänstertrafik till högertrafik. Frågan
            hade då varit aktuell i över 30 år. Bl. a. behandlades ärendet
            vid 1945 års riksdag, men förslaget föll då efter att kamrarna
            stannat i olika beslut. Utredning i frå- gan tillsattes 1954,
            och på hösten 1955 ägde en rådgivande folkomröstning rum med resultat
            att ett övervägande antal av de röstande uttalade sig för fortsatt
            vänstertrafik. Vid 1961 års riksdag godkändes ett utlåtande från
            andra lagutskottet om att frågan om en trafikomläggning borde
            föras fram till ett skyndsamt avgörande, och 1963 fattades — som
            tidigare framhål- lits — principbeslut om att övergång till högertrafik
            skulle ske. Trafikom- läggningen skulle enligt beslutet verkställas
            under år 1967. Kostnaderna be- räknades uppgå till i runt tal
            400 miljoner kronor. Beslutet var icke enhälligt. En kraftig opinion
            till förmån för vänster- trafikens bibehållande gjorde sig hörd,
            och i tredje lagutskottet — som be- redde ärendet — avgav tre
            socialdemokratiska ledamöter reservation för avslag. Undertecknad,
            som deltog i ärendets behandling i utskottet, avläm- nade en blank
            reservation för att understryka behovet av intensiva åtgär- der
            för att motverka olycksriskerna vid trafikomläggningen. Kamrarna
            bi- föll förslaget, som framlagts genom en proposition från kommunikations-
            departementet, med betydande majoriteter. Det bör också framhållas,
            att beslutet var väl motiverat med tanke på vikten av att bringa
            de svenska trafikreglerna i överensstämmelse med trafikreglerna
            i andra länder med vilka vi har omfattande trafikförbindelser.
            Ur säkerhetssynpunkt skulle trafikomläggningen i varje fall på
            längre sikt få gynnsamma verkningar. Det ansågs också att svårigheterna
            att övergå till högertrafik skulle bli större om man dröjde alltför
            länge med beslutet. Sedan principbeslutet fattades har förberedelser
            på olika sätt vidtagits för att få trafikomläggningen genomförd
            på ett så tillfredsställande sätt som möjligt. Tidpunkten för
            övergången har bestämts till den 3 september 1967. En särskild
            kommission med underlydande delegationer har tillsatts och är
            i verksamhet. Den har också i sin tur igångsatt kompletterande
            utred- ningar och avgivit förslag i olika detaljfrågor inför omläggningen.
            En utför- lig redogörelse för det hittills utförda arbetet inom
            kommissionen och pla- nerade aktioner m. m. lämnas i statsverkspropositionen,
            bilaga 8. Även om detta arbete är ganska omfattande synes en viss
            oro råda beträf-
          </p>
          <pb facs="riksdagen-motions-pdf/data/1966/mot_1966__ak__398/mot_1966__ak__398-002.pdf"/>
          <p>
            Motioner i Andra kammaren, nr 398 år 1966 11
          </p>
          <p>
            fande möjligheterna att inom avsedd tid klara de många problem
            som tra- fikomläggningen medför och få till stånd alla de åtgärder
            som krävs för ati motverka olycksriskerna. Interpellationer i
            ärendet har upprepade gånger framställts i riksdagen, och även
            motionsvägen har hithörande frågor ta- gits upp. Bl. a. har 1964
            och 1965 års riksdagar behandlat motioner om en samlad översyn
            av vägtrafiklagstiftningen inför omläggningen. Det har också visat
            sig att de beräknade kostnaderna kommer att överstigas med betydande
            belopp. Sålunda har högertrafikkommissionen i en skrivelse till
            Kungl. Maj:t meddelat att kostnaderna kan beräknas uppgå till
            595 mil- joner kr. i 1965 års prisläge — alltså en kostnadsökning
            på i runt tal 200 miljoner kr. I statsverkspropositionen föreslås
            med anledning därav under punkt B 15 i bilaga 8 Kostnader för
            övergång till högertrafik ett reserva- tionsanslag på 220 miljoner
            kr. för budgetåret 1966/67, att avräknas mot bilskattemedlen.
            Som jämförelse kan nämnas att motsvarande anslag för budgetåret
            1964/65 uppgick till 65 miljoner kr. och för 1965/66 till 100
            mil- joner kr. Även om övergången till högertrafik medför betydande
            trafiktekniska problem och kostnaderna blir avsevärt större än
            man tidigare räknat med är det självklart, att riksdagen måste
            vidhålla sitt beslut om att en trafik- omläggning skall ske. Tillräckligt
            stark motivering för en annan inställ- ning föreligger icke. Däremot
            kan det finnas anledning att ompröva frågan beträffande tidpunkten
            för omläggningen. Det återstår när detta skrivs en- dast ett och
            ett halvt år tills denna trafikomläggning skall ske. Flera om-
            ständigheter gör att man kan ställa frågan om icke denna tid är
            alltför kort. Risker finns för att man kommer in i en sådan situation
            att arbetet måste forceras på ett mindre tillfredsställande sätt.
            Detta kan bli till skada för trafiksäkerheten. Den fråga som man
            bör ställa är om ett uppskov på två — möjligen tre — år skulle
            medföra sådana olägenheter, att de icke upp- vägs av de fördelar
            ett uppskov ur vissa synpunkter skulle medföra. även kostnadsfrågan
            kommer in i bilden: om trafikomläggningen sker vid en senare tidpunkt
            kan kostnaderna per budgetår räknat bli mindre än de annars kommer
            att bli. De skäl, som kan anföras för att bibehålla den 3 september
            1967, är främst att man nu är inriktad på denna tidpunkt och att
            ett uppskov skulle medföra vissa omläggningar i förberedelsearbetet.
            även de totala kostna- derna kan bedömas bli större ju längre
            man dröjer; dock är detta icke helt säkert. Å andra sidan talar
            flera skäl för att ett uppskov skulle vara moti- verat. I detta
            hänseende kan bl. a. följande anföras. Den intensiva expansion
            som kännetecknat biltrafiken under de senaste åren har ställt
            städer och andra tätorter inför svårbemästrade problem. Om- läggning
            och utbyggnad av trafikleder har måst forceras, och kraven på
            parkeringsmöjligheter har ökat. På många håll har de icke kunnat
            tillgodo- ses. Om trafikomläggningen sker redan i september nästa
            år inträffar den
          </p>
          <pb facs="riksdagen-motions-pdf/data/1966/mot_1966__ak__398/mot_1966__ak__398-003.pdf"/>
          <p>
            12 Motioner i Andra kammaren, nr 398 år 1966
          </p>
          <p>
            vid en tidpunkt som kan visa sig vara direkt olämplig. Man måste
            utgå ifrån att det kommer att ta åtskilliga år att lösa tätorternas
            trafiktekniska problem. Om utvecklingen går i rätt riktning måste
            situationen dock te sig betydligt gynnsammare om tre—fyra år än
            vid en mera näraliggande tid- punkt. Man blir då också bättre
            skickad att klara de särskilda påfrest- ningar som övergången
            till högertrafik medför. Detta gäller även om man lar hänsyn till
            att beståndet av motorfordon kommer att öka. Det är av stor vikt
            att vägupprustningen forceras i högsta möjliga takt fram till
            trafikomläggningen och givetvis även senare. Ett uppskov på två
            eller tre år skulle ge större möjligheter i detta avseende. En
            alltför stor del av vägnätet befinner sig i ett otillfredsställande
            skick, och man måste räkna med att det tar åtskilliga år innan
            en avgörande förbättring har kunnat åstadkommas. Att vägarnas
            upprustning har stor betydelse för att motverka olycksriskerna
            vid trafikomläggningen har ju i skilda sammanhang särskilt starkt
            poängterats. En så ändamålsenlig trafiklagstiftning som möjligt
            bör föreligga och ha trätt i kraft i god tid före trafikomläggningen.
            Detta synes icke bli fallet. Av de förslag som är att vänta från
            Nordisk vägtrafikkommitté torde knap- nast några kunna genomföras
            före övergången till högertrafik. Bilförarut- redningens betänkande
            föreligger, men någon proposition med anledning därav har ännu
            icke aviserats. Samma är förhållandet med körtidsutred- ningens
            betänkande. Den viktiga frågan om ett statens trafikverk kan näp-
            peligen bli löst i tillräckligt god tid före trafikomläggningen
            om denna skall ske redan nästa år. 1960 års vägsakkunniga har
            ännu icke avgivit något betänkande; det beräknas ske under 1966.
            Samma är förhållandet med par- keringsutredningen. Vägplaneutredningen
            beräknas fortsätta under hela år 1966. De betänkanden, som avgivits
            av 1957 års trafiknykterhetskom- mitté, har icke lett till några
            beslut. I stället har en ny utredning aviserats, och det är självklart
            att den icke kan bli färdig med sitt arbete i så god tid att en
            ny lagstiftning på området kan bli klar före september 1967. De
            olika förslag som är att vänta måste givetvis få betydelse för
            trafik- säkerheten. Det vore sålunda värdefullt om de i största
            möjliga utsträck- ning kunde föranleda avsedda åtgärder i god
            tid före övergången till höger- trafik. De nya reglerna bör ha
            varit i tillämpning någon tid innan trafik- omläggningen sker.
            I den till årets riksdag uppskjutna propositionen nr 180 år 1965
            med förslag till vissa ändringar i vägtrafikförordningen framhåller
            departementschefen att nya regler icke bör träda i kraft senare
            än något år före trafikomläggningen. Denna uppfattning är säkerligen
            riktig. Men den medför samtidigt att en stark begränsning måste
            ske om högertrafiken in- förs redan i september nästa år. Med
            ett uppskov på ytterligare ett par år skulle möjligheterna att
            ytterligare förbättra trafiklagstiftningen bli avse- värt större.
            Man skulle då också kunna företa den allmänna översyn av
          </p>
          <pb facs="riksdagen-motions-pdf/data/1966/mot_1966__ak__398/mot_1966__ak__398-004.pdf"/>
          <p>
            Motioner i Andra kammaren, nr 398 år 1966 13
          </p>
          <p>
            trafiklagstiftningen som vid skilda tillfällen under de senaste
            åren påyrkats men som man avstått ifrån på grund av den nära förestående
            övergången till högertrafik. Vid ett uppskov till 1969 skulle
            man vid 1967 och 1968 års riksdagar kunna besluta om ett flertal
            för trafiksäkerheten betydelsefulla åtgärder. Av betydelse är
            givetvis också motorfordonens beskaffenhet. En fortgå- ende förbättring
            torde vara att emotse som följd av skärpt kontroll o. d. Man kan
            räkna med att bilbeståndet icke bara är större utan också av be-
            tydligt bättre kvalitet 1969 än 1967. Detta gör att trafikomläggningen
            kan ske med minskade olycksrisker. Ett uppskov medför att kostnaderna
            kan fördelas på flera år. Totalt sett är det möjligt — om också
            icke helt säkert — att kostnaderna kommer att öka på grund av
            prisstegringar o. d.. men mot detta får man väga de vidgade möjligheterna
            till statlig och kommunal planering inför över- gången och de
            minskade trafikriskerna. I nuvarande ansträngda ekono- miska läge
            torde ett uppskov med en del av kostnaderna vara särskilt väl
            motiverat. Utan att högertrafikkommissionen hindras i att utföra
            sitt arbe- te i det tempo som ett uppskov på två år skulle medföra
            synes kostnaderna för nästa budgetår kunna nedbringas till hälften
            av det belopp som departe- mentschefen på denna punkt föreslagit.
            Medelsanvisningen under punkt B 15 i bilaga 8 till statsverkspropositionen
            skulle alltså bli 110 miljoner kr. De belopp som sedan erfordras
            får anvisas efter närmare utredning av kom- missionen och departementet.
            De ökade kostnaderna för högertrafiken föreslås av departementschefen
            avräknade mot automobilskattemedlen. Det har rått och råder delade
            me- ningar om huruvida kostnaderna för trafikomläggningen skall
            bäras av bi- lismen. Vid principbeslutet 1963 förelåg reservationsvis
            framförda förslag om att en viss del skulle bestridas med allmänna
            skattemedel. Dessa förslag avvisades. Det kan emellertid ifrågasättas
            om icke detta beslut borde om- prövas när det gäller de återstående
            kostnaderna. Denna omprövning bör ske oavsett om trafikomläggningen
            sker 1967 eller — som här kommer att föreslås — två år senare.
            Sammanfattningsvis vill jag sålunda föreslå: 1) att omläggningen
            till högertrafik sker 1969 i stället för 1967, 2) att en samlad
            översyn av väg- trafiklagstiftningen sker i god tid före omläggningen,
            3) att till kostnader för övergång till högertrafik för budgetåret
            1966/67 anvisas ett reserva- tionsanslag på 110 000 000 kr. i
            stället för av departementschefen föreslag- na 220 000 000 kr.,
            att avräknas mot automobilskattemedlen, och 4) att riksdagen måtte
            i skrivelse till Kungl. Maj:t hemställa att frågan om för- delningen
            av kostnaderna för högertrafikens genomförande efter budget- året
            1966/67 mellan bilskattemedel och allmänna skattemedel tas upp
            till förnyad prövning.
          </p>
          <pb facs="riksdagen-motions-pdf/data/1966/mot_1966__ak__398/mot_1966__ak__398-005.pdf"/>
          <p>
            14 Motioner i Andra kammaren, nr 398 år 1966
          </p>
          <p>
            En uppdelning av yrkandena i denna motion sker med hänsyn till
            att de torde komma att beredas i olika utskott, nämligen tredje
            lagutskottet, statsutskottet och bevillningsutskottet. Med stöd
            av vad sålunda anförts får jag i detta sammanhang hemställa, att
            riksdagen måtte besluta att uppskjuta omläggningen till högertrafik
            från den 3 september 1967 till motsvarande tidpunkt 1969, samt
            att riksdagen måtte — därest yrkandet om uppskov bi- falles —
            i skrivelse till Kungl. Maj:t begära en samlad översyn av vägtrafiklagstiftningen
            och att därav föranledda förslag föreläggs riksdagen i god tid
            före trafikomlägg- ningen.
          </p>
          <p>
            Stockholm den 26 januari 1966
          </p>
          <p>
            Olaus Nyberg
          </p>
        </div>
      </div>
    </body>
  </text>
</TEI>
