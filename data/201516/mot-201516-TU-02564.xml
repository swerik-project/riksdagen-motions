<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-TU-02564">
  <teiHeader>
    <fileDesc>
      <titleStmt>
        <title>Bevarande av Linköping City Airport</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2564 av Finn Bengtsson m.fl. (M)</title>
          <idno type="rdwebb">H3022564</idno>
          <rs type="number">2564</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H3022564/text</ref>
          <ref type="dokument_url_html">http://data.riksdagen.se/dokument/H3022564</ref>
          <ref type="dokumentstatus_url_xml">http://data.riksdagen.se/dokumentstatus/H3022564</ref>
          <ref type="docx">http://data.riksdagen.se/fil/C7B92758-0472-46B8-ADCC-2F0AA2F174EC</ref>
          <ref type="pdf">http://data.riksdagen.se/fil/2230B3AE-B8D5-4AA9-B568-8C942AA790E3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ww18nCStAkKA87Lt4wPafV" type="signed"/>
        <correspContext corresp="i-Ww18nCStAkKA87Lt4wPafV">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-B1tnb3rau7fgLw1bH4sHU2" type="submitted">
          <date when="2015-10-06"/>
          <time when="13:54:02"/>
        </correspAction>
        <correspAction xml:id="i-XtUhZ2M2zUBBVZQCNB7Wpp" type="referred">
          <date when="2015-10-13"/>
        </correspAction>
        <correspAction xml:id="i-TbAVwsrey6BS4MB2Km4c9T" type="assigned">
          <date when="2016-05-27"/>
          <time when="10:19:15"/>
        </correspAction>
        <correspContext corresp="i-TbAVwsrey6BS4MB2Km4c9T">
          <ref type="assignedTo">Trafikutskottet</ref>
        </correspContext>
        <correspAction xml:id="i-34wLXbfM4wmwhLA18JTeaK" type="behandlas_i"/>
        <correspContext corresp="i-34wLXbfM4wmwhLA18JTeaK">
          <ref type="uppgift">2015/16:TU14</ref>
          <ref type="ref_dok_id">H301TU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU14</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8nWjvgt3U4cK64XpqhBSu1" type="motHeader">
        <div xml:id="i-5EmdHiuPykAitRQrrCMkrE" type="motTitle">
          Motion till riksdagen 2015/16:2564 av Finn Bengtsson m.fl. (M)
          Bevarande av Linköping City Airport
        </div>
      </div>
      <div xml:id="i-BXogdSuGwGqAXEBCEwyocB" type="motBody">
        <div xml:id="i-HstXv6e649PCXSZupKjS7x" type="motProposal" subtype="förslag">
          <head xml:id="i-4e3MSQqJk4qn8JPAMs5H4c">
            Förslag till riksdagsbeslut
          </head>
          <list xml:id="i-EJNxAqPFQKjPzUiTQKkyHW" style="ol">
            <item xml:id="i-3fhfkSNsQibbSS2p9Qa7aU">
              Riksdagen ställer sig bakom det som anförs i motionen om att
              den statliga infrastrukturpolitiken ska utgå från att Linköping
              City Airport finns kvar långsiktigt och tillkännager detta för
              regeringen.
            </item>
          </list>
        </div>
        <div xml:id="i-BgbT7ktGo4w9vyUP2XhF3M" type="motContent">
          <head xml:id="i-Ff72n7egQSaMxQyCc5thvT" type="h1">
            Bakgrund
          </head>
          <p xml:id="i-M2rTdDsBMxfprZYvzT7gAT">
            Regeringen tillsatte under hösten 2014 en statlig samordnare
            som ska ”…pröva möjligheterna att föra över kapacitet från Bromma
            flygplats till andra flygplatser i Stockholmsregionen. Om utredningen
            visar att detta, med beaktande av de krav som ställs i detta uppdrag
            är möjligt, ska samordnaren också presentera en finansieringslösning
            för avvecklingen av Bromma flygplats och utbyggnad av alternativ
            flygkapacitet som både staten och Stockholms kommun kan acceptera,
            samt ta fram en tidsplan för det fortsatta arbetet.” (Uppdraget,
            som ska redovisas senast den 20 oktober 2016, beskrivs i en handling
            i Regeringskansliet med diarienummer S2014/8973/PBB.) Hanteringen
            av ämnet har varit omdiskuterad och har även lett till en granskning
            i och kritik från konstitutionsutskottet i Sveriges riksdag.
          </p>
          <p xml:id="i-43kDxnymBjL2jjwXRfQ8KS">
            Uppdraget ska ses i ljuset av regeringens uttalade ambition att
            verka för en nedläggning av citynära flygplatser och strävandena
            efter att avveckla Bromma flygplats får uppfattas som det första
            steget i den politiken. Regeringen anför att det handlar om att
            frigöra mark för bostadsbyggande, men det kan inte uppfattas som
            något annat än en dimridå för att dölja att bakom dessa turer
            finns Miljöpartiets politik som är allmänt sett flygfientlig men
            särskilt fientlig mot svenskt inrikesflyg.
          </p>
          <p xml:id="i-9W8h2i1pMA62kBQyPvPJ3z">
            Redan den 15 oktober 2014 beslutade den rödgrönrosa politiska
            majoriteten i Stockholms stadshus att man ska arbeta för att stänga
            Bromma flygplats till 2022 trots att flygplatstillstånd finns
            till 2038. Beslutet kritiserades omedelbart av bland annat forskare
            och Stockholms handelskammare, men angav en tydlig inriktning
            på flygpolitiken.
          </p>
          <p xml:id="i-6kk5rVmpBkvKXtUPqNJetm">
            Regionala flygplatser är av yttersta vikt i den svenska infrastrukturen,
            men regeringens politik har lett till en oro i många andra städer
            i Sverige om vad som kan hända med de citynära flygplatserna i
            dessa städer. Kan en nedläggning av en populär och viktig flygplats
            som Bromma flygplats finnas på agendan så kan det ske även på
            andra platser, till exempel i Sveriges femte största stad, Linköping.
            Detta skulle i så fall vara ett konkret hot mot utvecklingen inte
            bara i Linköping och Östergötland, utan det skulle påverka hela
            Sverige.
          </p>
          <p xml:id="i-L8aqDWHvDSNpXguZW6P3Fb">
            Linköpings kommun har passerat 150 000 innevånare och växer så
            det knakar. Man räknar med att cirka 30 000 människor är sysselsatta
            i den verksamhet som innefattas i det som kallas ”flygklustret”,
            det vill säga själva flyget och all den verksamhet som är beroende
            av detsamma. Det civila flyget på Linköping City Airport expanderar
            också raskt. Två stora, kommersiella flygbolag trafikerar flygplatsen
            med många dagliga turer till både Köpenhamn och Amsterdam. Under
            sommarhalvåret har dessutom en direktlinje Linköping–Prag öppnats,
            som en konsekvens av det nära flygsamarbetet mellan Sverige och
            Tjeckien. Vidare har ett gigantiskt militärt och industriellt
            avtal mellan Sverige och Brasilien kring flygplanet JAS Gripen
            lett till att en stor mängd högspecialiserad brasiliansk personal
            som är inblandad i detta mångåriga utvecklingssamarbete behöver
            åka till och från Linköping på smidigast möjliga sätt.
          </p>
          <p xml:id="i-39sd3tiZLUCmVt5uwTwZLb">
            Genom Linköping City Airport förs därför idag bokstavligt talat
            Linköpingsbor, östgötar och andra enkelt ut till och in från alla
            världens hörn varenda dag dygnet runt hela året.
          </p>
          <head xml:id="i-MehD2p8m31DvDNMrYXbQsR" type="h1">
            Motivering
          </head>
          <p xml:id="i-2iLpxMHtq96eCprxBdKp1v">
            Oron för Linköping City Airports framtid är välgrundad då vice
            statsministern Åsa Romson (MP) har pekat ut Linköping City Airport
            som en sådan flygplats som kan läggas ner (bland annat i en artikel
            i Dagens Industri den 8 oktober 2014).
          </p>
          <p xml:id="i-UFJGcFFg89aVEoiSW1mdaj">
            På grund av den oro som skapats av turerna runt Bromma flygplats
            och diskussionerna kring andra regionala och citynära flygplatser
            finns det ett behov av ett tydligt ställningstagande från riksdagen
            angående Linköping City Airport. I en motion förra året påpekade
            vi detta, men utskottet valde att föreslå kammaren att avslå motionen.
            Motivet till detta var svepande ”att beslut om olika åtgärder
            som ska genomföras i infrastrukturen i första hand bör fattas
            inom ramen för åtgärdsplaneringen, dvs. regeringens, Trafikverkets,
            regionernas och länens långsiktiga planering med utgångspunkt
            i riksdagens beslut.”
          </p>
          <p xml:id="i-7zsaR3tdp8pwnzjBuZNvFt">
            Det är just mot bakgrund av detta som vi finner anledning att
            oroa oss, då vice statsministern som näst högsta regeringsrepresentant
            gjort mycket tydligt att hon kan tänka sig att verka för en nedläggning
            av Linköping City Airport. Vi menar tvärtom att den statliga infrastrukturpolitiken
            ska utgå från att Linköping City Airport finns kvar långsiktigt.
            Det är flygplatsens ägare, Saab AB och Linköpings kommun, som
            ska avgöra flygplatsens framtid och deras långsiktiga inriktning
            är att bevara flygplatsen. Staten bör inte ha någon annan utgångspunkt.
            Om riksdagen gör det tillkännagivande som vi föreslår utesluts
            därigenom till exempel direktiv från regeringen till berörda myndigheter
            att arbeta för en nedläggning av flygplatsen.
          </p>
        </div>
        <div xml:id="i-G3AqjKcGenLFQhSYAgdxk4" type="signatureBlock">
          <list xml:id="i-78HPM5NytpMg3wNrgsWB71">
            <item xml:id="i-EAP2KPLfRKYk1ZKj5tKGqK" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
            <item xml:id="i-Gm3EYZRfPJeBkjYVUCCLjv" who="i-BZ7PcK8D1efvHXsafGEMKE" type="signature">
              Andreas Norlén (M)
            </item>
            <item xml:id="i-D6EaXuZgbajZ2CwFjg8tjB" who="i-Q1WPoNtt1578KMfEZ5TLkK" type="signature">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
