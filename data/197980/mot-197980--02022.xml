<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--02022">
  <teiHeader>
    <fileDesc>
      <titleStmt>
        <title>med anledning av proposition 1979/80:165 om vissa varvsfrågor,  m. m.</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1979/80:165 om vissa varvsfrågor,  m. m.</title>
          <idno type="rdwebb">G3022022</idno>
          <rs type="number">2022</rs>
          <ref type="dokument_url_text">http://data.riksdagen.se/dokument/G3022022/text</ref>
          <ref type="dokument_url_html">http://data.riksdagen.se/dokument/G3022022</ref>
          <ref type="dokumentstatus_url_xml">http://data.riksdagen.se/dokumentstatus/G3022022</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VJesCiRRrnNn2TLsiowtMi</idno>
            <name>MARIE-ANN JOHANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EVpotEKqaW9CiU6NxacCQV</idno>
            <name>TOMMY FRANZÉN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WRkaVkztu27u3bA5Z6Pfk5" type="signed"/>
        <correspContext corresp="i-WRkaVkztu27u3bA5Z6Pfk5">
          <note type="signatory" corresp="i-VJesCiRRrnNn2TLsiowtMi"/>
          <note type="signatory" corresp="i-EVpotEKqaW9CiU6NxacCQV"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-CMGiiZNVocLdbkuKqXgWTG"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__2022/mot_197980__2022-001.pdf"/>
      <fw xml:id="i-DVtgznF3RjK748uVzYiRgC">
        Motion 1979/80:2022
      </fw>
      <div type="motHeader" xml:id="i-3VLEm3AKcsEJj4AF84V7ET">
        <div type="motTitle" xml:id="i-YVo3gMn7Mf9LBwPtNPwgQa"/>
        <div type="motSubmissionInfo" xml:id="i-MVu7BMyBZKF83eHXCHyZTZ"/>
      </div>
      <div type="motBody" xml:id="i-WX2j1fFZgLLXZGB5KZrn8t">
        <div xml:id="i-MTNDeXbG4qfuFSieHjaVDD">
          <p xml:id="i-FXtDHATNnEgyfpBxYbw35K">
            av Lars Werner m. fl.
          </p>
          <p xml:id="i-BBAUaV2pmirjFK5aLaVCjS">
            med anledning av proposition 1979/80:165 om vissa varvsfrågor,
            m. m.
          </p>
          <p xml:id="i-AxuoYME1348GksSa4dTPxX">
            Sammanfattning
          </p>
          <p xml:id="i-K3b67XvM7VGVyzYqMn3TzN">
            Vänsterpartiet kommunisterna förkastar regeringens varvspolitik
            och det kortsiktiga, ofruktbara tänkande den grundar sig på. Varven
            representerar en mycket viktig kapacitet inom avancerad finför-
            ädling och systembyggande, som bör bevaras och utvecklas i den
            framtida industrialiseringen. Inga ytterligare nedskärningar bör
            företas vid varven. De bör erhålla nödvändigt stöd för sin rörelse
            och sin nödvändiga förnyelse. Detta blir billigare än regeringsförslaget.
            Varvspolitiken bör läggas upp på 20 års sikt i stället för på
            4. Svenska Varvs nuvarande ledning bör ersättas med en kompetent
            och framtidsinriktad samordnande ledning. En decentralisering
            bör ske. De anställda bör på alla nivåer ges avgörande inflytande.
          </p>
          <p xml:id="i-ScgNCz1qvkZoXk3YZzoMqZ">
            Återblick
          </p>
          <p xml:id="i-WKuocHF5x9Wk2y78xMx4rJ">
            De senaste 25 åren har stora omvälvningar inträffat för världens
            varvsindustri. En stor utbyggnad av transportflottorna skedde
            efter andra världskriget. Perioden 1955-1970 innebar en oerhörd
            uppmarsch av de japanska varven till en internationell ledarposition.
            Det medförde att de gamla varvsnationerna trängdes tillbaka. Ett
            undantag från regeln var Sverige, som trots den japanska anstormningen
            bevarade sin relativa ställning. Bakom denna fördelaktiga situation
            låg en högt kompetent arbetarkader, utnyttjande av storleks- och
            effektivitetsfördelar och en snabb uppföljning av konjunkturen
            för stora tankfartyg. En svaghet, som på sikt visat sig, var däremot
            bristen på långsiktigt tänkande, riskabla valutaaffärer, extrem
            lust för redarkapitalet att göra snabba pengar samt en rätt utbredd
            oförståelse för annan tillverkning än de då mest profitabla typerna
            av fartyg. Nedgången för den kapitalistiska världens varvsindustri
            inleddes 1973-1974. Nedgången som sådan var väntad, eller borde
            ha varit det. Den var en del av de kapitalistiska ekonomiernas
            försvagade utveckling och fördjupade kristendenser. Den förvärrades
            av störningar på oljemarknaden liksom av varvens otillräckliga
            beredskap mot förändringar. Nu inleddes en nedgångens tid, där
            för Sveriges del det privata kapitalet
          </p>
          <p xml:id="i-KKp8NKow84MU51yFWjZdqg">
            I Riksdagen 1979/80. 3 saml. Nr 2022-2023
          </p>
          <p xml:id="i-8tTJ1BkdAtPUZVHxss7xRg">
            Mot. 1979/80 2022-2023
          </p>
          <pb facs="riksdagen-motions-pdf/data/197980/mot_197980__2022/mot_197980__2022-002.pdf"/>
          <fw xml:id="i-HBnHuVWQFW13ga2guMkbvP">
            Mot. 1979/80:2022 2
          </fw>
          <p xml:id="i-TEujmjxU11ZBn2hvaRsQuX">
            stegvis lät köpa ut sig av staten och där dess tidigare stora
            vinster fördes åt annat håll. Staten tog på sig uppgiften att
            administrera nedskärningar och nedläggningar. Det skedde i en
            negativ och kortsiktig anda. Sverige hade dittills aldrig haft
            något som kunnat kallas varvspolitik. Den socialdemokratiska regeringen
            saknade både perspektiv och vilja på området. Den hade försonat
            sig med den ohämmade marknadsekonomin och med den ålderdomliga
            tesen att staten inte skulle styra eller planera i ekonomin. Dess
            synsätt var t. o.m. från kapitalistisk synpunkt mindre avancerat
            än det japanska. När krisen kom fann sig därför regeringen i att
            passivt verkställa en anpassning efter de kortsiktiga marknadsförhållan-
            dena. Också efter 1976 har en varvspolitik saknats. Stegvisa nedskärningar
            har företagits i korta etapper. Regeringspolitiken har blivit
            alltmer manchester- liberal och osjälvständig. Tillgångar har
            raserats, värdefullt kunnande har skingrats. Trots de delvis imponerande
            snabba resultat som varven visat upp i sin inre omställning åren
            1977-1979 har den borgerliga regeringen över huvud ingen blick
            för varvsindustrins betydelse i den framtida industrialiseringen.
            1980 års varvsproposition förutser ytterligare nedskärningar.
            Svenska Varvsstrukturplan, som regeringsförslaget i huvudsak stöder
            sig på, pekar på en minskning 1980-1984 med 6 500 arbeten. Det
            motsvarar 28 90 på 1980 års nivå och 35 20 på 1979 års. Regeringens
            ståndpunkter skiljer sig från strukturplanen i stort sett enbart
            i att regeringen förutser en något långsammare avveckling av Öresundsvarvet.
            Detta är en beklämmande kapitulation av en regering i ett land
            med så starka varvstraditioner och så utomordentligt trängande
            behov av förnyelse på sammansättnings- och finförädlingsindustrins
            område.
          </p>
          <p xml:id="i-TiFqqLKPW71nsioeFYrZrh">
            Kritik av propositionen
          </p>
          <p xml:id="i-PcMZuECz3Agq54gyd6j5n5">
            Vpk har ett helt annat synsätt än regeringen på varvsindustrins
            framtid och roll. Vi är över huvud kritiska till den allmänna
            bristen på perspektiv och medvetenhet i industripolitiken. I en
            högt avancerad ekonomi får varje beslut långsiktig verkan, vare
            sig man vill vara medveten om det eller ej. Varje beslut berör
            också allt större ekonomiska värden, direkt och indirekt. Kortsiktighet
            och brist på framsynt handlande medför stora förluster och eftersläpningar
            i framtiden. Ingen industripolitik kan bedrivas som inte i sina
            grova linjer har ett perspektiv på minst 20 år och en motsvarande
            grad av medvetenhet och planmässighet. Mot denna bakgrund är regeringsförslaget
            över huvud inte att beteckna som uttryck för någon varvspolitik.
            Men även bortsett från det nu sagda finns grundläggande kritik
            att rikta mot regeringens förslag. Vi sammanfattar denna kritik
            i följande punk- ter. 1. Alla utredningar regeringen åberopar
            har byggts på förutsättningen
          </p>
          <pb facs="riksdagen-motions-pdf/data/197980/mot_197980__2022/mot_197980__2022-003.pdf"/>
          <fw xml:id="i-FTwYPWtQpDXLqsjYHtE7ZH">
            Mot. 1979/80:2022 3
          </fw>
          <p xml:id="i-U3596wYKkQeMJTqqWo8Xqw">
            att varvsindustrin skall minska avsevärt. Redan i underlagsmaterialet
            sker en direkt polemik mot sådana utredningar som söker hävda
            något annat. Inga positiva alternativ har analyserats. 2. Det
            saknas all koppling mellan varvsindustrin och den framtida industriella
            utvecklingens huvuddrag, liksom av sambandet mellan varvsin- dustri
            och andra delar av ekonomin. 3. Det varvspolitiska ställningstagandet
            har förhalats, trots att proble- men stod klara redan för minst
            6 år sedan. Denna tidsförlust har allvarligt skadat varven. 4.
            Man har ingenstans berört vilka inhemska utbyggnadsområden som
            har betydelse för varven — man är helt fixerad till en abstrakt
            exportfilosofi, trots att exporten i realiteten gynnas av att
            man inom landet får marknader och testområden. 5. De nedskärningar
            som nu föreslås för storvarven kommer att på ett bestående sätt
            skada möjligheterna att dra nytta av storleksfördelar, mångsidighet
            och flexibilitet. Detta påverkar klart kostnaderna, men dessa
            samband finns ingenstans belysta. Kostnadsproblemet används bara
            som ett argument för att inte satsa på varven. Man ser inte att
            just regeringsförslagen leder till höjda kostnader och därmed
            äventyrar t. o. m. den låga målsättning om partiell lönsamhet
            inom en kommersiell sektor, som Svenska Varv sökt uppställa. 6.
            Inte heller den i snävaste mening kommersiella produktionen baseras
            på något verkligt offensivt tänkande eller på kopplingar till
            andra industriom- råden. Häri speglas den cynism och självgodhet
            som präglar såväl industri- departementet under borgerlig regim
            som Svenska Varvs tunga och byråkratiska toppadministration. Denna
            administration håller direkt tillbaka förnyelsen och avvisar gång
            på gång produktiva projekt. 7. Man framställer på ett medvetet
            falskt sätt de kostnader varven vållat staten. Man säger inte
            att större delen av de statliga tillskotten orsakats av gamla
            synder hos de tidigare ägarna. Man tar inte i beaktande vad själva
            avvecklingarna kostat och hur de belastat varvens strävan efter
            förnyelse. Man belyser inte hur litet staten egentligen gjort
            för förnyelsen, till skillnad mot vad man lagt ner för att genomföra
            nedskärningarna. Inte heller ställer man varvsstödet i rätt relation
            till finanspolitikens verkliga behov. Ett offensivt varvsstöd
            som ett led i en 20-årsplan torde vara ett av de mer produktiva
            och stimulerande områdena för en aktiv finanspolitik. 8. Inte
            heller med de delar av regeringsförslaget som avser framtiden
            ges varven något verkligt stöd för sin förnyelse. Hela det ekonomiska
            bidrags- resonemanget är ställt i relation till de kalkylerade
            samhällskostnaderna för en än snabbare och mer total nedläggning.
            Regeringens och dess experters grundsyn är att det helst inte
            borde finnas någon varvsindustri alls. Avslöjande är också hur
            ringa intresse som visas marknadsföringens roll och rörelsekrediternas
            problem. 9. Regeringsförslaget förutser en kraftig utvidgning
            av den typ av
          </p>
          <pb facs="riksdagen-motions-pdf/data/197980/mot_197980__2022/mot_197980__2022-004.pdf"/>
          <fw xml:id="i-YcM1zsBEyifuTBg38AZV4r">
            Mot. 1979/80:2022 4
          </fw>
          <p xml:id="i-PDeddiz2EfUth3Wrvd1FBK">
            nödfallslösningar som representeras av P 80. Sådana lösningar
            är fördärvliga ur en rad synvinklar. De utgör led i en av storfinansen
            önskad och framdriven typ av strukturanpassning. De skapar en
            allt större arbetsmarknad där normala förhållanden inte råder
            och där man kringgår gällande lagar. De sprider hopplöshet och
            defaitism bland varvsfolket. De har en negativ inverkan på framtidsvilja
            och arbetsmoral, liksom på sammanhållningen mellan de lönarbetande.
            De förvandlar till inbördes tvist och socialpolitik vad som borde
            vara solidaritet och industripolitik. 10. De organisatoriska problemen
            åtgärdas inte. Den otympliga, topp- tunga administrationen skall
            bestå, trots sin bevisade inkompetens. Rege- ringen står solidarisk
            med en central varvsledning, vars förtroende är på ett ödesdigert
            sätt undergrävt bland anställda och hos lokala ledningskadrer.
            Redan dess kritiska huvudpunkter och fakta gör propositionen helt
            klar för vpk. Vi förkastar i grunden hela regeringsförslaget.
            Propositionen är en del av en destruktiv industripolitik och förkroppsligar
            en brist på politiskt tänkande. Själva grunden för svensk varvspolitik
            bör vara en annan. Nedan utvecklar vi detta perspektiv.
          </p>
          <p xml:id="i-NjBgAXK4eXT4TE8sWL5p3Y">
            Vad är varvsindustri?
          </p>
          <p xml:id="i-2eytFevumJKHvcMBQK7aQz">
            Varv är givetvis ursprungligen en specialindustri för skeppsbyggnad.
            Tekniken för fartygsbyggande har emellertid utvecklats i vissa
            säregna dimensioner. Varvens industriella karaktär har därför
            kvalitativt förändrats. Verktygsindustri förblir trots sina förändringar
            en produktion anpassad för de ursprungliga typerna av produkter.
            Textilindustri är nu som för 100 år sedan en industri för att
            tillverka textilier och kan göra föga annat. Stålindustri gör
            i princip detsamma som förr — det handlar alltjämt om billets
            och blooms, rör och plåt osv. Varven är härvid annorlunda. Deras
            utveckling har förvandlat dem till en industri för mer allmän
            sammansättning och systembyggande. Deras kapacitet möjliggör en
            avancerad, allsidig typ av färdigvaruproduktion. Inom en stor
            sektor kan de göra allt — det är mest en fråga om dimensioner
            och rent praktiska begränsningar, ty potentialen är oerhört bred.
            Detta slags kapacitet är och blir en ledande faktor i den industriella
            framtidsutvecklingen. Den blir det genom sin mångsidighet och
            böjlighet men också genom sin nära anpassning till den vidare
            industrialiseringens mest typiska behov. Genom sin relativa energisnålhet,
            sitt behov av kvalificerade arbetsinsatser och en miljö fördelaktig
            för avancerade tekniska innovationer har den särskild betydelse
            i en tid, då det är väsentligt att motverka rovdrift på råvara
            och energi. I Sverige, som historiskt har ett stort inslag av
            tung, extensiv produktion, behövs denna avancerade typ av kapacitet
            särskilt väl. Att nu rusta ned den ytterligare är att understryka
            den utveckling under 1970-talet under vilken storfinans och regeringar
            vållade att
          </p>
          <pb facs="riksdagen-motions-pdf/data/197980/mot_197980__2022/mot_197980__2022-005.pdf"/>
          <fw xml:id="i-MdMeXetXz7xQPPavLQrDf9">
            Mot. 1979/80:2022 5
          </fw>
          <p xml:id="i-Pbs6bS8wC9EMerzbE6Afkq">
            att Sverige tappade minst 10 års utveckling relativt till en
            rad andra industriländer. Det är den mångsidiga, avancerade systembyggande
            produktionen som kommer att vara industrivärldens kanske viktigaste
            sektor. Det beror på att det är här som det naturliga expansionsområdet
            finns för redan utvecklade ekonomier som går över från enklare
            produktion till alltmer komplicerad och sammansatt. Det beror
            också på att produktionen därav, med stigande betydelse för de
            stora mängderna och värdena i fråga om fast kapital, anläggningar
            o. d., får en ledande karaktär. Sedd i detta perspektiv är regeringens
            politik helt katastrofal. Den ger närmast visionen av att regeringspolitikerna
            går det multinationella kapitalet till handa för att rusta ner
            svensk industri. De linjer och tendenser i industrialiseringen
            som främjar avancerad sammansättnings- och systemproduktion torde
            i huvuddragen vara gemen- samma för alla avancerade ekonomier
            — kapitalistiska som socialistiska. De har karaktären av teknologiska
            och ekonomiska utvecklingslagar — inom vissa gränser. Det är emellertid
            också tydligt att graden av planmässighet och långsiktighet har
            stor betydelse för hur dessa tendenser tillvaratas och förverkligas
            i enskilda länder. Detta betyder inte att utvecklingen därmed
            skulle vara given. Nästa fråga är vad den nämnda avancerade typen
            av produktion konkret skall innehålla, vilka mål och värderingar
            som skall styra den. Detta är icke en fråga om utvecklingslagar.
            Det är en fråga om politisk ekonomi, sociala värderingar, klasskamp
            och makt. Kamp för varven är därför inte enbart en kamp för en
            förnyande produktion och industriella framsteg i allmänhet. Det
            är också kamp för en mindre rovdriftsinriktad mer hushållande
            industrialisering, för möjligheter till alternativ produktion
            inriktad på verkliga samhälleliga behov liksom för en typ av arbetsindelning
            som kan göras positiv, till ett främjande av arbetets skapande
            innehåll. Allt detta ligger i påtaglig grad i den lönarbetande
            klassens och arbetarrörelsens intresse. Det är lika tydligt som
            att den nedrustningspolitik, som fyra regeringar efter varandra
            ställt upp på, är i strid med detta intresse.
          </p>
          <p xml:id="i-TPVGagG4qXG4Cypsck7KY4">
            En offensiv varvspolitik
          </p>
          <p xml:id="i-VQbNqKiD2gWLyShv9KWQ8M">
            Det ovan skildrade perspektivet talar för en offensiv, långsiktig
            varvspo- litik i stället för som nu en kapitulatorisk och kortsiktig.
            Varvspolitiken bör sålunda avse minst ett 20-25-årsperspektiv.
            Den bör byggas på de möjligheter och behov vilka blir eller kan
            göras aktuella i de kommande årtiondenas industrialisering. Detta
            nödvändiggör en förskjutning av stor omfattning från traditionella
            produktområden till nya. Framtidens varv kommer att ägna större
            delen av sin kapacitet åt annat än fartyg, och detta är en naturlig
            utveckling. Fartyg kommer att behöva produceras vid de svenska
            varven. Skepps-
          </p>
          <pb facs="riksdagen-motions-pdf/data/197980/mot_197980__2022/mot_197980__2022-006.pdf"/>
          <fw xml:id="i-DsGaiMuH4WwYZuduyZWok4">
            Mot. 1979/80:2022 6
          </fw>
          <p xml:id="i-Rbqms4sin1FRiJ8C3wydkM">
            byggnadskonjunkturen kommer att sakta vända. Alla rimliga bedömningar
            talar dock för att någon högkonjunktur av tidigare omfattning
            aldrig mer blir aktuell för de svenska varven. Härav följer att
            varvens framtida utveckling måste inriktas på avancerade konstruktioner
            och system inom andra delar av ekonomin. Varven måste kopplas
            till ett långtidsperspektiv för förnyelse och uppbyggnad av hela
            den svenska industrin, transportväsendet och konstruktionstekniken.
            En bra varvspolitik kan inte stå isolerad från industripolitiken
            i övrigt. Den kan heller inte byggas på den helt orealistiska
            och passiva syn regeringen redovisar. Regeringen tror att marknadens
            utveckling är ödesbestämd. Om t. ex. de japanska industripolitikerna
            resonerat så, skulle de aldrig kunnat föra Japan till en ledarposition
            i världens varvsindustri, i bilindustri eller elektronikindustri.
            Regeringen tillämpar ett 1800-talstänkande och tror att detta
            går att passa in i 2000-talets realiteter. I verkligheten krävs
            stor långsiktighet och medveten planmässighet. Planerade program
            för förnyelse och modernise- ring inom olika sektorer av ekonomin
            är nödvändiga. De stöder varandra. De utgör aktiva processer som
            påverkar och skapar marknader. Det är i detta sammanhang varven
            måste in. Viktigt nydaningsarbete för att ställa om till nya fartygstyper
            och offshore-anläggningar har redan tagits av varven själva. Detta
            har gett vissa goda resultat, trots att det måste ske under betungande
            omständigheter och i en ofördelaktig atmosfär. Vissa marknadsundersökningar
            kan åstadkommas inom sjöfartsområdet genom bättre politiska utrikeskontakter
            och genom en aktiv transportpolitik i hemlandet. Varvspolitiken
            måste byggas under av sjöfartspolitiken. Som ett led i denna bör
            rederinäringen nationaliseras. Det är ohållbart att låta rederier
            och flottpolitik vara tummelplats för den oansvariga och kortsiktiga
            profitjakt som redarkapitalet bedrivit. I sin sjöfartspolitiska
            motion utveck- lar vpk ytterligare denna fråga —- men den bör
            här framhållas som en betydelsefull del också av en framsynt varvspolitik.
            Det stora expansionsområdet måste emellertid ligga inom andra
            områden. Olika slag av anläggningar och industriella konstruktioner
            bildar härvid den tunga delen. Svensk industri behöver inom stora
            sektorer en omfattande förnyelse och ersättning av anläggningskapitalet
            och produktionstekniken. Ålderdomliga och slösaktiga typer av
            processer och teknik måste snarast ersättas. Det sönderfallande
            och föga effektiva transportväsendet måste rustas upp efter nya
            värderingar. I denna nödvändiga förnyelseprocess kommer varvens
            speciella kapacitet in. Varvens framtida uppgifter kan inte endast
            indelas i a) ny produktion inom klassiska produktområden och b)
            produktion inom andra områden, där varven hittills ej varit verksamma.
            Den kan delas in också på ett annat sätt. Förutom den traditionella
            produktionen för den traditionella typen av kommersiell marknad
            kan man urskilja två andra delar — a) nya typer av
          </p>
          <pb facs="riksdagen-motions-pdf/data/197980/mot_197980__2022/mot_197980__2022-007.pdf"/>
          <fw xml:id="i-GqmgGH2BgAEeKkbiALRFxF">
            Mot. 1979/80:2022 7
          </fw>
          <p xml:id="i-Gb17ZmQDi6xPqdhgS8Kbj2">
            produkter ägnade de hittills existerande kommersiella marknaderna,
            före- trädesvis exportmarknaden samt b) den i egentlig mening
            alternativa produktionen, dvs. nya och klas
          </p>
          <p xml:id="i-Xz45yVuJzt4ad7asg2Q1Bn">
            iska produkter vilka är ägnade att främja energisnåla processer,
            minskad rovdrift på råvaror, alternativa energikällors utbyggnad,
            ett miljöanpassat transportväsen, produktionssystem och proces-
            ser utformade med utgångspunkt att skapa för människan rimligare
            arbetsmiljöer osv. Den sistnämnda delen av den framtida produktionen
            kommer aldrig till stånd om man skall sitta och vänta på en privatkommersiell
            marknads efterfrågan. För dessa produkter måste efterfrågan skapas
            — genom en planmässig statlig politik. Inte heller en rent teknisk
            upprustning och förnyelse av vanliga industrianläggningar kommer
            f. n. till stånd på privatkommersiell basis. Kapitalägarna är
            rädda att engagera sig och föga intresserade av produktiva långsiktsinvesteringar.
            Staten måste i sin politik dra konsekvenserna härav. Offentligt
            kapital och löntagarkapital måste därför spela en aktiv roll och
            åtminstone vissa tunga sektorer av industrin måste ovillkorligen
            församhälleligas. På ett par områden krävs särskilt radikala förändringar
            om varvens förnyelse skall lyckas och deras långsiktiga framtid
            garanteras. Det är ledningsfunktionen samt marknadsförings- och
            kreditfinansieringssidan. Svenska Varvs nuvarande ledning saknar
            förutsättningar att leda varvsindu- strin. Den är dessutom för
            tungrodd och topptung. Den bör därför avskaffas. Detta torde vara
            en förutsättning för varje varvspolitik som inte är inriktad på
            en total förödelse. I dess ställe bör träda en mer decentraliserad
            men också mer demokratisk ledning och arbetsorganisation. Ett
            samordningsorgan för varven bör givetvis finnas. Detta organ kan
            tänkas bl. a. administrera ett särskilt finansieringsinstitut
            på statlig basis. Denna finansiering skall svara för alla de behov
            av kreditgivning som varven har gentemot marknaden. Denna kreditgivning
            utgör i dag en alltför stor och tung uppgift för att tillåtas
            belasta de olika varvsenheternas ekonomi. Marknadsföringen från
            varven måste kraftigt förstärkas. Det är möjligt att den till
            stor del måste ske fristående från varven själva. Marknadsföringen
            är varvens svaghet. De har i hög grad saknat erfarenheter på området
            — i den senaste stora skeppsbyggnadskonjunkturen var marknadsföringen
            knappast något större problem. Men för de allt fler nya produkterna
            är den av helt avgörande betydelse. Den måste ske med en grad
            av kompetens och snabbhet som Svenska Varv i dag knappast kan
            ställa upp med. Samarbete med andra företag kring speciella produkter
            måste breddas. Sådant samarbete har redan i ett viktigt fall visat
            sig avgörande. Då det gäller framtida, nya produkter t. ex. inom
            konstruktions- och byggnadsområdet torde det vara oundgängligt.
            Denna sida av verksamheten bör förberedas och organiseras redan
            nu. Slutligen måste en annan viktig aspekt framhållas. Det pågår
            i det politiska manövrerandet försök att spela ut varvsarbetarna
            mot andra grupper bland löntagarna liksom att spela ut varvsregionerna
            mot andra krisregioner, t. ex.
          </p>
          <pb facs="riksdagen-motions-pdf/data/197980/mot_197980__2022/mot_197980__2022-008.pdf"/>
          <fw xml:id="i-P9MF3ym5kNwu4xxZAs4aWv">
            Mot. 1979/80:2022 8
          </fw>
          <p xml:id="i-41Qb842PZhPeR1j3TTXYPw">
            Värmland eller Norrland. Mot sådana reaktionära försök måste
            varje medveten, långsiktig varvspo- litik ta avstånd. Det handlar
            här enbart om försök att splittra arbetarklassen och de breda
            folklagren i avsikt att genomföra en strukturpolitik i storkapitalets
            intresse. I verkligheten finns ingen sådan motsättning mellan
            olika arbetargrupper eller regioner. Tvärtom! En offensiv varvspolitik
            är otänkbar utan samband med en offensiv och förnyande industripolitik
            på långsiktig och planmässig grund. Varvens framtid hör naturligt
            samman med stålets. Varvens uppgifter i framtiden hör naturligt
            samman med moderni- seringen av processindustrins anläggningar.
            Varven utgör en viktig faktor i enalternativ energipolitik, i
            en progressiv transportpolitik och i en kamp mot rovdriften på
            naturtillgångar. I dessa strävanden går de arbetandes intressen
            i olika regioner hand i hand. Det handlar inte om att välja mellan
            varvsregionerna och Norrland. Det handlar om att välja mellan
            en politik för storfinansen och en politik för arbetarklassen.
            Den förstnämnda leder till fördjupad kris i Norrland, oavsett
            hur mycket pengar som satsas på varven. Den senare innebär kamp
            mot arbetslösheten och för en alternativ industripolitik — vilket
            är i högsta grad i alla krisregioners intresse.
          </p>
          <p xml:id="i-FigFX2JCcMMsnBWdRk6wke">
            En plan för varven
          </p>
          <p xml:id="i-97YScc1DNahCuqEryuThTE">
            En realistisk och framåtsyftande politisk plan för varven bör
            grundas på följande förutsättningar och riktlinjer.
          </p>
          <p xml:id="i-2UEP98Q3W8U62Ck9Wti2Qb">
            Grundprinciper
          </p>
          <p xml:id="i-K6MYug6ao7zWqPGDfjhmrW">
            1. Varvens nuvarande kapacitet och personalstyrka måste bibehållas.
            Inga nedskärningar eller nedläggningar av enheter bör ske. 2.
            En långsiktig plan med ett perspektiv av minst 20 år bör läggas
            upp för varven. Den skall avse att så effektivisera och utveckla
            dem att de kan utnyttja sina särskilda egenskaper i en kommande
            bred förnyelse av svensk industri och teknik. 3. Varven bör ges
            de ekonomiska tillskott som är nödvändiga för att under en övergångstid
            täcka kostnader såväl för förnyelse som för kortsiktiga förluster
            på rörelsen. Kostnader vilkas ursprung ligger i det förflutna
            bör inte belasta varvens kommande kalkyler. Avvecklingskostnader,
            som med här anförda riktlinjer sparas in, kan då läggas på effektivisering
            och förnyelse. Detta blir på kort sikt inte dyrare än enligt regeringens
            förslag. På lång sikt blir det givetvis mycket billigare. 4. Varven
            bör fogas in i en planmässig, långsiktig utvecklingspolitik för
            de viktigaste sektorerna inom svensk industri och transport. Detta
            ger ömsesidigt stöd och stimulans åt både varven och de övriga
            sektorerna. Industri och transportväsen i landet har sackat efter.
            Stora förnyelsebehov föreligger. Varven är en viktig faktor, ur
            vissa aspekter rentav en motor, i denna förnyelse.
          </p>
          <pb facs="riksdagen-motions-pdf/data/197980/mot_197980__2022/mot_197980__2022-009.pdf"/>
          <fw xml:id="i-Ac9dBXpPnjF6q4YvpsTQFy">
            Mot. 1979/80:2022 9
          </fw>
          <p xml:id="i-Ppf4MLaR6B2vi7bNFQ9HY9">
            Kapacitet och marknader
          </p>
          <p xml:id="i-ArAPqjmKnVVu3Mh35RVYcR">
            5. Den nivå regeringen räknar med för 1985 kan fyllas med fartygsbyg-
            gande av mer klassisk typ, offshore- och supplyfartyg, samt prefabricerade
            kemiska anläggningar. Detta kan ske med kommersiell lönsamhet.
            Målet är alltså att även utrymmet upp till nu existerande nivå
            på sysselsättningen skall kunna fyllas på ett rationellt och meningsfullt
            sätt. 6. De klassiska fartygsmarknaderna kan, åtminstone i begränsad
            utsträck- ning, påverkas till fördel för de svenska varven: a)
            Den internationella handeln har behov av ökad säkerhet och effekti-
            vitet. Sjöolyckorna är ett allt allvarligare problem. Trots tendensen
            att minska frakthastigheter måste nytt utrymme kunna vinnas för
            frakter som är snabbare, säkrare och billigare. I förening med
            en utbyggd statlig rederi- verksamhet och en aktiv facklig kamp
            mot dåliga fartyg, kan detta något öka utrymmet för svensk varvsproduktion.
            b) Sverige har allmänt sett inget intresse av fartygsprotektionism.
            Men i politiska avtal med vissa progressiva utvecklingsländer
            är det möjligt att tillämpa principen 40-40-20 i förening med
            förmåner till de länder som köper svenska fartyg. Detta kan ge
            ett mindre extra utrymme. c) En viss vändning i sjöfartskonjunkturen
            bör öka marknaden för det klassiska fartygsbyggandet, även om
            uppgången blir begränsad och Sverige inte kan ta en proportionell
            del av nybyggnaden. 7. En omfattande satsning och effektivisering
            av det svenska transportvä- sendet är angelägen. Därvid spelar
            en utbyggnad av den inrikes sjöfarten stor roll. Av det inrikes
            transportarbetet svarar sjöfarten i dag för knappt 20 96 eller
            knappt 9 miljoner tonkilometer. Detta utrymme kan ökas till minst
            30 26 och ungefär den dubbla prestationen i tonkilometer. Detta
            är såväl ett miljöintresse som en fråga om effektivitet och bättre
            hushållning. Inrikes- sjöfartens utbyggnad ger för varvens del:
            a) byggande av drag- och pushfartyg samt pråmar, b) utrustning
            och system för lasthantering, c) konstruktioner och anläggningar
            för lagring. 8. Svensk färjetrafik är en ekonomiskt ytterst betydelsefull
            del av transportekonomin. För att hålla det försprång svensk färjetrafik
            i dag har måste färjeflottan förnyas minst tre gånger under en
            20-årsperiod. Detta svarar mot minst 150 färjor, av vilka svenska
            varv borde kunna ta merparten. 9. Svensk transportpolitik måste
            inrikta sig på att även öka järnvägens kapacitet och betydelse.
            Bl.a. bör en samordning av järnvägs- och lastbilstrafik ske på
            liknande sätt som i den västtyska s. k. Leber-planen. Exempel
            på områden av intresse för varven i detta sammanhang är: a) lastramper
            och speciella trailers, b) lastpallar av stål — en enkel produkt
            men med omedelbart marknads- utrymme och mycket stora försäljningsdimensioner
            och exportmöjlighe- ter.
          </p>
          <pb facs="riksdagen-motions-pdf/data/197980/mot_197980__2022/mot_197980__2022-010.pdf"/>
          <fw xml:id="i-LbzUg1o8WFV3zEtYk3NMGs">
            Mot. 1979/80:2022 10
          </fw>
          <p xml:id="i-9u4odYcwLPbsQBXLCEB48e">
            10. Ett specialområde inom skeppsbyggeri är större fritidsbåtar
            i stål. Produkten är inte socialt angelägen men har f. n. en marknad
            och är starkt arbetsintensiv. 11. Byggkonstruktioner utgör ett
            betydande framtidsintresse för varven. Av mest omedelbart intresse
            är diverse plåtkonstruktioner inte minst för lagringsändamål (cisterner,
            silos m. m.). Utrymme och aktuella möjligheter finns för nya,
            kostnadssänkande takkonstruktioner. 12. Under den kommande 20-årsperioden
            måste en omfattande förnyelse och effektivisering ske inom stora
            delar av svensk industri. Gammalt anläggningskapital måste helt
            ersättas, ny teknik och bättre anslutning till marknadens speciella
            krav måste uppnås. Processindustrin måste spara energi och förbättra
            arbetsmiljön i grund. I denna förnyelse kan varven med fördel
            ta en framträdande del. Till stor del måste detta kunna ske genom
            att varven på en smula sikt utvecklar sin förmåga att offerera
            kompletta anläggningar och system. Denna potentiella marknad,
            som alltså skapas genom en planmässig förnyelse av svensk tungindustri,
            är av stora dimensioner. Följande uppgifter ur industristatistiken
            ger en bild av detta. Inom sektorn massa-papper finns 125 enheter
            med mer än 200 arbetare och 44 med mer än 500. Metallverken består
            i dag av 52 enheter med över 200 arbetare och 29 med över 500.
            Industrier för gödningsmedel med över 500 arbetare är två och
            behov av ytterligare finns — Norrbotten erbjuder lämplig lokalisering.
            Maskinindustrin har 118 enheter med över 200 arbetare och 43 med
            över 500. 13. Energisektorn erbjuder ett flertal för varven intressanta
            områden
          </p>
          <p xml:id="i-TGSSsfZa5gZSuuHZigzSxx">
            såväl på kortare som på längre sikt: a) Varven är redan i dag
            i stånd att erbjuda tillverkning av vindkraftan- läggningar till
            lands och till sjöss. Med långsiktig uppläggning och seriepro-
            duktion kan denna tillverkning ges betydande omfattning. b) Vid
            en något mer långsiktig anpassning och utveckling av kapaciteten
            ligger varven väl till för vissa kompletta anläggningar inom energisektorn.
            Omfattningen är svår att beräkna, men enbart t.ex. den rationellt
            motiverade utbyggnaden av kraftvärmeverk kan föras till en nivå
            som är 4-5 gånger högre än nu. 14. Avslutningsvis kan pekas på
            ett mindre men för folkförsörjningen dock viktigt område, omorganisation
            av fiskerinäringen och förnyelse av fiskeflottan. För mindre varv
            kan detta ha intresse. Denna flotta består av 3 800 fartyg, mestadels
            små. På sikt kan fisket hävda sig endast genom mer kooperativa
            former och modernare, större fartyg. 15. De uppgifter som väntar
            varven inom ramen för här beskrivna förnyelseprogram för viktiga
            sektorer av ekonomin är användbara också i ett vidare perspektiv.
            Knyter man varven till planmässigt utvecklade inre
          </p>
          <pb facs="riksdagen-motions-pdf/data/197980/mot_197980__2022/mot_197980__2022-011.pdf"/>
          <fw xml:id="i-RfxYdmUsoHPexvBhhj16ER">
            Mot. 1979/80:2022 11
          </fw>
          <p xml:id="i-GQMxqX6tjWDYH6knmFNtmR">
            marknader ger man dem en bas för serieproduktion. Flertalet av
            de produktområden som här nämnts för den inrikes marknaden är
            också viktiga exportområden. I vissa fall föreligger omedelbara
            och stora exportmöjlighe- ter.
          </p>
          <p xml:id="i-WYUQL54ESbCo4SosQirBAG">
            Organisationens förnyelse
          </p>
          <p xml:id="i-YFC36YnWyJkAaQQgdBstKF">
            16. Svenska Varvs nuvarande styrelse bör avgå. Den har ingen
            uppgift att fylla i en modern och framåtsyftande varvspolitik.
            Större självständighet i arbetet bör ges de olika varvsenheterna.
            17. Den statliga varvssektorn bör genomgå en inre demokratisering.
            I alla lednings- och styrorgan bör valda representanter för de
            anställda ha majoritet. Ett centralt kontaktorgan för de statliga
            varven bör utses efter samma principer. 18. Staten bör skapa ett
            särskilt finansieringsorgan för att stärka varvens kreditgivning.
            Som ett särskilt led i förnyelsen av varvens kapacitet bör man
            ägna större uppmärksamhet åt kompetent marknadsföring.
          </p>
          <p xml:id="i-8TkSHB1tD2Ti5nHa2v3mZc">
            Slutord
          </p>
          <p xml:id="i-4ZSabtVYbvzgR5i1959D5k">
            Kampen för varven och deras förnyelse är inte bara en kamp för
            att försvara en viktig sektor av svensk industri och arbetsmöjligheterna
            där. Den är lika mycket en betydelsefull allmän klassfråga. Den
            ingår i kampen mot storfinansens kapitalflykt och utarmning av
            svenskt produktionsliv. Den är ett led i kampen mot den borgerliga
            regeringen, som bedriver storfinansens strukturpolitik. Den är
            emellertid lika mycket en långsiktig, större strid för andra linjer
            i samhällsutvecklingen. Denna strid gäller rätten till arbete
            och möjligheterna att skapa nya arbeten genom att stärka förädling
            och färdigvaruproduktion. Den gäller en alternativ energipolitik
            och slut på rovdrift och slöseri med råvaru- och naturresurser.
            Den gäller alternativ produktion för samhälleliga och mänskliga
            behov. Detta ställer kampen för varvens framtid i dess större
            perspektiv. Det gör de varvsanställdas aktuella kamp till en av
            spjutspetsarna i förverkligandet av arbetarrörelsens klassiska
            värderingar. Det är för vpk en självklarhet att ställa våra krav
            på varvspolitikens innehåll och perspektiv med dessa utgångspunkter.
          </p>
          <pb facs="riksdagen-motions-pdf/data/197980/mot_197980__2022/mot_197980__2022-012.pdf"/>
          <fw xml:id="i-VumouwVoKuVDZdaSfEbjsK">
            Mot. 1979/80:2022 12
          </fw>
          <p xml:id="i-D4chRFZCaWoycGidi2HTKY">
            Hemställan
          </p>
          <p xml:id="i-RFij2tmjLNYrNGnsCLD5pF">
            Mot bakgrund av vad ovan anförts föreslås att riksdagen beslutar
          </p>
          <p xml:id="i-QtHWvr9bGPoZaYc7tWohGo">
            k 2.
          </p>
          <p xml:id="i-6SteSZxCT3mJ5QgaTKgU7r">
            att avslå proposition 1979/80:165, att godkänna i motionen anförda
            riktlinjer till industripolitik för varven, innebärande att inga
            nedskärningar eller nedläggningar inom varvsindustrin får ske,
            att hos regeringen begära förslag i enlighet med motionen om att
            nuvarande kapacitet och sysselsättning vid varven används som
            en offensiv faktor i förnyelsen av svensk industri och transportväsen,
            att uttala att varvens finansiella situation skall lösas i enlighet
            med i motionen angivna riktlinjer, innebärande att varven erhåller
            det stöd som är nödvändigt för deras förnyelse och för att täcka
            kortsiktiga underskott av rörelsen, att hos regeringen begära
            ett förslag till långsiktig plan för varven om minst 20 år i enlighet
            med de principer motionen anför, att hos regeringen begära att
            Svenska Varvs nuvarande koncernledning ersätts med en demokratisk
            besluts- och arbetsorganisation i enlighet med motionens förslag.
          </p>
          <p xml:id="i-6Wo5DY9ifVz6njC5zN9hfL">
            Stockholm den 24 april 1980
          </p>
          <p xml:id="i-3m65jzzRn5c6iYeyTi3CP5">
            LARS WERNER (vpk)
          </p>
          <p xml:id="i-BMmJX27q9FVNvihtiyJJeE">
            C.-H. HERMANSSON (vpk) NILS BERNDTSON (vpk) JÖRN SVENSSON (vpk)
            ALEXANDER CHRISOPOULOS (vpk)
          </p>
          <p xml:id="i-E6xup8Gi8VvvAFvrDchZZy">
            MARIE-ANN JOHANSSON (vpk) TOMMY FRANZÉN (vpk)
          </p>
        </div>
      </div>
    </body>
  </text>
</TEI>
