<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--ak--00003">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__3/mot_1955__ak__3-001.pdf"/>
      <fw xml:id="i-6711LurG8tW2bfkCPYk8TW">
        6 Motioner i Andra kammaren, nr 3
      </fw>
      <div xml:id="i-71Ybgn88aqRGpSd2ieffGH" type="motHeader">
        <div xml:id="i-EQ4z5imgnxuEqJ5fJJ8x6E" type="motTitle"/>
        <div xml:id="i-LETRfKTQZEcTJvqsKfhFkJ" type="motSubmissionInfo"/>
      </div>
      <div xml:id="i-QXusAymtoPW2fAgYnXbjzY" type="motBody">
        <div xml:id="i-5FjxKWaQEDM6bdgxbfquZj">
          <p xml:id="i-QexTSP8JTfRKveBnN3iJLD">
            Nr 3
          </p>
          <p xml:id="i-BsjodruTZvUWMFAzanQpw8" type="titleString">
            Av herr Hagberg i Stockholm m. fl., om lagfästande av rätlen
            till arbete.
          </p>
          <p xml:id="i-BAao2QGJaDF3VW41GcGNLL">
            Samhällets skyldighet att säkra arbete och utkomstmöjligheter
            framstår i dag för de breda lagren som en självskriven sak, såväl
            i vårt land som utom- lands. Det har bl. a. lett till att det
            i den förklaring om de mänskliga rät- tigheterna, som antogs av
            FN:s generalförsamling 1948, i artikel 23 mom. 1 heter: »Envar
            har rätt till arbete, till fritt val av sysselsättning, till rättvisa
            och tillfredsställande arbetsförhållanden och till skydd mot arbetslöshet.»
            I en rad länder finns bestämmelser av denna eller likalydande
            innebörd numera inarbetade i författningarna. Senast har detta
            skett i Norge, där stortinget beslutat tillföra grundlagen en
            paragraf av följande lydelse: »Det åligger statens myndigheter
            att tillrättalägga förhållandena så att varje arbetsduglig människa
            kan skaffa sig utkomst genom sitt arbete.» Även om detta närmast
            är en principförklaring utan bindande förpliktel- ser för staten
            eller arbetsgivarna, så är det dock ett steg som är värt att observera.
          </p>
          <p xml:id="i-8gX5H3Ya927DQMrtVtRFaY">
            Den fulla sysselsättningen — sken och verklighet Full sysselsättning
            anses för närvarande råda i Sverige. Liksom tidigare saknar emellertid
            löntagarna garantier för den fulla sysselsättningen och därmed
            verklig trygghet i anställningen. Man behöver i det fallet blott
            erinra om helgpermitteringarna under tiden 24 december—6 januari,
            som berörde ett relativt stort antal industriföretag med 25 000
            anställda, och som för de flesta medförde betydande inkomstbortfall.
            Men främst är det den aktuella utvecklingen inom textil- och beklädnadsindustrien,
            som skräm- mande blottat frånvaron av trygghet i anställningen.
            Enbart under andra halvåret 1954 har följande driftsnedläggelser
            genomförts eller varslats: 1) Kampenhofs AB i Uddevalla går i
            likvidation. 200 å 300 anställda berörs. 2) Wahlqvistska Klädesfabriken
            i Svängsta försätts i konkurs. Hela per- sonalen — cirka 170 —
            uppsäges. 3) Kamko Konfektionsfabrik i Uddevalla nedlägges. Cirka
            45 anställda berörs. 4) Drags Fabriker i Norrköping nedlägges.
            150 arbetare berörs.
          </p>
          <pb facs="riksdagen-motions-pdf/data/1955/mot_1955__ak__3/mot_1955__ak__3-002.pdf"/>
          <fw xml:id="i-6JF7n6sRp5qu5HJemoaW3k">
            Motioner i Andra kammaren, nr 3 7
          </fw>
          <p xml:id="i-24t6nraamTW9PnXBYRvmEm">
            5) Ulriksfors Väveri i Jämtland skall nedläggas. Ett 100-tal
            anställda berörs. 6) Marks Linnemanufaktur i Trollhättan nedlägges.
            Ett 35-tal anställda berörda. 7) Knut Hagbergs Fabriks AB i Norrköping
            nedlägges. Ett 20-tal an- ställda berörs. Varje sådan driftsnedläggelse
            får betydande skadeverkningar, främst för den berörda arbetskraften,
            men också för den kommun och bygd där före- taget är beläget.
            För arbetarna vid Kampenhofs AB har det, alltsedan bo- lagsstämman
            i juli fattade beslut om likvidation, varit månader av pres- sande
            ovisshet. Varje sådant fall, som exempelvis nedläggandet av Drags
            Fabriker i Norrköping, rymmer inte så litet av tragik; bland de
            drabbade arbetarna finns många med årtiondens anställningstid
            vid företaget. Lik- nande kan sägas om nedläggandet av Ulriksfors
            Väveri, som får en förla- mande effekt i en hel bygd. Mot denna
            bakgrund framstår det som fullkomligt absurt, att bestäm- manderätten
            i fråga om produktionen skall ligga i händerna på enskilda kapitalintressenter
            eller grupper av sådana och att driftsnedläggelser skall kunna
            dikteras utifrån enskildas krassa profitintressen. Ty det är ju
            vad det i realiteten rör sig om i de flesta av ovan relaterade
            fall: att &gt;»koncen- trera» driften så att den skall bli mer
            »lönande»&gt;. Det är ingen tvekan om, att vad som förevarit inom
            textil- och bekläd- nadsindustrien under 1954 och som framdeles
            kan komma att göra sig gäl- lande inom andra näringsgrenar, i
            hög grad aktualiserat kravet på en an- nan tingens ordning, som
            lägger bestämmanderätten i fråga om produk- tionen i samhällets
            händer, till skydd för den berörda arbetskraften liksom för samhällsintressena
            lokalt och efter större måttstock.
          </p>
          <p xml:id="i-QeqQwvQjYFuRXrPqL5WAiB">
            Vad gör de statliga planeringsorganen? Från löntagarnas och deras
            fackliga organisationers sida knöts det vissa förhoppningar till
            det initiativ, som regeringen tog i slutet av 1952 att låta utreda
            hela problemkomplexet om »produktionsfrämjande åtgärder vid vi-
            kande konjunkturer». Direktiven var mycket vittgående och samtidigt
            så konkret avfattade, att de tydde på att statsmakterna avsåg
            att skaffa sig ett visst grepp om produktionen och den fulla sysselsättningens
            betingelser. Utredningskommittén begränsade sig emellertid till
            en inventering av de beställningar, som det allmänna avsåg att
            under viss tid placera i industrien, och som vid behov eventuellt
            skulle kunna tidigareläggas. Man kom exem- pelvis fram till att
            statliga beställningar till ett värde av 1582 milj. kronor, som
            belöpte sig på budgetåret 1954/55 eller senare, vid behov skulle
            kunna lidigareläggas. Av detta belopp avsåg emellertid ej mindre
            än 1054 milj. kronor, d.v.s. drygt två tredjedelar, militära beställningar.
            Så lättvindigt sjorde denna utredning ifrån sig, att huvudposten
            i dess redovisade mot-
          </p>
          <pb facs="riksdagen-motions-pdf/data/1955/mot_1955__ak__3/mot_1955__ak__3-003.pdf"/>
          <fw xml:id="i-D2frUeks6uTBn9gAjBgajB">
            8 Motioner i Andra kammaren, nr 3
          </fw>
          <p xml:id="i-Nitzy7SqkEZumNrk9FW8Gm">
            medel mot sysselsättningsminskning utgjordes av budgetanslagen
            respek- live beställningsbemyndiganden rörande krigsmateriel!
            Denna lättvindighet framträder också i fråga om textil- och beklädnads-
            industrien. Trots att kommittén arbetade under en tidrymd, då
            svårighe- lerna inom denna industrigren redan var ett faktum,
            innehåller dess be- tänkanden inga som helst förslag utöver den
            företagna inventeringen, för textil- och beklädnadsindustriens
            del slutande på 63 milj. kronor eller 2 I av hela tillverkningsvärdet
            1951. Också här är det betecknande, att en av de största posterna,
            19 milj. kronor, utgöres av krigsmateriel (gasmasker). I enlighet
            med kommitténs förslag har tillsatts en nämnd för planering av
            ekonomiska stabiliseringsåtgärder, med uppgift bl. a. att utarbeta
            för- slag till åtgärder, som vid behov skall kunna tillämpas för
            motverkande exempelvis av depressiva tendenser. Härvidlag har
            man endast att konsta- tera, att nämnden hittills inte synes ha
            givit några livstecken ifrån sig, trots att läget i synnerhet
            inom textil- och beklädnadsindustrien länge påkallat åtgärder
            från statsmakternas sida. Det är angeläget att nämnden, vars tillkomst
            det i och för sig funnits an- ledning att hälsa med viss tillfredsställelse,
            ges de befogenheter och resur- ser som är erforderliga för att
            den skall kunna ta itu med de viktiga upp- gifter, som den borde
            ha sig förelagda.
          </p>
          <p xml:id="i-BcwUfTkx8YyYG1MDKuZGc8">
            Tryggheten på arbetsplatsen Vid fjolårets riksdag förelåg ett
            förslag om att i lag stadga skyldighet för företag att underrätta
            arbetsmarknadsorganen om planerad driftsnedläg- gelse eller driftsinskränkning.
            Det avböjdes av riksdagen under hänvisning till det s. k. frivilliga
            varselsystem som inrättades 1952. Detta system måste betecknas
            som i hög grad otillfredsställande, vilket utvecklingen under
            fjol- året givit ytterligare belägg för. Först och främst rör
            det sig endast om ett frivilligt åtagande från arbetsgivarorganisationernas
            sida, som inte på något sätt är bindande. Vidare avser bestämmelsen
            om varsel minst två må- nader i förväg inte alla slags driftsinskränkningar;
            korttidspermittering och fortlöpande arbetstidsförkortning är
            således uttryckligt undantagna. Vad som dessutom är viktigt att
            observera, är det sätt på vilket överenskommel- ser i många fall
            tillämpas; företagsledningen låter varsla om driftsnedläg- gelse
            eller -inskränkning; efter några veckor heter det att man »skall
            för- söka köra ytterligare någon tid», vilket lätt inger såväl
            de anställda som arbetsmarknadsmyndigheterna förhoppningar; efter
            ytterligare en tid kom- mer så ett överrumplande besked om definitivt
            stopp. Detta är ju ett klart kringgående av huvudsyftet med överenskommelsen,
            nämligen att anställda och myndigheter skall veta minst två månader
            i förväg n är den varslade åtgärden sätter in, och framhäver i
            sin tur kraftigt behovet av att nuvarande överenskommelse ersättes
            av en lag, som klart stipulerar arbetsgivarnas skyldigheter vid
            planerade driftsförändringar.
          </p>
          <pb facs="riksdagen-motions-pdf/data/1955/mot_1955__ak__3/mot_1955__ak__3-004.pdf"/>
          <fw xml:id="i-W5mUdAwb79RYpktm34E7MR">
            Motioner i Andra kammaren, nr 3 9
          </fw>
          <p xml:id="i-Y67EYytHFSXrchxkZUCLkT">
            Rätten till arbete bör förankras i lag De synpunkter som här
            utvecklats leder fram till övervägandet, huruvida inte rätten
            till arbete bör lagfästas på samma sätt som skett i en rad andra
            länder samt att till ett sådant lagfästande fogas bestämmelser,
            som gör denna rätt till en realitet för de breda lagren. En sådan
            lagstiftning skulle kunna bli stommen till en framtida arbetsbalk,
            i vilken de framsteg, som ar- betarmassorna på hithörande område
            tillvunnit sig, kunde sammanföras och förankras. För säkrandet
            av rätt till arbete, full sysselsättning och trygghet i an- ställningen
            erfordras nu enligt vår mening följande: 1. Envars rätt till arbete,
            till fritt val av sysselsättning, till rättvisa och tillfredsställande
            arbetsförhållanden och till skydd mot arbetslöshet för- ankras
            i lag. 2. Samhälleliga planeringsåtgärder för upprätthållande
            av produktion och full sysselsättning. 3. Kapitalisterna berövas
            rätten att själva avgöra om företag skall dri- vas eller slå igen.
            Där de vägrar att hålla i gång viktig produktion, övertar samhället
            företagen och driver dem i egen regi. 4, Skyldighet för företag
            att varsla om planerade förändringar av driften i så god tid,
            exempelvis två månader i förväg, att arbetsmarknadsmyndig- heterna
            kan överväga och vidta lämpliga åtgärder. Vi hemställer, att riksdagen
            i skrivelse till Kungl. Maj:t anhåller om utarbetande av förslag
            till lag i överensstämmelse med ovan angivna punkter samt att
            detta snarast möjligt före- lägges riksdagen.
          </p>
          <p xml:id="i-Q1WFpWMSX9szjwSwPJ1Qwp" type="date">
            Stockholm den 12 januari 1955
          </p>
          <div xml:id="i-7zcpv1eg9znwNK2JfF17ox" type="signatureBlock">
            <list xml:id="i-NQAPjFfPS9VnNGZ5T2i7jM">
              <item xml:id="i-8cdSuu1vwfR6FrxwjHiYmM" who="unknown" type="signature">
                H. Hagberg
              </item>
            </list>
          </div>
          <p xml:id="i-8MhV3ZwXg1TX6gwamXHUzn">
            Helmer Holmberg Knut Senander Gerda Nilsson
          </p>
        </div>
      </div>
    </body>
  </text>
</TEI>
