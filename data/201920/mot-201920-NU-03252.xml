<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-NU-03252">
  <teiHeader>
    <fileDesc>
      <titleStmt>
        <title>Den svenska basindustrin</title>
        <author corresp="i-Wg4JiBuxTz9fesArDXiMko">av Helena Lindahl m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3252 av Helena Lindahl m.fl. (C)</title>
          <idno type="rdwebb">H7023252</idno>
          <rs type="number">3252</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H7023252/text</ref>
          <ref type="dokument_url_html">http://data.riksdagen.se/dokument/H7023252</ref>
          <ref type="dokumentstatus_url_xml">http://data.riksdagen.se/dokumentstatus/H7023252</ref>
          <ref type="docx">http://data.riksdagen.se/fil/78BF0692-C737-4443-B580-D02852A17528</ref>
          <ref type="pdf">http://data.riksdagen.se/fil/6116473C-2BA6-4C59-91EE-61EEDF3511D1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-SE8ApXFZ7ex7Favbm7aCMu</idno>
            <name>Per Schöldberg</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Gmeic5tnz63335GwfzHzd9</idno>
            <name>Emil Källström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-AztMVLti5hapQ8yJnkFbgD</idno>
            <name>Sofia Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DWgcUDJTHbEcGKZqHxJj8C</idno>
            <name>Lars Thomsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3T8qKGi3Yg2Gkwf2SFU7iA" type="signed"/>
        <correspContext corresp="i-3T8qKGi3Yg2Gkwf2SFU7iA">
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-CdKPr5PV7B8cJEHJFtQGGn"/>
          <note type="signatory" corresp="i-SE8ApXFZ7ex7Favbm7aCMu"/>
          <note type="signatory" corresp="i-QS3FCcuDyGgZdKgE3VDjZ9"/>
          <note type="signatory" corresp="i-Gmeic5tnz63335GwfzHzd9"/>
          <note type="signatory" corresp="i-Vo3YjbvPDcwbepLXUMMiDZ"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-AztMVLti5hapQ8yJnkFbgD"/>
          <note type="signatory" corresp="i-DWgcUDJTHbEcGKZqHxJj8C"/>
        </correspContext>
        <correspAction xml:id="i-TXG7e7Q9CqwT7rM7a1MQkL" type="submitted">
          <date when="2019-10-03"/>
          <time when="16:08:17"/>
        </correspAction>
        <correspAction xml:id="i-WPRJ5oBS23zNF5jCKj3qAX" type="reviewed">
          <date when="2019-10-03"/>
          <time when="19:15:26"/>
        </correspAction>
        <correspAction xml:id="i-K28Ysjr9W7Cb9YbtyNr2JM" type="referred">
          <date when="2019-10-11"/>
        </correspAction>
        <correspAction xml:id="i-XA7cNjMicMYVp9kxXuF6Mm" type="assigned">
          <date when="2020-08-27"/>
          <time when="11:19:42"/>
        </correspAction>
        <correspContext corresp="i-XA7cNjMicMYVp9kxXuF6Mm">
          <ref type="assignedTo">Näringsutskottet</ref>
        </correspContext>
        <correspAction xml:id="i-SEKxNpuxpd3QHNV2dJxqWJ" type="behandlas_i"/>
        <correspContext corresp="i-SEKxNpuxpd3QHNV2dJxqWJ">
          <ref type="uppgift">2019/20:TU7</ref>
          <ref type="ref_dok_id">H701TU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU7</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WqSKpZBzHv4b5dbgyGHk9v" type="behandlas_i"/>
        <correspContext corresp="i-WqSKpZBzHv4b5dbgyGHk9v">
          <ref type="uppgift">2019/20:MJU12</ref>
          <ref type="ref_dok_id">H701MJU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU12</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BrxvATWrVHVMTPT3Azi3GK" type="behandlas_i"/>
        <correspContext corresp="i-BrxvATWrVHVMTPT3Azi3GK">
          <ref type="uppgift">2019/20:UbU14</ref>
          <ref type="ref_dok_id">H701UbU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU14</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Pz8RUt5hiXThs3AmXMof9z" type="behandlas_i"/>
        <correspContext corresp="i-Pz8RUt5hiXThs3AmXMof9z">
          <ref type="uppgift">2019/20:NU15</ref>
          <ref type="ref_dok_id">H701NU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU15</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PKGZNyeY1HdWWpp5VKztTP" type="behandlas_i"/>
        <correspContext corresp="i-PKGZNyeY1HdWWpp5VKztTP">
          <ref type="uppgift">2019/20:NU12</ref>
          <ref type="ref_dok_id">H701NU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Spgd6kcJKgaN9zLJcXvx9n" type="motHeader">
        <div xml:id="i-LsqTa8o2ECpU2udDWjAQ47" type="motTitle">
          Motion till riksdagen 2019/20:3252 av Helena Lindahl m.fl. (C)
          Den svenska basindustrin
        </div>
      </div>
      <div xml:id="i-DrXxeqh9kygZS8r4gcrXPR" type="motBody">
        <div xml:id="i-VNfRP1ov8gqazFXR4NqAon" type="motProposal" subtype="förslag">
          <head xml:id="i-Ap66qndJhUuKYLUuEGDsVQ">
            Förslag till riksdagsbeslut
          </head>
          <list xml:id="i-BwHrVCM1JkGzmU3c6kNnkG" style="ol">
            <item xml:id="i-5bJCQM39NtLCNAVX2vFSmE">
              Riksdagen ställer sig bakom det som anförs i motionen om att
              kartlägga och möta de hinder som finns i vägen för Sveriges basindustrier
              och tillkännager detta för regeringen.
            </item>
            <item xml:id="i-Wrh6KPcaXzF5hXJUHbocLM">
              Riksdagen ställer sig bakom det som anförs i motionen om att
              stärka förutsättningarna för basindustrins kompetensförsörjning
              och tillkännager detta för regeringen.
            </item>
            <item xml:id="i-4GRtXis5i7ivysfWLJWnZi">
              Riksdagen ställer sig bakom det som anförs i motionen om en konkurrenskraftig
              infrastruktur för basindustrin och tillkännager detta för regeringen.
            </item>
            <item xml:id="i-WrLiFgiXZFg1qTZmJCu8Z8">
              Riksdagen ställer sig bakom det som anförs i motionen om att
              säkerställa att de myndigheter som hanterar tillståndsärenden
              för industrin har tillräckliga resurser i syfte att förkorta handläggningstiderna,
              och detta tillkännager riksdagen för regeringen.
            </item>
            <item xml:id="i-GbFFkiCTJ6yR34p4MGfYWh">
              Riksdagen ställer sig bakom det som anförs i motionen om tillståndshantering
              och ett effektivare miljöarbete och tillkännager detta för regeringen.
            </item>
            <item xml:id="i-8zzjfivFvg9N64KmSEnCQY">
              Riksdagen ställer sig bakom det som anförs i motionen om att
              genomföra en översyn av regleringsbreven för de myndigheter som
              hanterar tillståndsärenden, med större krav på helhetssyn och
              hållbarhetsbegreppets samtliga tre pelare, och tillkännager detta
              för regeringen.
            </item>
            <item xml:id="i-2cnFxFfJZrcVDSr45M2ooA">
              Riksdagen ställer sig bakom det som anförs i motionen om att
              underlätta steget till export för små och medelstora företag och
              tillkännager detta för regeringen.
            </item>
          </list>
        </div>
        <div xml:id="i-XV5165vYDtERyJs2bxWFvY" type="motContent">
          <head xml:id="i-NM1EsdFp2nJgNkV6oxEe29" type="h1">
            Motivering
          </head>
          <p xml:id="i-NnJBd8QgbXBgBRkouimZUm">
            Sveriges välståndsutveckling har i mångt och mycket sin grund
            i växande basindustrier. Tillväxten i basindustrin innebar att
            den genomsnittliga svenska invånarens välståndsnivå tiofaldigades
            under de hundra år som följde efter 1870. Sedan dess har industrier
            som förädlar naturtillgångar varit en central del av landets näringsliv.
            Basindustrier (gruv- och mineralnäring, träindustri, pappersindustri,
            metallindustri, framställning av fabricerade metallprodukter samt
            framställning av glas, keramik och andra icke-metalliska mineralprodukter)
            skapar exportintäkter och arbetstillfällen runtom i landet, inte
            minst i de mindre tätbefolkade delarna av landet där behovet av
            arbetstillfällen är som störst.
          </p>
          <p xml:id="i-AyoTdvXJwQ3hkztSCUAzYV">
            Svensk basindustri är effektiv och ligger i framkant när det
            gäller till exempel hållbarhet. Miljöarbetet sker på ett strukturerat
            och långsiktigt vis.
          </p>
          <p xml:id="i-NCRortVpyzhpwpBQQYsiRA">
            Tyvärr hämmas dock basindustrierna i sin ambition att växa. Industrierna
            möter svårigheter när det kommer till att rekrytera personer med
            nödvändig kompetens, eftersom för få utbildas med efterfrågade
            tekniska färdigheter. Samtidigt gör processen med miljötillstånd
            och byggtillstånd att det är dyrt och tidskrävande att starta
            nya produktionsanläggningar. För att bryta den negativa trenden
            med långa handläggningstider och tillståndsprocesser samt för
            att säkerställa rättssäkerheten bör regeringen aktualisera förslagen
            i Miljömyndighetsutredningens betänkande Vägar till ett effektivare
            miljöarbete (SOU 2015:43) och genomföra en översyn av regleringsbreven
            för de myndigheter som hanterar tillståndsärenden med större krav
            på helhetssyn och hållbarhetsbegreppets samtliga tre pelare.
          </p>
          <p xml:id="i-UNPGxqFw19bddTw9MoagYZ">
            Politiken ska bidra till utvecklingen av små och medelstora företag,
            större företag, tjänsteföretag och industriföretag. Det finns
            ingen motsättning mellan industri- och tjänsteproduktion. I debatten
            har enskilda siffror ibland framställts som att de visar på en
            avindustrialisering av Sverige. Det är en felaktig föreställning.
            Industrin spelar en särskilt viktig roll för välståndsutvecklingen,
            då det är i denna sektor som exportvärdet skapas. En betydande
            del av tjänsteexporten är industrinära tjänster, till exempel
            underhåll av avancerade maskiner som exporterats. Den svenska
            tillverkningsindustrin svarar för 20 procent av näringslivets
            förädlingsvärde, varav basindustrin står för 20 procent. Inom
            industrin har basindustrin en av de högsta exportandelarna bland
            industrins samtliga branscher, drygt 90 procent. Nationalräkenskaperna
            leder ofta tanken fel när den konstgjort delar upp ekonomin. I
            en modern ekonomi är tjänstesektorn integrerad i industrin och
            industrin i tjänstesektorn.
          </p>
          <head xml:id="i-NgFnikjT6b5s2nPPzjgfMw" type="h2">
            Infrastruktur
          </head>
          <p xml:id="i-YbT8aQyCSzKXgEWVSHK517">
            Pålitliga och miljövänliga transporter blir allt viktigare i
            en globaliserad värld. Sverige är ett av EU:s mest glest befolkade
            länder. Avstånden får inte verka hämmande för konkurrenskraften.
            Företag måste snabbare kunna få leveranser och skicka ut sina
            produkter. Samtidigt blir kraven på fungerande transporter för
            pendling allt högre i takt med att arbetsgivarna efterfrågar mer
            specifika kompetenser och arbetstagarna skaffar sig mer specialiserade
            utbildningar. Industrin behöver även andra typer av infrastruktur
            än transportinfrastruktur, till exempel energi, fastigheter och
            IT. Det är därmed viktigt att dessa system utvecklas gemensamt
            och ses som en helhet.
          </p>
          <head xml:id="i-TkG6tt2zkxYoE8gqeiiFbX" type="h2">
            Regelverk och skatter
          </head>
          <p xml:id="i-K3XxvXpCLmKxKyGErkxzTv">
            En effektiv ekonomi förutsätter att skatter som styrmedel används
            med eftertänksamhet. Ett skattesystem som främjar företagande
            innebär minskad beskattning av samhällsnyttor som investeringar,
            vinst och arbete. Utgångspunkten i skattepolitiken ska vara att
            stärka den svenska konkurrenskraften. Som i många andra politikområden
            bör de lägst hängande frukterna plockas först – att helt enkelt
            göra det enklare för företagen att bedriva sin verksamhet.
          </p>
          <p xml:id="i-5eYmbAUtXmyxYW3QXPgcgQ">
            Skatterna är en av de största utgifterna för de flesta företagare.
            Skattebelastningen har visserligen minskat under det senaste decenniet.
            Samtidigt är den administrativa bördan fortsatt allt för stor
            för företag. Exempelvis visar Världsbankens studie ”Paying Taxes”
            att det tar lika lång tid idag som det gjorde 2004 för företag
            att följa skatteregelverket. Hos såväl Sveriges medborgare som
            företag är tilltron till det svenska skattesystemet och Skatteverket
            som myndighet mycket stort, men det finns trots allt brister.
            Attityden till företagare, och tillämpningen och tolkningen av
            lagarna varierar i landet. Den osäkerhet och de rättsprocesser
            som detta leder till kan äventyra seriösa företags möjligheter
            att överleva. Utöver skattereformer är det nödvändigt att förbättra
            rättssäkerhet i skattemål och förändra Skatteverkets attityd till
            företagande.
          </p>
          <p xml:id="i-Rz5Pb9XAULLygTd3AnaJan">
            Gruv- och mineralnäringen är betydelsefull för Sverige och bidrar
            till såväl jobb som tillväxt på orter där det ofta är ont om arbetstillfällen.
            Men den svenska gruv- och mineralnäringen bidrar också till byggandet
            av det hållbara samhället. Gruvorna är början på långa växande
            värdekedjor som kommer hela samhället till del, för med de metaller
            och mineral som utvinns i Sverige kan vi bygga den teknik som
            behövs för förnybar energi, solceller, batterier, elbilar och
            mycket mer. Trots att samsynen kring svenska miljökrav är stor
            så tar handläggningstiderna i fråga om tillståndsprövningar allt
            längre tid. Företag och organisationer i branschen slår larm om
            omöjliga investeringsbeslut på grund av handläggningstiderna,
            bristen på effektivitet hos myndigheterna och bristande förutsägbarhet
            om vad som krävs för en komplett ansökan. Oklarheten kring myndigheternas
            hantering av ärenden är också ett stort problem och ytterst kan
            detta påverka rättssäkerheten.
          </p>
          <p xml:id="i-8T7N417TS5tJsaZCQHCvkd">
            Att dagens system med ineffektiva processer och brist på helhetssyn
            påverkar en hel näring står klart. Exemplen är många.
          </p>
          <head xml:id="i-Ti267xsSg5BWB7qu4u13X2" type="h2">
            Innovationsklimatet
          </head>
          <p xml:id="i-4UD1VUwBrWgnAByov3sevw">
            Innovationer bidrar ofta till att riva strukturer och skapa nya
            ordningar. De kan därför inte dikteras fram uppifrån. I en fungerande
            och dynamisk marknadsekonomi stöts och blöts idéer mot varandra.
            I fria miljöer där olika perspektiv bryts mot varandra skapas
            innovationer som bryter med nuvarande sätt att tänka. För att
            den här processen ska äga rum krävs ordentligt med riskvilligt
            kapital och möjlighet till finansiering.
          </p>
          <p xml:id="i-GxqDP7TiaAYQ1mVPJzxuQi">
            Istället för att tvinga in innovationsarbetet i strukturer ovanifrån
            behöver vi tänka underifrån och främja både fria tankar och en
            levande vital debatt. Näringsliv, akademi och det offentliga måste
            få nya och starkare incitament för att samverka och nyttogöra
            nya idéer och innovationer. I mångt och mycket handlar den statliga
            innovationspolitiken om att skapa goda villkor för företagande.
            De högskolor som verkar regionalt har ofta en viktig roll att
            spela i det regionala innovationsklimatet. Ofta har de en bra
            samverkan med det omkringliggande näringslivet. För att ytterligare
            stärka näringslivskopplingen bör näringslivets inflytande över
            forskningen säkerställas i fördelningen av pengarna. Därigenom
            kan relevansen och inflytandet säkerställas för både näringslivet
            och högskolorna som verkar regionalt. Statliga åtgärder, stöd
            och aktörer behöver vara lika oavsett var i landet företaget verkar.
            Sveriges innovationskraft stärks om vi blir ett friare land där
            människor får lättare att förverkliga sina idéer.
          </p>
          <p xml:id="i-JP3zF3sLnZoX5jW2Fc6oeS">
            Sverige är en exportnation men fortfarande är det stora företag
            som står för över den största andelen av exporten. Av små- och
            medelstora företag är det bara runt 10-15 procent som bedriver
            exportverksamhet. Många av företagen i denna kategori är underleverantörer.
            Enligt en undersökning från Kommerskollegium ser 74 procent av
            industriföretagen Sverige som sin huvudsakliga hemmamarknad, medan
            bara 12 procent anser att EU är hemmamarknaden. Med cirka nio
            miljoner potentiella konsumenter är Sverige en begränsad testmarknad
            för små- och medelstora företag att utveckla egna innovativa produkter.
            Ett logiskt politiskt steg för fler innovationer är att underlätta
            steget till export och därigenom skapa en större hemmamarknad
            för fler företag.
          </p>
          <head xml:id="i-3TGNwvCcDZVn9UpvRky29X" type="h2">
            Den gröna omställningen
          </head>
          <p xml:id="i-CwgmabYTLcfEY3Fvr6PeRi">
            I jämförelse med andra länder producerar den svenska industrin
            sina varor med låg miljöpåverkan. Det är en missuppfattning att
            det är genom att inte producera som vi hjälper världen till en
            hållbar ekologisk och ekonomisk utveckling. En politik som betonar
            minskad produktion riskerar istället att hämma utvecklingen mot
            en renare miljö och mindre påverkan på vårt klimat.
          </p>
          <p xml:id="i-SqeiLWieafBARhfp8UD2sj">
            Innovation och tekniska framsteg är nödvändiga för en hållbar
            framtid. Miljöteknik är en framtidsbransch som behöver rätt förutsättningar
            för att blomstra. Politiken ska säkerställa ramverk som skapar
            konkurrensfördelar för produktion av miljömässigt hållbara produkter.
            Med hjälp av en aktivt anpassad miljö-, energi-, och innovationspolitik
            kan de effektiva och rena svenska produktionsanläggningarna gå
            före och bidra till den gröna omställningen.
          </p>
          <head xml:id="i-PpejgtBcXcFcuTBPyi6b1i" type="h2">
            Kompetensförsörjning
          </head>
          <p xml:id="i-8A2ViuKF7B6iWa4jztYr1L">
            En avgörande faktor för att kunna driva och expandera företag
            är att det finns möjlighet att anställa kompetent personal. Dagens
            moderna värld ställer höga och skiftande krav på medarbetarna.
            Allt fler företagare upplever problem med att hitta kompetent
            arbetskraft, oavsett konjunkturläge eller bransch. Vi ser en paradox–
            arbetslösheten bland i synnerhet grupper som står långt från arbetsmarknaden
            stiger, samtidigt som företag skriker efter ny personal. Att beskriva
            fenomenet som enbart en matchningsproblematik är inte längre tillräckligt.
            Bristen på kompetent arbetskraft med relevant utbildning är ett
            strukturellt problem. I förlängningen hotar kompetensbristen att
            skada den internationella konkurrenskraften hos näringslivet.
          </p>
          <p xml:id="i-PcJn3FLL2j5h2CaumGmaUU">
            En grundläggande utveckling är att utbildningssystemet har växt
            ifrån näringslivets behov. Den otillräckliga kopplingen mellan
            arbetsmarknad och utbildning behöver åtgärdas med politiska reformer
            som återigen belönar praktisk kunskap, stärker samverkan mellan
            näringsliv och utbildning, och skapar incitament för att utbilda
            sig till yrken som efterfrågas.
          </p>
        </div>
        <div xml:id="i-DNNrVFqyz58wem1GRF3mHw" type="motSignatures">
          <list xml:id="i-81bfVKKzcnukPVZBM45bCf">
            <item xml:id="i-CZ5Sn4ayHjH3quA3V2H6qd" who="i-Wg4JiBuxTz9fesArDXiMko">
              Helena Lindahl (C)
            </item>
            <item xml:id="i-P9y7gMoUfiDeR1xMtMDYJX" who="i-CdKPr5PV7B8cJEHJFtQGGn">
              Peter Helander (C)
            </item>
            <item xml:id="i-9SkkWVtDUoZ4kY9neMQJPk" who="i-SE8ApXFZ7ex7Favbm7aCMu">
              Per Schöldberg (C)
            </item>
            <item xml:id="i-L8D2i818Uzq9Z9kacbhpbs" who="i-QS3FCcuDyGgZdKgE3VDjZ9">
              Niels Paarup-Petersen (C)
            </item>
            <item xml:id="i-Wr6bV69pTXspKmmUGxEgy" who="i-Gmeic5tnz63335GwfzHzd9">
              Emil Källström (C)
            </item>
            <item xml:id="i-R8ShK8Up32MDfkGCz6cKs1" who="i-Vo3YjbvPDcwbepLXUMMiDZ">
              Per Åsling (C)
            </item>
            <item xml:id="i-6KasGm4ho1sEvT48pqnaYX" who="i-LHNecLttGkFNptLa6AG81p">
              Helena Vilhelmsson (C)
            </item>
            <item xml:id="i-AFXjMNQpf1cuj44qKJjGC" who="i-AztMVLti5hapQ8yJnkFbgD">
              Sofia Nilsson (C)
            </item>
            <item xml:id="i-6N8KaBM1XuVqemYv9nzSpw" who="i-DWgcUDJTHbEcGKZqHxJj8C">
              Lars Thomsson (C)
            </item>
          </list>
        </div>
      </div>
    </body>
  </text>
</TEI>
