<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1939--fk--00206">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__206/mot_1939__fk__206-001.pdf"/>
      <fw xml:id="i-UR7j8WUY5grbKiSz3jroQt">
        Motioner i Första kammaren, Nr 206. 1
      </fw>
      <div xml:id="i-SayBDHyE7e1MbcBXZC4ik7" type="motHeader">
        <div xml:id="i-7Dqke2QHaELaWzh2p7EvXp" type="motTitle"/>
        <div xml:id="i-SUeD9GSfMEeCjHLjCUyPXv" type="motSubmissionInfo"/>
      </div>
      <div xml:id="i-ScFzyjh3fxb2UG4mriQ1Lb" type="motBody">
        <div xml:id="i-TCkigaPnF8yULipLVb9Ytz">
          <p xml:id="i-TF4HkfxKD7Y1hZXVfHnH6u">
            Nr 206.
          </p>
          <p xml:id="i-7q5C5qH6CPetkpnEQftgJw">
            Av herrar Näslund och Bäckström, om anslag till främjande av
            fjällbygdens elektrifiering m. m.
          </p>
          <p xml:id="i-6BLLpUBZ2h8kLmsruRbysV">
            I statsverkspropositionen (nionde huvudtiteln, sid. 240—242)
            föreslås att till undersökningar rörande landsbygdens elektrifiering
            m. m. för bud- getåret 1939/40 anvisas ett belopp av 45,000 kronor.
            Undersökningarna skulle företagas i Göteborgs och Bohus län, i
            Västernorrlands, Jämtlands, Västerbottens och Norrbottens län
            samt i vissa skärgårdsområden. Enligt kommerskollegii yttrande,
            som refereras av departementschefen, torde un- dersökningarna
            icke kunna slutföras inom loppet av ett budgetår. Departementschefen
            refererar i sitt yttrande en av kommerskollegium på uppdrag av
            Kungl. Maj:t verkställd utredning. Av densamma framgår, att ungefär
            65 procent av landsbygdsbefolkningen numera utnyttjar elek- trisk
            energi. Den totala kostnaden för elektrifiering av vad kommerskolle-
            gium benämner B-områden (helt oelektrifierade bygder med sådan
            befolk- ningstäthet att en elektrifiering kan ifrågasättas) beräknas
            för den yttre elektrifieringen kosta 65 miljoner kronor och för
            den inre elektrifieringen (gårdsinstallationer) 40 miljoner kronor.
            Utredningen utmynnar i ett förslag om närmare utredning om kostna-
            derna samt om detaljutredning inom vissa län, vilket förslag nu
            blivit upp- taget i statsverkspropositionen. Med allt erkännande
            av att storleken av de utgifter, som det föreslås att statsverket
            skall påtaga sig, noga beräknas, måste det konstateras, att föreliggande
            ytterst beaktansvärda fråga genom den föreslagna, mycket omfattande
            detaljutredningen kommer att få en betydligt försenad lösning.
            Inom B-områdena finnes det emellertid en befolkningsgrupp, för
            vilken elektrifieringen ter sig kanske ännu mera trängande och
            svår att åstad- komma än för andra, nämligen de människor, som
            bo så isolerade, att anslutning till befintliga anläggningar på
            grund av de stora avstånden icke kan komma i fråga. Hit hör fjällbygdsbefolkningen.
            I många fall har dock denna befolkning tillgång till välbelägen,
            lokal vattenkraft. Här och var ha också smärre vattenfall utbyggts.
            Några exempel på dylika kraftstationer, som åstadkommits av befolkningen
            i fjällbygderna, må anföras. I Dikanäs i Vilhelmina socken, Västerbottens
            län, har byggts ett kraft- verk, som nu varit i gång en tid. Kostnaden
            är 41,250 kronor. Företaget
          </p>
          <p xml:id="i-ELSKMuZ6z1UqEQPzXA8YC1">
            Bihang till riksdagens protokoll 1939. 3 saml. Nr 206—209. 1
          </p>
          <pb facs="riksdagen-motions-pdf/data/1939/mot_1939__fk__206/mot_1939__fk__206-002.pdf"/>
          <fw xml:id="i-54FVbcD7ck4Nm5Q2f9aDNc">
            2 Motioner i Första kammaren, Nr 206.
          </fw>
          <p xml:id="i-JNV7JWDtWEyVTmLmyB21fj">
            har finansierats på följande sätt: andelsteckning av arbetsstugestiftelsen
            2,500 kronor, av landstinget 1,500 kronor, av övriga 4,150 kronor,
            gåva 100 kronor, lån av Västerbottens elektriska förening 33,000
            kronor, sum- ma 41,250 kronor. Kraftverket har 170 hkr, 3,5 km
            högspännings- och cirka 4 km lågspänningsledning och en transformator.
            Elektrifierade äro ett 30-tal gårdar samt de offentliga byggnaderna
            kyrka, skola, lappålder- domshem, arbetsstuga, sjukhärbärge. Elektrisk
            uppvärmning är anordnad i kyrkan, arbetsstugan och sjukhärbärget.
            Saxnäs kraftverk i samma socken kostar 36,820 kronor. Vissa utgifter
            återstå. Andelar hava tecknats av arbetsstugestiftelsen med 1,500
            kronor, av landstinget med 1,500 kronor, av Vilhelmina kommun
            med 1,500 kro- nor och av övriga med 3,320 kronor. Gåva av en
            person 2,000 kronor. Lån av Västerbottens läns elektriska förening
            24,000 kronor och av arbets- stugestiftelsen 3,000 kronor. Kraftverket
            har 120 hkr, 2 km högspännings- och cirka 3 km lågspänningsledning
            samt två transformatorer. Utom skol- huset, arbetsstugan och sjukhärbärget
            äro ett 15-tal gårdar elektrifierade. Arbetsstugan, sjukhärbärget
            och Saxnäs pensionat uppvärmas elektriskt. En stor del av andelsteckningen
            har i båda nu relaterade fallen för be- folkningens del gäldats
            genom utfört arbete och körslor eller levererat virke. Räntan
            på de lån, som de nämnda företagen erhållit i Västerbottens
          </p>
          <p xml:id="i-YSukT6tVB4yMHmvJEEp54Q">
            läns elektriska förening, är emellertid förhållandevis hög —
            föreningen har ej möjlighet att sänka densamma — varför skuldsättningen
            är be- tungande.
          </p>
          <p xml:id="i-9Fw4QaVWBVhaYwgbH2FdTv">
            Ett annat intressant exempel på hur elektrifieringsfrågan har
            lösts utgör anläggningen i byn Marsliden, likaledes i Vilhelmina
            socken. Byborna hava där genom en tidningsinsamling satts i tillfälle
            att utbygga ett vattenfall, som lämnar 16 turbinhästkrafter. Kostnaden
            för maskiner inklusive regu- lator och installation går på 8,000
            kronor, eller för de nio gårdarna 889 kronor per hushåll och årskostnaden
            beräknad efter 3 procent ränta och 3 procent amortering till 480
            kronor, eller 53:33 per hushåll. Som jäm- förelse kan nämnas den
            tidigare åberopade utredningen, som beräknar 770 kronor per hushåll
            i anläggningskostnad inom B-områden med an- slutning till befintliga
            kraftanläggningar, respektive 81:06 i årskostnad per hushåll vid
            anläggningar med egen kraftkälla, vartill kommer amorterings-
            tillägg. Härav framgår, att en dylik anläggning icke behöver ställa
            sig särskilt dyrbar. Det bör beaktas att i sistnämnda fall allt
            arbete, utom montage såsom dammbyggnad, tub, kraftstation och
            ledningar, utförts av byborna själva, d. v. s. en energisk självverksamhet
            har framkallats. Riksdagen har visat sig behjärta kravet på åtgärder
            till underlättandet av elektrifieringen i avlägset belägna och
            glest befolkade landsdelar. Den förut åberopade utredningen, som
            igångsattes av Kungl. Maj:t på grund av riksdagens begäran i skrivelse
            av den 27 juni 1936, föreslår åtgärder i denna
          </p>
          <pb facs="riksdagen-motions-pdf/data/1939/mot_1939__fk__206/mot_1939__fk__206-003.pdf"/>
          <fw xml:id="i-YH6CCr83d3eVoozZXVXCti">
            Motioner i Första kammaren, Nr 206. å
          </fw>
          <p xml:id="i-9k8sHAb2wQMmv4Jfqk86Mp">
            riktning. Men enligt utredningens förslag skall först en detaljutredning
            verkställas, och sedan elektrifieringsprojekten tagit fastare
            form, distri- butionsföreningar bildats, anmälan om behovet av
            statsbidrag gjorts till vederbörande länsstyrelse, så skulle anslag
            för ändamålet för då inneva- rande budgetår kunna begäras hos
            riksdagen. Den apparat, som sålunda skall sättas i gång, synes
            komma att alltför mycket fördröja den hjälp som, särskilt då det
            gäller ifrågavarande fjäll- bygder, ter sig mycket trängande.
            Enligt kommerskollegii yttrande torde, som vi inledningsvis refererade,
            undersökningarna icke kunna slutföras inom loppet av budgetåret
            1939/40. Vilka av de tidigare uppräknade länen som under detta
            budgetår skola bliva föremål för undersökning är icke möjligt
            bilda sig en uppfattning om. Det är möjligt, att de fjällbygder,
            som så väl behöva hjälp för att ordna sin elektrifiering, icke
            bliva före- mål för sådan undersökning under nästkommande budgetår
            utan först under ett därpå följande. Även om undersökningen där
            skulle ske i första hand, torde det komma att dröja minst ett
            år innan med ifrågasatt till- vägagångssätt bygderna erhålla möjlighet
            till den nödvändiga hjälpen. Men det kan också hända, att det
            dröjer både två och tre år, innan under- sökningarna äro verkställda,
            proposition till riksdagen avlåten och hjälpen kan bliva en verklighet.
            Länsstyrelsen i Västerbottens län har i sitt yttrande med anledning
            av fjolårets motioner i förevarande ämne givit uttryck åt sin
            livliga förhopp- ning, att den inom kommerskollegium pågående
            utredningen äntligen måtte slutföras och föranleda snara och verksamma
            åtgärder till hjälp åt landets sämst ställda medborgare. Det torde
            icke heller vara omöjligt att beträffande de mest nödvändiga fallen
            vidtaga något snabbare åtgärder än vad kommerskollegium före-
            slår. Inom fjällbygderna torde mindre, lokala kraftstationer i
            stil med de i denna motion omnämnda i de flesta fall vara den
            lämpligaste och billi- gaste formen för elektrifiering. Det torde
            också mycket väl vara möjligt att genom vederbörande länsstyrelser
            förebringa den nödvändiga utred- ningen 1 varje särskilt fall,
            samtidigt som en överblick över hela frågans läge inom fjällbygden
            behålles. Då understödet till fjällbygdernas elek- trifiering
            inte torde behöva bli av alltför stor omfattning i ekonomiskt
            avseende för statens vidkommande, synas ej nämnvärda olägenheter
            be- höva följa av att verksamheten igångsättes utan avvaktande
            på slutföran- det av utredningen om kostnaderna för hela den påtänkta,
            mycket omfat- tande understödsverksamheten. Medel böra därför
            göras tillgängliga för att omedelbart påbörja främjandet av fjällbygdens
            elektrifiering. I likhet med vad kommerskollegium föreslagit bör
            ett efter förhållandena tillräckligt statsbidrag lämnas. I detta
            fall upp till 30 procent av kost- naden för anläggningen med undantag
            för gårdsinstallationer. Förutsätt- ning för att erhålla understöd
            skall bland annat vara, att den i företaget
          </p>
          <pb facs="riksdagen-motions-pdf/data/1939/mot_1939__fk__206/mot_1939__fk__206-004.pdf"/>
          <fw xml:id="i-VDheMs1AkrjKfAuqq47X2G">
            4 Motioner i Första kammaren, Nr 206.
          </fw>
          <p xml:id="i-Mnkt7ebzQ9x4hPdRiHv9BQ">
            intresserade befolkningen är villig att utföra största möjliga
            prestation, vilken denna i huvudsak torde komma att lämna genom
            att upplåta mark, tillhandahålla material och utföra arbete och
            körslor. Dessutom bör lån kunna erhållas för den del av förutnämnda
            kostnad, som ej täckes av stats- bidrag. Förslagsvis kan tänkas
            att särskilda lån för detta ändamål utläm- nas från vattenkraftslånefonden.
            Räntan å lånen bör ej överstiga 2,5 pro- cent och amorteringen
            torde lämpligen kunna sättas till 3 procent. Ett främjande av
            fjällbygdernas elektrifiering bör åtminstone försöksvis kunna
            ordnas på i huvudsak ovan angivet sätt. De erfarenheter, som här-
            under göras, kunna säkerligen också komma att bliva till nytta
            för den fortsatta elektrifieringsverksamheten. På Kungl. Maj:t
            skall ankomma att utfärda de närmare bestämmelserna i ämnet. Det
            torde icke vara nödvändigt att här framhålla angelägenheten av
            att fjällbygderna, så långt möjligt är och så snart ske kan, få
            del av elek- trifieringens förmåner. I alldeles särskild grad
            betyder elektrifieringen för inbyggarna i dessa isolerade trakter
            en i både bokstavlig och vidare me- ning ljusare tillvaro. Bättre
            möjligheter öppnas till förbättrad försörj- ning genom t. ex.
            hemslöjd och småindustri, och en större trivsel skapas i hem och
            arbete. Med stöd av det anförda få vi alltså vördsamt yrka, att
            riksdagen måtte besluta att på i huvudsak ovan an- givna villkor
            och enligt de närmare bestämmelser, som Kungl. Maj:t kan komma
            att utfärda, dels till bidrag till främjande av fjällbygdens elektri-
            fiering för budgetåret 1939/40 anvisa ett belopp av 50,000 kronor,
            dels att från vattenkraftslånefonden må kunna utläm- nas lån för
            främjande av fjällbygdens elektrifiering.
          </p>
          <p xml:id="i-UT88oeWhr1N3gRKNVHyWNd" type="date">
            Stockholm den 23 januari 1939.
          </p>
          <div xml:id="i-VWe8KHYkJHzqstojr94YJp" type="signatureBlock">
            <list xml:id="i-E8Y99GXbR7vCZ4WexemE8k">
              <item xml:id="i-Dh7RCDwTQ4q6HJyokRUXgF" who="unknown" type="signature">
                P. J. Näslund
              </item>
              <item xml:id="i-EzCxjKhFomT8M1oCrk3H8w" who="unknown" type="signature">
                | J M. Bäckström
              </item>
            </list>
          </div>
        </div>
      </div>
    </body>
  </text>
</TEI>
