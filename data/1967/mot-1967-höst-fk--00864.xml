<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967_höst_fk__864/mot_1967_höst_fk__864-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Första kammaren, nr 864 år 1967
          </p>
          <p>
            Nr 864
          </p>
          <p>
            Av herrar Sveningsson och Arvidson, i anledning av Kungl. Maj:ts
            proposition nr 136, angående ändringar i jakt- lagstiftningen.
          </p>
          <p>
            (Lika lydande med motion nr 1068 i Andra kammaren)
          </p>
          <p>
            Den föreliggande propositionen om ändring av jaktlagen får ses
            som strävan att humanisera jakten samt åstadkomma minsta möjliga
            lidanden för viltet. Varje åtgärd som kan bidraga till att förhindra
            sådana onödiga lidanden måste hälsas med tillfredsställelse. Det
            finns emellertid en fråga som behandlats i jaktutredningens betän-
            kande men som inte blivit uppmärksammad i den nu föreliggande
            propo- sionen nr 136, nämligen frågan om motorfordonsjakten. Genom
            användan- det av nya typer av motorfordon har i vissa fall viltets
            förutsättningar helt förändrats, samtidigt som möjligheten att
            stävja tjuvskyttet blivit mera begränsad. Att motorfordon i betydande
            omfattning användes vid olovlig jaktutöv- ning kan inte bestridas,
            och här finns ingen anledning att mildra gällande straffbestämmelser.
            En ytterligare skärpning kan vara mera berättigad. Det är nödvändigt
            med hårda tag för att komma till rätta med det ökade miss- bruket
            av motordrivna fordon i samband med jakt. I vad mån det är tillåtet
            att använda motorfordon vid legal jaktutövning råder det oklarhet.
            Jaktstadgans 8 paragraf föreskriver följande: »Jakt från motordrivet
            fordon vare förbjuden och må ej heller eljest vid jakt dylikt
            fordon användas så att genom detsamma villebrådets uppmärksamhet
            av- ledes från den jagande.» Till förbudet i 8 paragrafen jaktstadgan
            anknyter straffbestämmelser dels i 29 paragrafen 4 mom. samma
            stadga, dels ock i 28 paragrafen andra stycket jaktlagen. Förbud
            för jakt från motorfordon infördes redan 1927. I sitt yttrande
            över det av 1949 års jaktutredning avgivna betänkandet (SOU 1966:46)
            anförde Svenska jägarförbundet bl.a. följande: »Frågan om motorfordonsjakten
            utgör emellertid ett så omfattande problemkom-
          </p>
          <p>
            plex — som dessutom blir alltmer svårbemästrat allt efter nya
            tekniska landvinningar — att förbundet hemställer om en allsidig
            utredning rörande
          </p>
          <p>
            jakten från motorförsedda transportmedel.» Ingen tvekan råder
            om att det är förbjudet att lossa skott mot villebråd så länge
            man befinner sig i eller på det motordrivna fordonet eller till
            detta
          </p>
          <pb facs="riksdagen-motions-pdf/data/1967/mot_1967_höst_fk__864/mot_1967_höst_fk__864-002.pdf"/>
          <p>
            Motioner i Första kammaren, nr 864 år 1967 3
          </p>
          <p>
            kopplad släpvagn eller dylikt. Det spelar ingen roll om fordonet
            är i rörelse eller står stilla. Det direkta förbudet mot jakt
            från motordrivet fordon om- fattar också ett sådant förfaringssätt
            att man inte får ställa sig vid fordo- net eller i omedelbar närhet
            därav och skjuta från denna plats. Den enda reservation som kan
            göras är för sådana fall då det är fråga om ett svårt skadat djur
            och ett avstående från skott skulle innebära onödig förläng- ning
            av djurets lidande. Så som gällande bestämmelser tolkas är det
            emellertid inte nödvändigt att det kommit till skottlossning för
            att jakt skall anses föreligga. Redan sökandet efter vilt i syfte
            att döda eller fånga detta utgör jakt, medan däremot det är tillåtet
            att göra en bilfärd genom jaktmarkerna för att undersöka vilttillgången.
            Om jaktvapen medföres i fordonet kan det ifrågasättas om inte
            en sådan undersökning är otillåten. Till motorfordon räknas även
            snöseooter, som alltmer kommer till an- vändning på de norrländska
            vidderna. Att följa ett rävspår med scooter och vara utrustad
            med gevär kan sannolikt bedömas som olaga jakt. Frågan är dock
            om inte kontrollsynpunkterna och möjligheten till straff i vissa
            fall när det gäller legal jakt drivits alltför långt. Det kan
            ifrågasät- tas om det verkligen skall vara otillåtet att i jaktens
            inledande skede med motorfordon följa upptäckta viltspår. Många
            anser sig ha handlat fullt kor- rekt, blott man lämnar motorfordonet
            innan villebrådet kommit inom skotthåll. Men om denna uppfattning
            står sig inför en rättslig prövning är osäkert, med hänsyn till
            förekommande rättsfall. Att färdas i bil eller annat motordrivet
            fordon fram till det förutbestämda jaktpasset är tillåtet. Här
            måste dock iakttagas att bilen inte parkeras på sådant sätt att
            den kan tilldraga sig villebrådets uppmärksamhet och där- med
            avleda dess intresse från den jagande. På vilket avstånd bilen
            skall ställas i förhållande till skytten är föremål för olika
            bedömningar. Här finns de som menar att ett avstånd på 100 me-
            ter mellan skytten och bilen skulle vara tillräckligt. Men om
            den gränsen under alla förhållanden är ett betryggande avstånd
            är osäkert. Om inte gällande bestämmelser lämnar rätt för en jägare
            att placera bilen på ett avstånd av 100 meter från jaktpasset,
            måste detta betraktas som i hög grad orimligt. Vad som också kan
            bli föremål för olika bedömningar är när det skall anses lovligt
            alt på nytt sätta sig i bilen och förflytta sig till något nytt
            pass inom jaktområdet under den pågående jakten. Så mycket är
            klart att ett direkt förföljande av älgen med hjälp av motor-
            drivet fordon inte är tolerabelt. Men vad är ett förföljande?
            Om man vet att älgen är på väg ned till en viss plats och man
            genskjuter denne, skall då detta anses vara ett förföljande? Läget
            kan vara det att man utan bil inte skulle hinna fram i tid. Säkert
            kan det ifrågasättas om ett sådant användande av motorfordon är
          </p>
          <pb facs="riksdagen-motions-pdf/data/1967/mot_1967_höst_fk__864/mot_1967_höst_fk__864-003.pdf"/>
          <p>
            6 Motioner i Första kammaren, nr 864 år 1967
          </p>
          <p>
            tillåtet. Gällande bestämmelser tycks bygga på den uppfattningen
            att ett modernt fortskaffningsmedel under inga förhållanden får
            användas i syfte att uppnå ett bättre jaktresultat. Var gränsen
            går mellan det tillåtna och det otillåtna är svårt att vinna klarhet
            om. Det kan även ifrågasättas om inte tolkningen av frågan om
            motorfordons användande vid jakt blivit något annorlunda än meningen
            var när gällande lagbestämmelser utformades. En allsidig utredning
            och klarläggande av dessa frågor måste betraktas som ett allmänt
            intresse. Aktuella rättsfall visar med all önskvärd tydlig- het
            att det är möjligt att tolka lagens bestämmelser på olika sätt.
            Med stöd av ovanstående hemställes, att riksdagen i skrivelse
            till Kungl. Maj:t måtte anhålla om en allsidig utredning angående
            jakt med motordrivet fordon.
          </p>
          <p>
            Stockholm den 17 oktober 1967
          </p>
          <p>
            Ragnar Sveningsson (h) J.-A. Arvidson (h)
          </p>
        </div>
      </div>
    </body>
  </text>
</TEI>
