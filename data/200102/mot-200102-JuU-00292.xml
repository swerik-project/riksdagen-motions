<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-JuU-00292">
  <teiHeader>
    <fileDesc>
      <titleStmt>
        <title>Psykiskt funktionshindrade</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Psykiskt funktionshindrade</title>
          <idno type="rdwebb">GP02Ju292</idno>
          <rs type="number">Ju292</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GP02Ju292/text</ref>
          <ref type="dokument_url_html">http://data.riksdagen.se/dokument/GP02Ju292</ref>
          <ref type="dokumentstatus_url_xml">http://data.riksdagen.se/dokumentstatus/GP02Ju292</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G2Kdn9Ar5jjMyg6TxF4gqQ" type="signed"/>
        <correspContext corresp="i-G2Kdn9Ar5jjMyg6TxF4gqQ">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-Dhsmwm9QMuLmGMuALTHDTb" type="referral">
          <date when="2001-10-11"/>
        </correspAction>
        <correspAction xml:id="i-BVdAaXKikiSsthB95NKNvV" type="dismissal">
          <date when="2001-10-11"/>
        </correspAction>
        <correspAction xml:id="i-M5EuCJ2R3EzMxVmwSRzsSv" type="termination">
          <date when="2001-10-05"/>
        </correspAction>
        <correspAction xml:id="i-S6ttby4GtoReKraDkPhRGM" type="submission">
          <date when="2001-10-05"/>
        </correspAction>
        <correspAction xml:id="i-TrEYGJ45jJQK9guYJ13w6C" type="numbering">
          <date when="2001-10-05"/>
        </correspAction>
        <correspAction xml:id="i-CNNK3vEQcSMAzZ19BgLFFJ" type="proposed_referral">
          <date when="2001-10-05"/>
        </correspAction>
        <correspAction xml:id="i-6Q5oKidy9APHYjzJS19VKa" type="committee_proposal">
          <date when="2001-10-05"/>
        </correspAction>
        <correspAction xml:id="i-5nmjbBgSBSPSc66f2kpdwq" type="reviewing">
          <date when="2001-10-05"/>
        </correspAction>
        <correspAction xml:id="i-H8UKDWmNzhXzPodWmLFv5F" type="registration">
          <date when="2001-10-05"/>
        </correspAction>
        <correspAction xml:id="i-Degt9pmqtT3kaGv3Fr73Hd" type="assigned"/>
        <correspContext corresp="i-Degt9pmqtT3kaGv3Fr73Hd">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_Ju_0292/mot_200102_Ju_0292-0001.pdf"/>
      <div xml:id="i-3yCdj4P7HahhXQSFpR3QSJ" type="motHeader">
        <div xml:id="i-QvpPMnauA9TxsKRLA6LRKa" type="motTitle"/>
        <div xml:id="i-CszDK9FwwiCQwtqRhiQanc" type="motSubmissionInfo"/>
      </div>
      <div xml:id="i-QYQCgMYvfMenT3sKZPbmvu" type="motBody">
        <div xml:id="i-SymCP37RTQp1Dzp5cYFpyL">
          <p xml:id="i-BYWDcK7yj1yx21N83ppkLP">
            2001/02 mnr: Ju292 pnr: kd725
          </p>
          <p xml:id="i-BK4SPVXf88yjDjAecFywbm">
            Motion till riksdagen 2001/02:Ju292
          </p>
          <p xml:id="i-UEVLVYVFejdcW9dLwAxqeF">
            av Ingemar Vänerlöv (kd)
          </p>
          <p xml:id="i-Jvy48rgCEUpFAN5VGeA5vU">
            Psykiskt funktionshindrade
          </p>
          <p xml:id="i-3UZwaLBX2C8wjPLWctMsAX">
            Förslag till riksdagsbeslut
          </p>
          <p xml:id="i-DyinS81ngFCLk4jydYhETt">
            1. Riksdagen tillkännager för regeringen som sin mening vad i
            motionen anförs om att utreda de neuropsykiatriskt funktionshindrades
            levnadsomständigheter. 2. Riksdagen tillkännager för regeringen
            som sin mening vad i motionen anförs om att beakta sambanden mellan
            neuropsykiatriska störningar och kriminalitet i det brottsförebyggande
            arbetet. 3. Riksdagen tillkännager för regeringen som sin mening
            vad i motionen anförs om att beakta sambanden mellan neuropsykiatriska
            störningar och kriminalitet i en mer behandlingsinriktad kriminalvård.
          </p>
          <p xml:id="i-H7cZKruftth4S2o4WGUgVG">
            Psykiskt funktionshindrades utanförskap
          </p>
          <p xml:id="i-UMMKv1mTX2hiV292aSrXxm">
            Det finns en vilja, över partigränserna, att hjälpa de svaga
            i samhället men trots det fördjupas välfärdsklyftorna. Framför
            allt drabbas de allra svagaste grupperna. Utslagningen ökar och
            för med sig tilltagande våldsbrottslighet, i allt lägre åldrar.
            Det börjar i skolan. Eleverna som tappar kontakten med undervisningen
            blir dåligt rustade för vuxenlivet. De löper stor risk att hamna
            bland dem som aldrig kommer in i arbetslivet, inte ens under en
            högkonjunktur med stor efterfrågan på arbetskraft. Några enstaka
            procent av barnen som växer upp i vårt samhälle visar tidigt anpassningssvårigheter
            som ofta förebådar mycket svåra problem senare under uppväxten
            och in i vuxenlivet. De är utagerande, impulsiva, aggressiva.
            All forskning visar att just dessa barn, med hög sannolikhet,
            riskerar att hamna i sociala katastrofer; skolsvårigheter, missbruk,
            kriminalitet och till slut social utslagning eller för tidig död.
            Deras utagerande beteende bottnar oftast i ett olyckligt samspel
            mellan egna, delvis ärftligt betingade, psykiska sårbarheter,
            föräldrars svek och omvärldens krav, som inte är avstämda mot
            deras förutsättningar. Det är svårt att räcka till som förälder
            till
          </p>
          <pb facs="riksdagen-motions-pdf/data/200102/mot_200102_Ju_0292/mot_200102_Ju_0292-0002.pdf"/>
          <p xml:id="i-K1uQ12L2dUNQE6EW2uYnVy">
            2001/02:Ju292
          </p>
          <p xml:id="i-FJdEDdveSerNE1kTApnUbd">
            utagerande barn. När en förälder brottas med samma psykiska svårigheter
            för egen del, eller som invandrare lever i utanförskap, blir det
            ofta omöjligt att räcka till. De flesta barn med dessa tidiga
            anpassningssvårigheter har psykiska störningar i sådan utsträckning
            att de svarar mot psykiatriska diagnoser. Vanligast är personlighetsstörningar
            som innefattar låg impulskontroll, starkt aktivitetsbehov och
            konfliktbenägenhet, mycket ofta i kombination med de psykiska
            funktionshindren -DAMP/ADHD, som har liknande psykiska konsekvenser
            och som, i sig, marginaliserar människor i vårt samhälle. Majoriteten
            av dem som befolkar våra fängelser har den här bakgrunden. Därom
            vittnar flera samstämmiga studier från Sverige (senast bekräftat
            genom kriminalvårdens egen rapport ”Unga Män i Häkte och Anstalt”)
            och många andra länder. Den negativa utvecklingen under senare
            tid hänger på ett förståeligt vis ihop med det moderna samhällets
            villkor. Utbildning blir allt nödvändigare och kraven ökar inom
            nästan alla yrkesområden vad gäller kunskaper och förmågan att
            kommunicera och samarbeta. Vårt samhälle betonar det individuella
            ansvarstagandet allt mer. För de allra flesta människor är dessa
            villkor i tiden stimulerande och positiva, men de resurssvaga
            blir allt oftare ödesbestämda förlorare. Deras utsatthet har förstärkts
            ytterligare genom att stödet till de allra svagaste i skolan försvagats
            samt genom att de senaste årens neddragningar också innefattat
            kommunernas stöd till barnfamiljer och ungdomar med psykosociala
            problem. De resurssvaga, utagerande ungdomarna löper en betydande
            risk att hamna i missbruk och far särskilt illa av att också missbruksvården
            skurits ned. Den samlade tvärvetenskapliga kunskapen om dessa
            anpassnings- störningar och psykiska funktionshinder är omfattande
            och ger goda, men hittills delvis outnyttjade, möjligheter att
            förbättra livsvillkoren för många av de sämst ställda. Den innebär
            också outnyttjade möjligheter att förebygga den sociala problematik
            som hela samhället far illa av — missbruket och riminaliteten.
            Gapet mellan tillgänglig kunskap och dess tillämpning är särskilt
            stort vad gäller människor med de neuropsykiatriska funktionshindren
            som yttrar sig i bl.a. koncentrationssvårigheter, intellektuell
            uttröttbarhet, bristande impuls- ontroll (DAMP — dysfunktion i
            fråga om avledbarhet, motorik och perception, ADHD -— uppmärksamhetsstörning/hyperaktivitet)
            eller svårigheter att avläsa och förstå andra människors känslomässiga
            ommunikation.
          </p>
          <p xml:id="i-RArEeYUnQsx9wkkxVwEAzy">
            Särskilt anmärkningsvärd är samhällets obenägenhet, hittills,
            att uppmärksamma de vuxna funktionshindrades situation. Uppskattningsvis
            har ca 2 20 av unga vuxna i åldersgruppen 18-35 år kvarstående
            svårigheter relaterade till DAMP/ADHD. Det innebär ca 40 000 individer
            i Sverige. Hälften av dem — ca 20000 individer — har troligen
            uttalade sociala anpassningssvårigheter. Endast i undantagsfall
            får de adekvat stöd och behandling för sina psykiska funktionshinder.
            Flertalet av dem som har kvar svårigheter upp i vuxen ålder befinner
            sig långt ifrån WHO:s definition av hälsa: ”Hälsa är ett tillstånd
            av fullständigt
          </p>
          <pb facs="riksdagen-motions-pdf/data/200102/mot_200102_Ju_0292/mot_200102_Ju_0292-0003.pdf"/>
          <p xml:id="i-2MiMJakpYaEKsV3nTvi37k">
            fysiskt, psykiskt och socialt välbefinnande, ej blott frånvaron
            av sjukdomar och handikapp.” Ett övergripande mål i Sverige, gemensamt
            för bl.a. kommunerna, hälso- och sjukvården och folkhälsoinstitutionerna,
            är att minska klassojämlikheten på hälsoområdet. Med den målsättningen
            får man inte blunda för den grupp av underprivilegierade individer
            som diskuteras här. WHO, har utropat år 2001 till ”Mental Health
            Year” — då psykiskt funktionshindrades situation skall uppmärksammas
            särskilt. För människorna som marginaliseras på grund av de här
            beskrivna mindre synliga psykiska funktionshindren har året hittills
            inte inneburit något hopp om förbättring. Att uppmärksamma de
            neuropsykiatriska störningarna = förbättrar möjligheterna till
            habilitering och till att kunna förebygga de sociala komplikationerna.
            Hörnstenarna är härvid information och stöd till föräldrarna,
            som ofta känner sig otillräckliga och ogrundat skyldiga till barnens
            tillkortakommanden. Reaktionerna från vuxna i omgivningen förstärker
            ofta föräldrarnas skuldkänslor. Belastningen på den ensamma mamman,
            som själv har koncentrationssvårigheter och stresskänslighet och
            som skall orka vara ett stöd för sitt överaktiva barn, kan inte
            bli annat än övermäktig. Ofta lever den familjen också med en
            svår ekonomisk stress. En anpassad skolmiljö är mycket betydelsefull.
            I vissa fall är även medicinering aktuell. Det offentliga Sverige
            har hittills förhållit sig kluvet eller passivt till de neuropsykiatriska
            funktionshindren, särskilt vad gäller vuxna. Det finns positiva
            ansatser; t. ex. har Allmänna arvsfonden nyligen beviljat medel
            för undervisning, men ännu har inga ansvariga instanser (Socialdepartementet,
            Socialstyrelsen, Justitiedepartementet, Brottsförebyggande rådet,
            Kriminalvårdsstyrelsen, Statens institutionsstyrelse m fl) tydligt
            uttalat eller i handling visat förståelse för dessa psykiskt funktionshindrades
            situation. Särskilt anmärkningsvärt är det att vare sig BRÅ eller
            det nationella brottsförebyggande programmet uppmärksammat hur
            funktionshindren verkar marginaliserande. Det finns goda förebilder,
            bl a från Norge, vad gäller att särskilt intensivt och mångfacetterat
            stödja barn och föräldrar, när sociala problem uppstått eller
            är nära förestående. Det norska samhället har uppmärksammat de
            neuropsykiatriskt funktionshindrades utsatta situation och, bl
            a genom ett stortingsbeslut, tillskapat regionala utvecklingscentra.
            Det pågår också en politiskt förankrad utvecklingsprocess som
            fokuserar på barnen med uppförandestörning och deras familjer,
            där man söker ta till vara all ny kunskap. I USA har National
            Institute of Health uttalat att de neuropsykiatriska störningarna,
            med sina skadliga sociala följder, utgör ett viktigt folkhälsoproblem,
            och i Americans with Disability Act (ADA) åläggs utbildningsinstitutioner
            och arbetsplatser att i görligaste mån erbjuda anpassningsåtgärder
            för neuropsykiatriskt funktionshindrade. Denna motion vill väcka
            frågan om de neuropsykiatriskt stördas utsatta situation. Stödet
            som barn och vuxna med neuropsykiatriska funktionshinder är i
            behov av involverar många av samhällets stödfunktioner; socialtjänsten,
            skolan, vuxenutbildningen, försäkringskassan, barn- och vuxenpsykiatrin,
          </p>
          <p xml:id="i-C3tP2cMy2sVUPkgzHPFo63">
            2000/01:c999
          </p>
          <pb facs="riksdagen-motions-pdf/data/200102/mot_200102_Ju_0292/mot_200102_Ju_0292-0004.pdf"/>
          <p xml:id="i-NCHUih3XtvNrp5UaSW6EL1">
            2001/02:Ju292
          </p>
          <p xml:id="i-6iTu78fcuNjumRco9xPnt8">
            missbruksvården, kriminalvården m. fl. Insatserna, som dessa
            institutioner förmedlar, kunde bli till så mycket större hjälp
            och mer engagerat om det grundades i en bättre insikt om hjälptagarnas
            svårigheter. Det är angeläget att, i samverkan med de drabbades
            intresseorganisationer, penetrera vad de neuropsykiatriska funktionshindren
            innebär i olika livssituationer (i utbildningssituationer, i arbetslivet,
            i föräldrarollen m.m.) och att i större utsträckning än hittills
            anpassa samhällets stöd till deras behov. Socialstyrelsen bör
            får uppdraget att utreda levnadsvillkoren för människor med neuropsykiatriska
            funktionshinder och att föreslå hur samhällsstödet ska kunna förändras,
            för att bättre än hittills svara mot deras behov. Den höga förekomsten
            av neuropsykiatriska störningar bland dem som hamnar inom kriminalvården
            har hittills inte tillräckligt uppmärksammats och ej resulterat
            i något handlingsprogram. Endast undantagsvis har klienternas
            funktionshinder diagnostiserats. Aktuell statistik (där dessa
            klienter beskrivs som personlighetsstörda) visar att fängelsestraffen
            har katastrofalt dålig återfallsförebyggande effekt; inom 5 år
            återfaller 81 946 i brottslighet, varav 56 20 i våldsbrottslighet.
            Meningen är att internerna under fängelsevistelsen komma till
            insikter, som skall göra dem bättre rustade för framtiden. När
            de, med oförändrad stresskänslighet och impulsivitet, åter konfronteras
            med verklighetens krav, uppstår igen det kaos som föder desperation
            och oöverlagda handlingar — trots alla goda insikter och föresatser.
            Här finns säkert goda möjligheter att minska återfallen i brottslighet,
            liksom att primärt förebygga brottslighet. Kriminalvårdsstyrelsen
            och BRÅ bör i bred samverkan utreda hur kunskapen om dessa samband
            kan implementeras i det brottsförebyggande arbetet, i kriminalvården
            och i en återfallsförebyggande habilitering.
          </p>
          <p xml:id="i-M1XkSY4fV4Fmk9nkSR65aU" type="date">
            Stockholm den 2 oktober 2001
          </p>
          <p xml:id="i-SV43zNM48ZUTtqC5gM99L5" type="signatureBlock">
            Ingemar Vänerlöv (kd)
          </p>
        </div>
      </div>
    </body>
  </text>
</TEI>
