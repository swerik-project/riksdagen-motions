<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FiU-00002">
  <teiHeader>
    <fileDesc>
      <titleStmt>
        <title>med anledning av prop. 2009/10:2 Hösttilläggsbudget för 2009</title>
        <author corresp="i-BNs9NctwwvjUQnQxyESNVd i-PxnWyEEEJkswzBKdKbv36K">av Eva Sonidsson och Agneta Lundberg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:2 Hösttilläggsbudget för 2009</title>
          <idno type="rdwebb">GX02Fi2</idno>
          <rs type="number">Fi2</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GX02Fi2/text</ref>
          <ref type="dokument_url_html">http://data.riksdagen.se/dokument/GX02Fi2</ref>
          <ref type="dokumentstatus_url_xml">http://data.riksdagen.se/dokumentstatus/GX02Fi2</ref>
          <ref type="doc">http://data.riksdagen.se/fil/AA99D7E9-EF31-4D7D-96D1-AC800BFAA0D2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BNs9NctwwvjUQnQxyESNVd</idno>
            <name>Eva Sonidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FAVD84aBmHVZGhguC7ZVKD" type="basedOn"/>
        <correspContext corresp="i-FAVD84aBmHVZGhguC7ZVKD">
          <ref>Proposition 2009/10:2</ref>
        </correspContext>
        <correspAction xml:id="i-QkkU9HARYtyDg4t1TxGiq2" type="signed"/>
        <correspContext corresp="i-QkkU9HARYtyDg4t1TxGiq2">
          <note type="signatory" corresp="i-BNs9NctwwvjUQnQxyESNVd"/>
          <note type="signatory" corresp="i-PxnWyEEEJkswzBKdKbv36K"/>
        </correspContext>
        <correspAction xml:id="i-Hbg9iAL1c4fKzCmZbasiuL" type="referral">
          <date when="2009-10-12"/>
        </correspAction>
        <correspAction xml:id="i-AeEeve9i68DdZyNcnfEhTu" type="dismissal">
          <date when="2009-10-08"/>
        </correspAction>
        <correspAction xml:id="i-KgapQ9TXZRed7PxcpAecHn" type="dismissal">
          <date when="2009-10-08"/>
        </correspAction>
        <correspAction xml:id="i-5uSYQbciENLuRdtYBzfvaW" type="transfer">
          <date when="2009-10-06"/>
        </correspAction>
        <correspAction xml:id="i-P5xQC1NNNti5oCuhrU8eWp" type="submission">
          <date when="2009-10-06"/>
        </correspAction>
        <correspAction xml:id="i-Hpc8gjaqP5SskhkCtv9HPc" type="assigned"/>
        <correspContext corresp="i-Hpc8gjaqP5SskhkCtv9HPc">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-UNEG85zx7gfeyKGbmYCDXk">
            Förslag till riksdagsbeslut
          </head>
          <p xml:id="i-BgBzcxPTbuGzB9THw8SGsD">
            Riksdagen avslår förslaget om att bemyndiga regeringen att under
            2009 besluta om anskaffning av 115 nya splitterskyddade hjulgående
            fordon mot bakgrund av att regeringens motivering till beslutet
            är bristfällig.
          </p>
        </div>
        <div type="motContent">
          <head xml:id="i-NsbPzskq4ParAWLwHmJA3D" type="h1">
            Motivering
          </head>
          <p xml:id="i-7ZNFDi4Di6KYhnQY2bdtc5">
            Regeringen har i proposition 2009/10:2 begärt ett bemyndigande
            för anskaffning av 115 splitterskyddade hjulgående fordon. Vi
            socialdemokrater delar regeringens bedömning att det finns behov
            av att ersätta äldre bandfordon med splitterskyddade hjulgående
            fordon för att öka försvarets operativa och taktiska rörlighet.
            Regeringen lämnar i tilläggsbudgetpropositionen förslag om att
            riksdagen ska bemyndiga regeringen att fatta beslut om att anskaffa
            nya splitterskyddade hjulgående fordon redan under hösten 2009.
            Men regeringens underlag inför detta beslut är bristfälligt. Det
            enda regeringen hänvisar till är att de inte vill försena den
            pågående upphandlingen hos FMV.
          </p>
          <p xml:id="i-W1yzYk4hPhEYgcssRPP1Fz">
            I propositionen skriver regeringen att en öppen upphandling pågår.
            I själva verket har Försvarets materielverk (FMV) redan avslutat
            upphandlingen och tecknat kontrakt med en av de möjliga leverantörerna,
            finska Patria.
          </p>
          <p xml:id="i-78NqnGwA9QRSZ5hAz3CaMP">
            Kontraktet med Patria är emellertid villkorat av att det godkänns
            av regering och riksdag. Regeringens proposition 2009/10:2 är
            tillfället för riksdagen att säga sitt, och det finns goda skäl
            att ta den uppgiften på allvar.
          </p>
          <p xml:id="i-DGDpBwQKwmqPaMf1x17D6j">
            FMV:s sätt att hantera fordonsupphandlingen är, efter överklagande
            från Hägglunds BAE Systems, föremål för domstolsprövning i sin
            lagtekniska del, dvs. om upphandlingen skötts i överensstämmelse
            med lagen om offentlig upphandling (LOU).
          </p>
          <p xml:id="i-3HCPGoU9LH9MmAWJWx9FkV">
            Det företag som lagt det lägsta budet, finska Patria, är ett
            statskontrollerat företag med en kapitalbas som möjliggör strategisk
            prissättning.
          </p>
          <p xml:id="i-TTLQF2PdENAgNRPLYGNFxU">
            Det behövs en prövning av vad upphandlingen får för konsekvenser
            för Sverige. Att bedöma dessa frågor kan inte läggas på FMV. Det
            är ett ansvar som åvilar regering och riksdag.
          </p>
          <p xml:id="i-Hycf2M439wwH8hJokUi7xB">
            Regeringen har inte redogjort för sin analys av hur en av mandatperiodens
            största försvarsupphandlingar påverkar för samhället viktiga värden.
            Det handlar bl.a. om
          </p>
          <list style="ul">
            <item xml:id="i-BHoqFFFhAEvaEp4ouoVgtd">
              bästa möjliga skydd för våra soldater och vår militära personal,
              inte minst i utlandstjänst
            </item>
            <item xml:id="i-7okD4kNDapHsxzF4Z4yqvb">
              möjligheten till långsiktiga besparingar i försvarsbudgeten genom
              satsningar på nästa generations fordon, modularitet och s.k. OPS-lösningar
              för underhåll
            </item>
            <item xml:id="i-FkWCQ62UWHHTdkYWwrt8Tj">
              möjligheter till långsiktiga intäkter för staten genom s.k. royalty
              på exportförsäljning
            </item>
            <item xml:id="i-KM6brYH7e9H8nrhJvQYa5Z">
              effekter på nationella, regionala och lokala skattebaser
            </item>
            <item xml:id="i-Wq1YmiNrShEE2i8dxsbiNR">
              effekter på regional utveckling, sysselsättning och utanförskap
            </item>
            <item xml:id="i-UMTAzjzuz1661mnCg7NbsC">
              effekter på industriutveckling, forskning och teknologispridning
            </item>
            <item xml:id="i-XPaKFKP2Jvf9AsxYdDxAfU">
              effekter på forskning och miljöteknikutveckling inom fordonsindustrin.
            </item>
          </list>
          <p xml:id="i-TLNa17DkFiau5n8NkbiPgh">
            Regering och riksdag har vid flera tillfällen slagit fast att
            det är viktigt att konkurrensutsätta upphandlingar av försvarsmateriel.
            Socialdemokraterna var först med att driva den frågan. Men konkurrensutsättning
            kräver väl utvecklade utvärderingsmodeller och innebär inte att
            regering och riksdag kan avstå från att analysera upphandlingens
            effekter på vitala samhällsintressen. Vid sidan av FMV:s uppgift
            att bedöma pris och prestanda behövs en övergripande bedömning
            av hur vårt försvar, vår ekonomi och vår industriella utveckling
            påverkas, inte minst om regering och riksdag godkänner ett köp
            från utlandet och därmed försätter ett svenskt försvarsindustriföretag
            i situationen att de saknar en nödvändig referenskund för en i
            Sverige utvecklad produkt.
          </p>
          <p xml:id="i-QYyduhcQBxxCytVajvCMhK">
            Under de senaste månaderna har det framkommit flera uppgifter
            om att FMV har brustit i sin handläggning av fordonsupphandlingen.
            Stämmer det att myndighetens främsta experter ställts åt sidan
            är det djupt oroväckande. Stämmer det att FMV gett ett traditionellt
            dieselfordon högre miljöpoäng än ett som drivs med modern elhybridteknik
            finns skäl att ifrågasätta utvärderingsresultatet.
          </p>
          <p xml:id="i-WMmL7gU5aEc2heWaWf2T6U">
            Men regeringen har också valt att inte analysera eller åtminstone
            inte redovisa sina bedömningar vad gäller upphandlingens effekter
            på svensk industriutveckling, framtida intäktsmöjligheter m.m.,
            enligt vad som anförts i punkterna ovan.
          </p>
          <p xml:id="i-8UgUohSp6isRu3J4RzUrvo">
            Utan att sådana analyser har gjorts eller redovisats kan vi inte
            ge regeringen det bemyndigande som den begär. Vi befarar att regeringen
            kommer att använda det för att snabbt godkänna det redan färdiga
            kontraktet med Patria.
          </p>
          <p xml:id="i-JLoJbG3JtMExHrWVmDQivt">
            Men vi anser att svensk försvarsindustri förtjänar bättre. I
            stället för att godkänna FMV:s begränsade utvärdering och okritiskt
            följa dess rekommendation bör regeringen skyndsamt genomföra egna
            och bredare analyser. Det är viktigt att ge försvarsindustrin
            i Sverige goda förutsättningar. Företagen efterfrågar långsiktighet
            för att våga satsa på utveckling och kompetens. Det är därför
            allvarligt att regeringen har misslyckats med att ta fram en försvarsindustristrategi.
          </p>
          <p xml:id="i-CDktSpacu68xgefUrskm8h">
            Försvaret behöver sina fordon. De ska kunna levereras enligt
            plan. Som vi bedömer det finns det fortfarande tid att försäkra
            sig om både detta och att viktiga värden för Sverige inte tappas
            bort på vägen.
          </p>
          <p xml:id="i-EyzsGBD7pgPut4anMu2a7z">
            Regeringen bör skyndsamt återkomma till riksdagen med en redovisning
            av regeringens överväganden vad gäller fordonsupphandlingens samhällseffekter
            och med en ny begäran om ett bemyndigande att införskaffa splitterskyddade
            fordon.
          </p>
        </div>
        <div type="motSignatures">
          <list>
            <item xml:id="i-BZvhiWFpVSQY4LBU2A2aF6" who="i-BNs9NctwwvjUQnQxyESNVd">
              Eva Sonidsson (s)
            </item>
            <item xml:id="i-MEpUVgdyAHpPuubj1RkZLe" who="i-PxnWyEEEJkswzBKdKbv36K">
              Agneta Lundberg (s)
            </item>
          </list>
        </div>
      </div>
    </body>
  </text>
</TEI>
