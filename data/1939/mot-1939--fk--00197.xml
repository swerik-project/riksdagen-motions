<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__197/mot_1939__fk__197-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 197. D
          </p>
          <p>
            Nr 197.
          </p>
          <p>
            Av herr Heiding m. fl., om anslag till inköp av re- monter.
          </p>
          <p>
            Chefen för armén har till innevarande års riksdag begärt att
            få inköpa ytterligare 40 st. remonter för att utfylla den brist
            på ridhästar, som enligt 1936 års försvarsbeslut uppstått vid
            armén. Bristen utgör för närvarande i fredstid 200 hästar och
            i krigstid flera tusen. Kungl. Maj:t har dock ej upptagit denna
            framställning i 1939 års stats- verksproposition. Ingen försvarsberedskap
            kan anses vara så viktig som att i tid se till, att den varmblodiga
            hästaveln ej går tillbaka, vilket den under en följd av år har
            visat sig göra. Vi anse det vara statens plikt att i största möjliga
            utsträckning stödja denna, för vårt försvar ytterst viktiga näringsgren.
            Det bästa stödet synes oss vara att staten köper så stort antal
            remonter som erfordras för genomförande av 1936 års försvarsbeslut.
            Om man tager i betänkande att det dröjer 6 år innan det går att
            få fram en fullt fältduglig ridhäst, så förstår var och en huru
            ytterst viktigt det är att denna hästavel uppehålles och understödjes
            i så stor utsträckning som möjligt. På grund av de stora risker
            som äro förenade med uppfödningen av varmblodiga hästar ha de
            större gårdarna allt mer gått från denna näringsgren och överlåtit
            denna uppfödning åt det mindre jordbruket. Fara föreligger att
            också det mindre jordbruket på grund av ekonomiska skäl skall
            minska uppfödningen av varmblodiga hästar. Över 80 procent av
            antalet inköpta remonter äro sålda av mindre jordbrukare och arrendatorer
            varför detta kan anses vara ett jordbruksintresse på samma gång
            som ett ytterst viktigt försvarsintresse. På grund av vad vi här
            ha anfört få vi hemställa,
          </p>
          <p>
            att riksdagen måtte besluta, att för år 1939 skola inköpas ytterligare
            40 stycken remonter och att härtill måtte anvisas ett belopp av
            48,000 kronor.
          </p>
          <p>
            Stockholm den 23 januari 1939.
          </p>
          <p>
            Arthur Heiding. Karl Magnusson B. A. Nilsson.
          </p>
          <p>
            i Kalmar.
          </p>
          <pb facs="riksdagen-motions-pdf/data/1939/mot_1939__fk__197/mot_1939__fk__197-002.pdf"/>
        </div>
      </div>
    </body>
  </text>
</TEI>
