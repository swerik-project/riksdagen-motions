<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00011">
  <teiHeader>
    <fileDesc>
      <titleStmt>
        <title>med anledning av prop. 2008/09:66 En ny betygsskala</title>
        <author corresp="i-2GE534P2Foy3WpqKPVNeW8">av Mats Pertoft m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:66 En ny betygsskala</title>
          <idno type="rdwebb">GW02Ub11</idno>
          <rs type="number">Ub11</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub11/text</ref>
          <ref type="dokument_url_html">http://data.riksdagen.se/dokument/GW02Ub11</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub11</ref>
          <ref type="doc">http://data.riksdagen.se/fil/82577942-B4CD-4AB3-8214-4C9E550A09AE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9c1NYo4vdxhBXERo1UyQqy" type="basedOn"/>
        <correspContext corresp="i-9c1NYo4vdxhBXERo1UyQqy">
          <ref>Proposition 2008/09:66</ref>
        </correspContext>
        <correspAction xml:id="i-JfVdoPJAEvXA6n1eQDtAJc" type="signed"/>
        <correspContext corresp="i-JfVdoPJAEvXA6n1eQDtAJc">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-3GrPnM5KDKuSxfWxymYNoC"/>
        </correspContext>
        <correspAction xml:id="i-2GogLmrSUFoPa895LbtSEe" type="referral">
          <date when="2008-12-02"/>
        </correspAction>
        <correspAction xml:id="i-D7R2N8K5JxuYXXFdu6Unz6" type="dismissal">
          <date when="2008-12-01"/>
        </correspAction>
        <correspAction xml:id="i-15J4nHTKKbQNNZPL85ekA6" type="dismissal">
          <date when="2008-12-01"/>
        </correspAction>
        <correspAction xml:id="i-YJQZ6sLeEfyAw78SiUuAsS" type="transfer">
          <date when="2008-11-28"/>
        </correspAction>
        <correspAction xml:id="i-57PsEaMqZ9kzDhEMoQv8ir" type="submission">
          <date when="2008-11-28"/>
        </correspAction>
        <correspAction xml:id="i-GAMhtUv4kG1QTz6U6PF3Ue" type="assigned"/>
        <correspContext corresp="i-GAMhtUv4kG1QTz6U6PF3Ue">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NyFUoikEN1L1jqPFxk1akp" type="motBody">
        <div xml:id="i-QkumHVYh9yPNnKBo57sxNq" type="motProposal" subtype="förslag">
          <head xml:id="i-X91arGs36KT2g1hpQ3mqKV">
            Förslag till riksdagsbeslut
          </head>
          <p xml:id="i-U9ZjCttv1Dom1iGdzqbZcB">
            Riksdagen tillkännager för regeringen som sin mening vad som
            anförs i motionen om betyg och betygskriterier.
          </p>
        </div>
        <div xml:id="i-DnV6pUe9rmCwdpLcsn1rck" type="motContent">
          <head xml:id="i-RBKNwYgJZ7VHBDWoXEi5QP" type="h1">
            Inledning
          </head>
          <p xml:id="i-8RzjBLeKkDjbwZgK1peHAu">
            Den svenska skolan måste få arbetsro. Det får inte vara så att
            varje regeringsskifte är förenat med alltför omfattande och uppslitande
            reformer. Miljöpartiet har tillsammans med Socialdemokraterna
            försökt åstadkomma en blocköverskridande uppgörelse om betygen
            med regeringen. En bred överenskommelse skulle kunna ge lärare
            och elever en stabil grund att arbeta utifrån och skapa förutsättningar
            för långsiktighet. För att en sådan överenskommelse ska kunna
            bli verklighet krävs det av samtliga parter att det finns en vilja
            till kompromisser. Tyvärr har den borgerliga regeringen med utbildningsminister
            Jan Björklund i spetsen varit helt ointresserad av kompromisser.
          </p>
          <p xml:id="i-AY71pYfCz9c54QbFfkoVRQ">
            Grön skolpolitik är en politik där eleven står i centrum. Vår
            syn på skolan bygger på att människor i grunden är aktiva och
            kreativa, med en möjlighet att bli solidariska, ansvarstagande,
            kärleksfulla och empatiska vuxna. Skolan måste utgå från barnen,
            ungdomarna och studenterna. Att stödja deras utveckling och lärande
            samt att hjälpa och styra deras kunskapsutveckling genom livet
            är skolans huvuduppgift.
          </p>
          <p xml:id="i-pCRcTt7Rqd21kWExCKxtn">
            För att förverkliga denna målsättning inriktar sig Miljöpartiets
            skolpolitik i barn- och ungdomsskolan i allra första hand på att
            stödja den pedagogiska processen i skolan. Vi vet att sant lärande
            och utveckling inte visar sig i bokstäverna A till F eller för
            den delen i bokstavskombinationerna MVG till G. Sant lärande är
            en process som sker kontinuerligt och som utgår från ett inre
            växande, nyfikenhet och en längtan efter kunskap. Betygen säger
            helt enkelt för lite. Det är hög tid att utveckla ett system som
            bättre ger information om elevens utveckling.
          </p>
          <head xml:id="i-J459SEQ3YY92YQXkgbgDxa" type="h1">
            Dagens betygssystem
          </head>
          <p xml:id="i-5hvrBc85tB1o42zRteLz68">
            Miljöpartiet anser att betygssystemet bör förändras. Problemet
            med dagens betygs­system ligger i att det gör anspråk både på
            att vara ett system för att ge elever och föräldrar information
            om hur eleverna presterar i skolan och att vara ett system för
            urval till gymnasiet och högskolan. Dessa två funktioner är helt
            olika till sin karaktär och faktiskt svårförenliga. Miljöpartiet
            tycker att dagens system fungerar relativt bra för urval till
            högre studier, men när det gäller den andra uppgiften så anser
            vi att det ligger mycket i den utbildningsvetenskapliga forskningens
            kritik mot betygen, och vi är därför starkt kritiska till dagens
            betygssystem.
          </p>
          <p xml:id="i-PFt41Guv79qFbTBrkC96K2">
            Ett problem med betygssystemet, som i allra högsta grad är relevant
            när det gäller betygens funktion som instrument för urval till
            högre studier, är att betygen inte är likvärdiga. Betygsforskaren
            Bengt Selghed på Högskolan i Kristianstad har i en studie visat
            att lärarna väger in mycket annat än elevens kunskaper när de
            ska sätta betyg. Det handlar om elevens sätt att engagera sig
            i skolarbetet, hur de uppför sig i skolan, om de sköter sina hemuppgifter,
            hur skolorganisationen ser ut med mera. Skolverket konstaterade
            2007 att betygen inte är likvärdiga och Riksrevisionen ansåg i
            en rapport 2004 att fullständig likvärdighet inte heller är möjlig
            med nuvarande betygssystem. Det finns också forskarrapporter om
            betygsinflation från Umeå universitet som visar att betygen i
            gymnasiet har blivit högre utan att kunskaperna ökat de senaste
            åren. Det innebär att de som gick ut för några år sedan riskerar
            att missgynnas på arbets­marknaden jämfört med några år yngre
            personer. I grunden blir betygsutformningen en fråga om rättssäkerhet
            för eleverna.
          </p>
          <p xml:id="i-6rXBzWJ9ADUAVCyJdCKZBg">
            Betygens andra funktion är att ge bra information till elever
            och föräldrar om hur eleven ligger till i förhållande till kunskapsmålen
            och vad eleven behöver göra för att nå bättre resultat. Men faktum
            är att det inte räcker långt med en bokstav på ett papper. Eleverna
            måste på ett tydligt sätt få veta vad de kan, vad de inte kan
            och vad de kan bli bättre på. Så fungerar inte dagens betyg som
            bara är en bokstavskombination på en, två eller tre bokstäver.
          </p>
          <p xml:id="i-B7m1rzjBB3mTaPiM6ZG6We">
            Sveriges Radio sände i september 2008 en serie program under
            titeln Kris i skolan? I programmet redovisades svaren på en enkät
            som gått ut till 123 professorer i utbildningsvetenskap, varav
            71 svarade. På frågan om betyg tidigare än idag och i fler steg
            kommer att leda till att eleverna presterar bättre i skolan svarade
            en förkrossande majoritet, 72 %, nej medan endast 8 % svarade
            ja. Det är en svidande kritik mot regeringens politik. Det bekräftar
            det som Miljöpartiet alltid hävdat. Ett nytt omdömessystem måste
            bygga på kunskaper och forskningsbaserade fakta istället för populistiskt
            tyckande. Om kunskap och kvalitet i skolan ska kunna öka måste
            också kunskap användas som grund för att utveckla skolan.
          </p>
          <head xml:id="i-2y4q5o7dt1ezmNcmEmzYQZ" type="h1">
            Regeringens förslag till betygsskala
          </head>
          <p xml:id="i-64t7dcy29oD2ARee4Qk39f">
            Regeringens proposition 2008/09:66 En ny betygsskala föreslår
            precis det som forskarkåren dömer ut, en betygsskala i fler steg
            än i dag. Regeringens förslag går ut på att en ny betygsskala
            med sex betygssteg introduceras, samt möjligheten att få streck
            i betyg.
          </p>
          <p xml:id="i-6kUhBNkKE9hoZmhNbw683E">
            Regeringens motiv för att införa detta nya betygssystem är att
            man menar att det ger ökad tydlighet i information till elever
            och vårdnadshavare genom att kunskaps­progressionen hos eleverna
            bättra tydliggörs och att minska avstånden mellan betygsstegen
            bör också öka elevernas motivation för att anstränga sig mer för
            att nå bättre resultat. Fler betygssteg löser dock inte det grundläggande
            problemet med betygens otydlighet. Faktum kvarstår, en bokstav
            säger inte särskilt mycket om vad en elev kan, eller behöver lära
            sig mer av. En bokstav talar inte om vilken utvecklings­potential
            en elev har eller vilka svaga respektive starka sidor en elev
            har inom ett ämne.
          </p>
          <p xml:id="i-WALntJeMgT6uUupMtxzyVC">
            Regeringens förslag är också problematiskt vad gäller likvärdighet.
            Förslaget rättar inte till några av de problem som finns med dagens
            betygssystem vad gäller orättvisor och snudd på godtyckliga bedömningar.
            Tvärtom ökar förslaget ytterligare risken för olikvärdighet genom
            att två av betygsstegen helt ska sakna betygskriterier.
          </p>
          <p xml:id="i-Ro9nNM1fQnnHWKB943vgue">
            Regeringen föreslår att betygsskalan ska gå från A till F med
            tillägget streck. F står för icke godkänt och ett streck innebär
            att eleven varit frånvarande i sådan utsträckning att eleven inte
            kan bedömas. Av betygen för godkända resultat ska det bara finnas
            kriterier för tre av fem betygssteg. För betygen B och D ska inga
            kriterier finnas. Regeringen skriver i propositionen: Betygsstegen
            B och D bör användas när eleven uppfyller kriterierna för närmast
            underliggande steg och till övervägande delen kriterierna för
            nästa betygssteg. Vid användningen av betygsstegen B och D bör
            läraren således inte göra en bedömning som grundas på en kvantitativ
            sammanvägning av elevens kunskaper. Betygen B och D speglar i
            stället en kunskapsprogression där eleven har påvisbara och centrala
            kunskaper för närmast högre betyg, dvs. C respektive A, men där
            de ännu inte uppfyller samtliga kriterier för det högre betyget(
            prop. s. 15).
          </p>
          <p xml:id="i-7qFBRgTex9W3J6RAJ6CH4S">
            Miljöpartiet anser inte att detta är acceptabelt eftersom det
            riskerar leda till än mer godtycke i betygssystemet. Många remissinstanser,
            som till exempel Lärarnas Riksförbund och Sveriges Kommuner och
            Landsting, har också varit starkt kritiska till regeringens förslag
            på denna punkt.
          </p>
          <head xml:id="i-MDcCMKD41xuQDGuiEXBFEZ" type="h1">
            Rätt att överklaga åtgärdsprogram och betyg
          </head>
          <head xml:id="i-DJXHykwBzAi5xFHn4TQ9uP" type="h2">
            Åtgärdsprogram
          </head>
          <p xml:id="i-Xi8EqP6k2n9x1fJswnEYfk">
            Alla elever ska ha möjlighet att nå godkända betyg, även om eleverna
            har olika förutsättningar. Elever som har svårigheter i skolarbetet
            har enligt skollagen rätt till särskilt stöd. För att säkerställa
            att en elevs behov av särskilt stöd tillgodoses har eleverna rätt
            till ett åtgärdsprogram. Åtgärdsprogrammen utgör viktiga verktyg
            för det pedagogiska arbetet i skolan. De fungerar som uppföljnings-
            och utvärderings­instrument och skapar pedagogiska diskussioner.
            Åtgärdsprogrammen bidrar också till att tydliggöra ansvarsfördelningen
            i arbetet med barnen, både i relationen mellan hem och skola och
            mellan olika befattningshavare inom och utom skolan. Tyvärr har
            det visat sig att åtgärdsprogram ofta håller en väldigt låg kvalitet,
            och det är inte ovanligt att elever som har rätt till det ändå
            inte får något åtgärdsprogram.
          </p>
          <p xml:id="i-M3SLnYECAmr82hTmtAdSQv">
            Elever som är i en situation där de behöver särskilt stöd är
            en extra viktig grupp att uppmärksamma. Ambitionen för den svenska
            skolan måste vara att alla elever går ut grundskolan med fullständiga
            betyg, och för att det ska bli verklighet måste denna grupp uppmärksammas
            och få det stöd som de behöver och har rätt till.
          </p>
          <p xml:id="i-KxiqpXcis5L6DCfBhxn5XJ">
            Elevers rättigheter behöver stärkas på flera sätt, och regeringens
            förslag gör vissa förändringar än mer angelägna. Regeringen föreslår
            dels att betygssteget F införs, som betecknar ett icke-godkänt
            resultat, dels att streck ska föras in i betygsdokumenten som
            en markering som visar att eleven varit frånvarande i för stor
            utsträckning för att betyg ska kunna sättas. Detta är nyheter
            i betygssystemet och har ifrågasatts bland annat av Lärarförbundet,
            som inte tycker att betyget icke godkänt hör hemma i den obligatoriska
            grundskolan. Finns det risk för ett underkännande måste det istället
            vara en signal till skolhuvudmannen att sätta in alla resurser
            för att ge eleven stöd och undvika ett sådant misslyckande säger
            Lärarförbundets ordförande Eva-Lis Sirén i ett pressmeddelande.
          </p>
          <p xml:id="i-7aYxaSHeV2JYB78zrKbJvK">
            I ljuset av detta blir åtgärdsprogrammen än viktigare och Miljöpartiet
            anser att kvaliteten på åtgärdsprogrammen måste öka. I år kom
            Skolverket ut med allmänna råd för arbete med åtgärdsprogram för
            att försöka höja kvaliteten på programmen. Miljöpartiet tycker
            att det är bra men anser också att elevernas rättssäkerhet måste
            stärkas genom att möjlighet till överklagan av åtgärdsprogram
            införs. Eleverna har enligt lag rätt att få kvalitativt extra
            stöd, men denna rätt berövas dem alltför ofta. För Miljöpartiet
            är det enormt viktigt att dessa elever får den hjälp de behöver.
            Den ständigt ökande skara elever som söker individuella programmet
            till gymnasiet är ett bevis för att detta inte har fungerat.
          </p>
          <p xml:id="i-9dTzL1TBZ7NkHTfKH8hs73">
            På initiativ av Miljöpartiet och de borgerliga partierna gav
            riksdagen våren 2006 den dåvarande regeringen i uppdrag att återkomma
            till riksdagen med förslag till hur en rättighet att överklaga
            åtgärdsprogrammet skulle kunna se ut. Trots att de borgerliga
            partierna sedan två år innehar regeringsmakten har ingenting hänt
            med frågan. Miljöpartiet anser att detta måste ändras nu.
          </p>
          <head xml:id="i-BaT1ZTN7MoBMTmeHApDGGW" type="h2">
            Elever ska ha rätt att få betyg omprövade
          </head>
          <p xml:id="i-TYa47Z4TmWxP8C6w8vUe6X">
            Så länge dagens betygssystem finns kvar ska eleverna självklart
            ha rätt att få sina betyg omprövade. Regeringens förslag om fler
            betygssteg gör om möjligt detta än mer angeläget eftersom elever
            nu riskerar att få ett F eller streck i betyg, betygssteg som
            får stora och allvarliga konsekvenser för eleverna. Betygssättning
            är myndighets­utövning och bör självklart liksom andra myndighetsbeslut
            kunna omprövas. Lärarfacken, Elev­organisationen och samman­slutningen
            Sveriges Kommuner och Landsting står enade i kravet om att betyg
            bör kunna överprövas, vilket också föreslogs i Skollagskommitténs
            betänkande. Det är en grundläggande fråga om elevernas rättssäkerhet.
            Därför anser Miljöpartiet att regeringen bör få i uppdrag att
            återkomma till riksdagen med ett förslag som ger eleverna möjlighet
            att få sina betyg överklagade.
          </p>
          <head xml:id="i-XSuRwsSKQBsV7xtsBVdmTm" type="h1">
            Betygsfria skriftliga omdömen
          </head>
          <p xml:id="i-Sud1wjMeMmQa7EwBvY2rLH">
            Betygssystem av den typ som vi har i dag är som vi konstaterat
            problematiska på flera sätt. Miljöpartiet förespråkar i stället
            ett utvärderingssystem som motiverar eleverna till att lära sig
            mer. Eleverna ska kunna nå bättre resultat och utvecklas under
            sin tid i skolan. Vi vill införa betygsfria skriftliga omdömen
            som en formaliserad version av utvecklingssamtalen som hålls varje
            år i grundskolan. De skriftliga omdömen som eleverna får ska vara
            ganska vida och breda i sin karaktär under de första årskurserna
            för att allteftersom man kommer högre upp i skolan bli mer konkreta
            och relaterade till grundskolans utbildningsmål. Syftet med omdömena
            är att eleverna ska få utförlig och tydlig information om hur
            de ligger till och om vad de behöver arbeta mer med. Det är viktigt
            att omdömena är framåtsyftande.
          </p>
          <p xml:id="i-JfcsHAZ36mrk6xGAWb4boS">
            Betyg enligt dagens modell blir enbart kvar som ett urvalsinstrument
            för fortsatta studier och arbete. I praktiken behöver betygen
            då enbart ges som slutbetyg i grundskolans årskurs 9 samt i gymnasiet.
            Skriftliga betygsfria omdömen kommer att utgöra ett kvalitativt
            underlag för den lärare som ska sätta slutbetyg. Elever och föräldrar
            ska inte heller behöva känna sig överraskade över ett slutbetyg,
            utan kan känna ökad trygghet med den utvärdering som de betygsfria
            omdömena står för.
          </p>
          <p xml:id="i-A2ao7gmBvwsiVuehTTkyRQ">
            Det finns många positiva erfarenheter av skriftliga omdömen.
            I de skolor där detta prövats är elever, lärare och inte minst
            föräldrar nöjda med utfallet. Dylan Wiliam från Institute of Education
            vid Londons universitet, en av världens mest ansedda betygs­forskare,
            pekar på forskning som visar att skriftliga omdömen höjer elevernas
            resultat med i genomsnitt 30 % och betyg inte alls. Sverige behöver
            ett modernt utvärderingssystem i skolan som motiverar eleverna
            till bättre resultat.
          </p>
          <p xml:id="i-X392f527PY1NiGa538DD89">
            Miljöpartiets förslag om betygsfria skriftliga omdömen får inte
            på något sätt samman­växlas med de frivilliga betygsomdömen som
            regeringen infört från och med höst­terminen 2008. Denna typ av
            betygsomdömen är i praktiken samma sak som betyg. Det mest allvarliga
            problem som finns med regeringens betygsomdömen är att det dels
            inte finns några nationella kriterier eller bedömningsunderlag,
            dels att lärarna som ska sätta betygsomdömen inte har någon utbildning
            för detta.
          </p>
        </div>
        <div xml:id="i-CYnexpDVaq7BB1CZHvXPkE" type="motSignatures">
          <list xml:id="i-VC8ShDJ1Xnq8WsgBaALR6V">
            <item xml:id="i-FVFxoWvBagsBSC7pfaHA1e" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-8CWwFgDbdNvRFBcS4nKQq7" who="i-2EZPhWWR7yHztg3zN2aNvh">
              Peter Rådberg (mp)
            </item>
            <item xml:id="i-DFp7VnHptVGyTCFfmUFw1f" who="i-PPtpTU7erj7n8C4rdQihuK">
              Lage Rahm (mp)
            </item>
            <item xml:id="i-UuBrpZpBJpchn7LZvYwNHB" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-FMw65UzQm3Dm7mxWRkjoze" who="i-3GrPnM5KDKuSxfWxymYNoC">
              Mikaela Valtersson (mp)
            </item>
          </list>
        </div>
      </div>
    </body>
  </text>
</TEI>
