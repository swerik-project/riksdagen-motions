<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00173">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__173/mot_1957__ak__173-001.pdf"/>
      <fw xml:id="i-WKNNYFRhdprRzqU47k15Pa">
        Nr.173—3179 Motioner i Andra kammaren, nr 173 år 1957 1
      </fw>
      <div xml:id="i-FtUMuLAUETVDThJAdA7SPN" type="motHeader">
        <div xml:id="i-TxNyATggyGX9xCXmNyWh7F" type="motTitle"/>
        <div xml:id="i-Ruovfn97ro8ThFC9FzTgDz" type="motSubmissionInfo"/>
      </div>
      <div xml:id="i-TEd2CqxWa97e8gdt8GosZx" type="motBody">
        <div xml:id="i-KAoxba6ahzLtaBVhwAknRw">
          <p xml:id="i-GY9rPhzWzKN1wHpCX2k2d3">
            Nr 173
          </p>
          <p xml:id="i-NFnyqppauSVpPwPrYbjFCs" type="titleString">
            Av herr Munktell m. fl., om rätt att vid taxering till statlig
            inkomstskatt åtnjuta avdrag för penninggåva till internationell
            hjälpverk- samhet bland flyktingar.
          </p>
          <p xml:id="i-JUM7pbsvVCsDbeKVVAHMEb">
            De över 'hela världen svårbemästrade flyktingproblemen har på
            senaste tid i hög grad skärpts genom den stora strömmen av flyktingar
            från det krigshärjade Ungern. Fram till den 5 januari hade 160
            000 människor an- mält sig som flyktingar i Österrike. Av dessa
            har 90 000 kunnat mottagas i andra länder, men 70 000 var alltjämt
            kvar, och detta antal ökar för när- varande med mellan 3 000 och
            4 000 i veckan. De flesta stater har fyllt sina s.k. kvoter och
            anser sig tills vidare icke kunna taga emot fler flyktingar. Det
            ankommer på de olika länderna — även Sverige att skyndsammast
            taga denna sin ställning under ompröv- ning. Det torde samtidigt
            vara uppenbart, att skyldighet icke kan anses föreligga för Österrike
            att ensamt och utan bistånd omhändertaga dessa flyktingar. För
            att de uppkomna problemen skall kunna lösas på ett till- fredsställande
            sätt är stora insatser erforderliga såväl av enskilda personer
            som av de olika staternas myndigheter. Att Sverige i detta hänseende
            går i främsta ledet vore både önskvärt och naturligt. Få länder
            i världen har en levnadsstandard jämförlig med den svenska. Våra
            resurser är av sådan om- fattning, att vi — såväl på det enskilda
            som det statliga planet — borde ha möjligheter till en större
            insats för det internationella hjälparbetet. För närvarande planeras
            av de internationella hjälporganisationerna en ny stor aktion
            för insamling av medel till lösande av de ungerska flykting- problemen.
            Önskvärt vore emellertid att denna aktion utsträcktes så att möjligheter
            uppstod att i grunden lösa hela flyktingproblemet i ett samman-
            hang. Sedan andra världskrigets slut vistas fortfarande omkring
            300 000 flyktingar i läger, enbart i Österrike ca 20 000. Ursprungligen
            var den för- hoppningen rådande att dessa läger endast skulle
            vara en övergångsform, och att det skulle vara möjligt att så
            småningom utplacera flyktingarna i olika länder. Så har dock inte
            blivit fallet. Flyktinglägren har blivit perma- nenta företeelser,
            och de människor, som förts samman där, har i många fall brutits
            ned psykiskt såväl som fysiskt. Den under andra världskriget ofta
            omskrivna ”lägersjukan” har fortfarande stor utbredning även i
            de västeuropeiska länderna. Förhållanden likartade med de österrikiska
            är rå- dande också i flera andra stater, i Tyskland, i Italien
            och Trieste, i Grekland och Turkiet.
          </p>
          <p xml:id="i-GvtQekS7Q6hRnnar4pmDhS">
            Det skulle utan tvivel innebära en stor tragedi, om de ungerska
            flyktingarna
          </p>
          <p xml:id="i-Jqq69ajbV2eiU9UpsWExVy">
            1 Bihang till riksdagens protokoll 1957. 4 saml. Nr 173—179
          </p>
          <pb facs="riksdagen-motions-pdf/data/1957/mot_1957__ak__173/mot_1957__ak__173-002.pdf"/>
          <fw xml:id="i-EdHPTM7q7SdyN6zGJuwsWK">
            2 Motioner i Andra kammaren, nr 173 år 1957
          </fw>
          <p xml:id="i-9L6CbTgDVYRTuHEFsC45DX">
            tvingades att dela sina föregångares öde — om de i likhet med
            dessa endast skulle ha att se fram emot en tid av hopplöshet och
            desperation för att slut- ligen helt brytas ned. Det är en moralisk
            skyldighet för alla bättre lottade stater och folk att bispringa
            med hjälp för att förhindra, att ett sådant läge uppstår. Samtidigt
            skulle det ge anledning till stor tillfredsställelse, om möjligheter
            erbjöds att äntligen och slutgiltigt lösa problemen för samtliga
            flyktingkategorier. En sådan offensiv torde endast kunna genomföras,
            om folken är beredda att offra något av sitt eget välstånd. Den
            svenska offervilligheten till den enskilda insamlingsverksamheten
            har redan givit gott utbyte i form av ansenliga bidrag till Ungernhjälpen.
            Dessa belopp är dock snart förbrukade. En internationell hjälpverksamhet
            av den omfattning det här är fråga om kräver, vare sig den är
            inriktad på att lösa endast de ungerska flyktingarnas problem
            eller hela flyktingfrågan i ett sammanhang, vidsträckta ekonomiska
            resurser. För svenskt vidkommande medför detta förpliktelser i
            betydligt större utsträckning än vad som tidigare varit för handen.
            En samverkan med bidrag från såväl staten som enskilda människor,
            företag och organisationer skulle härvidlag medföra de snabbaste
            resultaten. Det finns goda skäl att antaga, att denna hjälpverksamhet
            skulle kunna intensifieras och bidragsviljan kraftigt stimuleras,
            om givaren medgavs skattebefrielse intill en viss gräns för de
            lämnade gåvorna. Dylik avdrags- rätt tillämpas generellt för gåvor
            till humanitära, vetenskapliga, religiösa och litterära ändamål
            i ett flertal stater, t. ex. USA och Västtyskland. Frågan om avdragsrätt
            för gåvor till humanitära och andra ändamål har redan tidigare
            vid flera tillfällen varit underkastad riksdagens prövning. Sålunda
            hemställdes i en motion vid 1950 års riksdag om utredning och
            för- slag i syfte att avdragsrätt infördes för donationer till
            vetenskaplig under- visning och forskning. Vid 1951 års riksdag
            framfördes ett yrkande, att riks- dagen för sin del ville uttala
            sin anslutning till ett förslag om skattefrihet för gåvor till
            enskilda sociala hjälpinstitutioner intill en viss gräns och hos
            Kungl. Maj:t hemställa om utredning och förslag i ärendet. Vid
            1954 års riksdag yrkades på införande av rätt till avdrag under
            vissa förutsättningar vid den statliga inkomstbeskattningen för
            gåva till hemvärns- eller rusthålls- organisationer. Vid 1953
            och 1955 års riksdagar .slutligen yrkades, att ut- redning skulle
            verkställas om rätt till avdrag vid taxering till statlig in-
            komstskatt för belopp upp till en viss procent av den skattskyldiges
            inkomst, om den skattskyldige skänkt beloppet till humanitära,
            litterära, religiösa eller vetenskapliga ändamål eller till undervisningsändamål.
            Vid samtliga tillfällen har riksdagen godkänt av bevillningsutskottet
            framlagda avslags- yrkanden. Avdragsrätt har dock medgivits i
            några få fall. Enligt beslut vid 1938, 1939, 1941 och 1942 års
            riksdagar föreskrevs genom särskilda författningar
          </p>
          <pb facs="riksdagen-motions-pdf/data/1957/mot_1957__ak__173/mot_1957__ak__173-003.pdf"/>
          <fw xml:id="i-NGH9oDhqNXXihVpdXm2E7G">
            Motioner i Andra kammaren, nr 173 år 1957 3
          </fw>
          <p xml:id="i-Mj4yqMRD2qHU2Zp18vRs7x">
            rätt för skattskyldig att vid taxering vissa år enligt förordningen
            om statlig inkomst- och förmögenhetsskatt åtnjuta avdrag för gåvor
            till sjövärnskåren, hemvärnet, luftskyddet och luftvärnet. Denna
            avdragsrätt upphörde med utgången av år 1943. År 1943 beslöt riksdagen
            vidare att bemyndiga Kungl. Maj:t att medgiva skattskyldig, som
            under beskattningsår, för vilket taxering verkställdes år 1944
            eller år 1945, lämnat penninggåva ej understigande visst belopp
            till internationellt hjälparbete till lindrande av nöd bland civilbefolkningen
            i krigshärjade länder, avdrag vid taxering till statlig inkomst-
            och förmögen- hetsskatt samt till krigskonjunkturskatt för sådan
            gåva. Som bevillningsutskottet påpekade i motiveringen till sitt
            avslagsyrkande på den tidigare omnämnda motionen vid 1950 års
            riksdag har de av riks- dagen gjorda medgivandena i fråga om avdragsrätt
            för gåvor föranletts av de vid den tid, då medgivandena lämnades,
            särskilda förhållanden, och de har även varit till tiden begränsade.
            Utskottet uttalade vidare, ”att bestäm- melser av detta slag innebure
            en klar avvikelse från de principer, som låge till grund för gällande
            skattelagstiftning”. Likaledes har utskottet vid upp- repade tillfällen
            framhållit angelägenheten av att främjandet av behjärtans- värda
            eller eljest allmännyttiga ändamål icke skedde i form av lättnader
            vid beskattningen utan att, i den mån stöd från statens sida för
            något ända- mål befunnes påkallat, detta stöd lämnades i form
            av anslag till det avsedda ändamålet.
          </p>
          <p xml:id="i-99tKUw9mfMLkh1GRsCSKU">
            Det synes även oss riktigt, att återhållsamhet bör iakttagas
            vid införan- det av avdragsrätt för gåvor till olika ändamål.
            Men det torde ävenledes vara uppenbart, att staten vid vissa tillfällen
            bör underlätta enskilda insatser av ifrågavarande slag. Samma
            uppfattning präglade också statsministerns ytt- rande inför 1943
            års riksdag, då debatten om Kungl. Maj:ts förslag att in- föra
            avdragsrätt för gåvor till internationellt hjälparbete förekom.
            Stats- ministern yttrade därvid som svar på de invändningar, som
            framförts bl. a. följande:
          </p>
          <p xml:id="i-T3xNnZkgQSkHn62xW3j3ck">
            ... det förefaller mig, som om det fattades någonting i det resonemang
            man för. Resonemanget innebär ungefär, att statsmakterna här vilja
            gå en omväg för att lämna statshjälp till vissa ändamål, och detta
            sker under for- mer, där riksdagen anser sig inte ha tillräcklig
            kontroll. Men man glömmer bort, att genom denna metod mobiliseras
            också en betydande enskild hjälp. Här ställes man i valet mellan
            om staten ensam skall överta hela kostnaden för hjälpen eller
            om man samtidigt genom en statlig åtgärd skall uppmuntra till
            enskilda insatser. Det är nämligen inte utan vidare klart, att
            man, därest avdrag inte kan medges, kan mobilisera den enskilda
            hjälpen i samma om- fattning. Jag skulle tro, att den svenska
            riksdagen och den svenska rege- ringen under de närmaste åren
            kommer att ställas inför uppgifter av huma- nitär natur, som medför
            ganska stora anspråk på statskassan, men jag tror inte, att det
            vore lyckligt, om man förfor på det sättet, att den svenska all-
          </p>
          <pb facs="riksdagen-motions-pdf/data/1957/mot_1957__ak__173/mot_1957__ak__173-004.pdf"/>
          <fw xml:id="i-BuuLo2trBVxSRgWj8T1zMH">
            4 Motioner i Andra kammaren, nr 173 år 1957
          </fw>
          <p xml:id="i-QMuFY5BFeB5yccytMiLwzn">
            mänheten slutligen fick den uppfattningen, att allt sådant stöd
            skall lämnas genom staten och att den enskilde egentligen inte
            har någon uppgift att fylla därvidlag... ... Vad jag tycker skulle
            vara betänkligast är, om genom riksdagens ståndpunktstagande skapades
            den föreställningen, att den statliga hjälpen skall bli den väsentliga,
            kanske den enda, och att statsmakterna saknar in- tresse för att
            uppmuntra den enskilda hjälpverksamheten.
          </p>
          <p xml:id="i-3StyeSq2QpS1UGRLfecSNL">
            Den positiva inställning till den enskildes betydelse för hjälpverksamhe-
            ten, som den dåvarande statsministern gav uttryck för, synes oss
            beaktans- värd. Det förhåller sig otvivelaktigt så, att de bästa
            resultaten uppnås vid samverkan mellan staten och den enskilde,
            och det får anses önskvärt, att staten, då den har möjlighet därtill,
            genom åtgärder av olika slag upp- muntrar till enskilda insatser.
            Behovet av internationell flyktinghjälp i våra dagar är förvisso
            lika behjärtansvärt som de förhållanden, vilka föranledde 1943
            års riksdag att fatta sitt beslut om avdragsrätt för gåvor till
            interna- tionellt hjälparbete. Beträffande omfattningen av skattebefrielsen
            torde denna av tekniska skäl endast böra omfatta penninggåvor
            och avse endast statlig inkomstskatt, alltså icke kommunalskatt.
            Det avdragsgilla beloppet torde lämpligen böra begränsas till
            högst 10 procent av den beskattningsbara inkomsten. Här- igenom
            skapas möjligheter att förhindra skattebortfall av alltför stor
            om- fattning och ävenledes att skattskyldiga med stora inkomster
            kommer i åt- njutande av i detta sammanhang icke berättigad skattebefrielse.
            Det synes oss lämpligt, att tills vidare dylik avdragsrätt medgives
            endast under beskattningsår, för vilket taxering verkställes år
            1958 eller år 1959. Enligt 1943 års beslut om skattefrihet för
            gåvor till internationellt hjälp- arbete medgavs avdrag endast
            för belopp, uppgående till minst 1 000 kronor, och rätten till
            avdrag skulle i varje särskilt fall vara föremål för Kungl. Maj:ts
            prövning. En sådan begränsning av avdragsrätten synes oss svårli-
            gen låta förena sig med grundsatsen om jämlikhet och rättvisa
            vid beskatt- ning. Skattebefrielsen bör därför göras allmän och
            icke nedåt vara bunden av gåvans storlek. De betänkligheter, som
            ur skatteteknisk och kontrollsyn- punkt kan anföras häremot, torde
            i betraktande av ändamålet med den före- slagna åtgärden icke
            vara av avgörande betydelse. Möjligheter att åstad- komma erforderlig
            kontroll torde ävenledes vara förefintliga. Denna synes oss lämpligen
            kunna ordnas så, att Kungl. Maj:t bemyndigas att bestämma till
            vilka organisationer gåvorna skall lämnas för att avdragsrätt
            skall få åtnjutas. Härvid bör föreskrivas, att sådan organisation
            har att till givaren överlämna kvitto på gåvans belopp. Skattskyldig,
            som önskar komma i åt- njutande av skattebefrielse för sådan gåva,
            skall i samband med deklara- tionen översända detta kvitto till
            skattemyndigheterna. Med stöd av vad ovan anförts hemställer vi,
          </p>
          <pb facs="riksdagen-motions-pdf/data/1957/mot_1957__ak__173/mot_1957__ak__173-005.pdf"/>
          <fw xml:id="i-GwuuGY6s5UiSLsGXCyrFmm">
            Motioner i Andra kammaren, nr 173 år 1957 5
          </fw>
          <p xml:id="i-UgKdGQCXtQvHE3KGFhNEU9">
            att riksdagen måtte medgiva skattskyldig, som under be- skattningsår
            för vilket taxering verkställes år 1958 eller år 1959, lämnat
            penninggåva till internationell hjälpverksamhet bland flyktingar,
            må, vid taxering till statlig inkomstskatt ut- över eljest medgivna
            avdrag, åtnjuta avdrag med belopp, mot- svarande vad den skattskyldige
            enligt från auktoriserad hjälp- organisation utfärdat kvitto visat
            sig ha under beskattnings- året utgivit såsom sådan gåva, dock
            högst tio procent av den beskattningsbara inkomsten, att riksdagen
            måtte bemyndiga Kungl. Maj:t att bestämma till vilka organisationer
            gåvorna skall lämnas för att avdrags- rätt skall få åtnjutas,
            samt att riksdagen måtte uppdraga åt vederbörande utskott att
            utarbeta erforderlig lagtext.
          </p>
          <p xml:id="i-Mw83JHo3c5QbEWowAKyfTx" type="date">
            Stockholm den 24 januari 1957
          </p>
          <div xml:id="i-KZJDapMYJejv1Hmu89i3su" type="signatureBlock">
            <list xml:id="i-DPnpw42ZA8hQ8R1mxgefax">
              <item xml:id="i-VjQftNDnR34M4dKJf1oxY2" who="unknown" type="signature">
                Henrik Munktell Lennart Eliasson Stina Wallerius Per Svensson
                Edvin Jacobsson Carl E Johansson i Stenkyrka i Tobo Torp Hans
                Levin Jan Ivan Nilsson
              </item>
            </list>
          </div>
          <p xml:id="i-ZFTtqwfRrFFZNGrSJa6mj">
            i Tvärålund
          </p>
        </div>
      </div>
    </body>
  </text>
</TEI>
