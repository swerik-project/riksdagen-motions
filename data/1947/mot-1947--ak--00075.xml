<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1947--ak--00075">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__75/mot_1947__ak__75-001.pdf"/>
      <fw xml:id="i-3kLdEXxJG9U8YaLwGQjJ7z">
        Motioner i Andra kammaren, nr 75. 5
      </fw>
      <div xml:id="i-JjBHSXUFGFYCEh3awxpkch" type="motHeader">
        <div xml:id="i-4rzeE6jy7UNBsp48YzejZr" type="motTitle"/>
        <div xml:id="i-B3sJp6JwrfzcrA4ebzYHxZ" type="motSubmissionInfo"/>
      </div>
      <div xml:id="i-RXevtSkZEZJ8riNmHzGNUh" type="motBody">
        <div xml:id="i-8uBeT6VV2ifLuGvz42bH8J">
          <p xml:id="i-PwBoXKwvTt6jLQmyUtDA5B">
            NP 13.
          </p>
          <p xml:id="i-Q5GD3HyGjDkXzSDCbJjbfc">
            Av herr Osterman m. fl., om inrättande av lokala utskrivnings-
            nämnder vid sinnessjukhusen.
          </p>
          <p xml:id="i-WRusyNt1bQo3ZmaAcrLqj6">
            Beslut om utskrivning från sinnessjukhus av där intagen ankommer
            i all- mänhet på vederbörande sjukvårdsläkare. Om denne vägrar
            bifalla fram- ställning om utskrivning äger den intagne eller
            annan, som har rätt att påkalla utskrivning, att hos sinnessjuknämnden
            anhålla därom. Över sin- nessjuknämndens beslut må besvär ej anföras.
            Sinnessjuknämnden är prin- cipiellt ensam beslutande utskrivningsmyndighet
            beträffande dem, som på grund av sinnesbeskaffenhet av domstol
            förklarats icke kunna fällas till ansvar för begånget brott eller
            som, enligt vad känt är, under inflytande av sinnessjukdom begått
            mot annans personliga säkerhet riktat brott, vilket icke blivit
            beivrat, eller som enligt domstols förordnande intagits i allmän
            uppfostringsanstalt men överförts till sinnessjukhus och slutligt
            utskrivits från anstalten eller som intagits å sinnessjukhus i
            samband med frigivning från straffarbete eller fängelse eller
            utskrivning från förvaring eller inter- nering å säkerhetsanstalt.
            Emellertid kan sinnessjuknämnden uppdraga åt sjukvårdsläkaren
            att meddela beslut om utskrivning i nämndens ställe.
          </p>
          <p xml:id="i-KKHrB7LUQTZXhPsXWakaJL">
            Sinnessjuknämnden består av fem ledamöter. Chefen för medicinalstyrel-
            sen är självskriven ledamot; övriga ledamöter jämte suppleanter
            utses av Konungen. Av de särskilt utsedda ledamöterna skola två
            vara i sinnesjuk- vård särskilt kunniga läkare. De båda övriga
            få icke vara läkare, och den ene av dem skall vara eller hava
            varit ordinarie innehavare av domarämbete.
          </p>
          <p xml:id="i-HnLmfyXTtXxvypeCHdeuXc">
            Sinnessjuknämndens arbetsbörda har för varje år sedan dess tillkomst
            vid sinnessjuklagens ikraftträdande den 1 januari 1931 ökat. År
            1945 utgjor- de antalet handlagda utskrivningsärenden 3584, därav
            ca 89 9/o rörande straffriförklarade och jämställda; åren 1933
            och 1937 voro motsvarande siffror 593 (68 9/0) och 1 417 (79 9/0).
            I själva verket utgjorde nämndens ökade arbetsbörda en huvudorsak
            till en ändring av sinnessjuklagen år 1941, varigenom möjlighet
            till delegation på sjukvårdsläkaren av vissa tidigare av nämnden
            ensam handlagda ärenden åstadkoms. I sitt yttrande över propositionen
            om lagändringen erinrade första lagutskottet (återgivet ur strafflagberedningens
            betänkande den 31 december 1942), att det väsentliga skälet för
            sinnessjuknämndens tillkomst varit önskemålet att förstärka garantierna
            mot obehörigt kvarhållande av patienter å sinnessjukhus. Nämnden
            skulle sålunda utgöra en opartisk och
          </p>
          <pb facs="riksdagen-motions-pdf/data/1947/mot_1947__ak__75/mot_1947__ak__75-002.pdf"/>
          <fw xml:id="i-6SksdCkup6KgQyRHaWFa6Q">
            6 Motioner i Andra kammaren, nr 79.
          </fw>
          <p xml:id="i-TYK4PZMq74iGFBYY3unVLv">
            auktoritativ klagoinstans, dit de intagna och deras anhöriga
            skulle kunna vända sig med framställningar om utskrivning. Det
            ansågs emellertid icke lämpligt att nämnden skulle bliva endast
            klagoinstans, vilket bl. a. skulle inneburit, att utskrivningsfrågor
            rörande straffriförklarade såsom förut skulle handläggas av medicinalstyrelsen
            med rätt för vederbörande att föra klagan hos nämnden. Därför
            överlämnades åt nämnden att besluta rörande utskrivning av straffriförklarade,
            med vilka den nya lagen jämställde den som, enligt vad känt är,
            under inflytande av sinnessjukdom begått mot an- nans personliga
            säkerhet riktat brott. Utskottet funne, att då sinnessjuk- nämnden
            icke syntes vara i stånd att medhinna alla de uppgifter, som åvilade
            densamma, det framstode som en nära till hands liggande lösning
            att be- gränsa nämndens verksamhet till den huvuduppgift, för
            vilken nämnden egentligen inrättats, samt åt medicinalstyrelsen
            eller annat centralt organ överlämna att besluta om utskrivning
            av straffriförklarade och med dessa i utskrivningshänseende jämställda.
            I propositionen föresloges i stället andra sätt att minska nämndens
            arbetsbörda. Enligt utskottets uppfattning torde en bestående
            lösning icke kunna vinnas enbart genom vad som föreslagits. Utredning
            påginge emellertid rörande frågan om behandlingen av psykiskt
            abnorma förbrytare, och i samband därmed torde en genomgående
            översyn av utskrivningsbestämmelserna komma att ske. Med tanke
            härpå funne sig utskottet, som tillstyrkte de föreslagna ändringarna
            i utskrivningsbestäm- melserna, icke böra tillstyrka framförda
            yrkanden om ytterligare utsträck- ning av sjukvårdsläkarens befogenhet
            med avseende å utskrivning än propo- sitionen innehölle. Vid övervägandet
            av frågan om ändrade bestämmelser för utskrivning från sinnessjukhus
            av straffriförklarade framstod inom strafflagberedningen såsom
            önskvärt att en decentralisering av utskrivningsförfarandet komme
            till stånd. Genom en dylik decentralisering kunde man bl. a. råda
            bot på vissa nackdelar, som vidlåda det nuvarande systemet. De
            skäl som av beredningen i dess betänkande den 31 december 1942
            angående strafflagens tillräknelig- hetsbestämmelser, sinnesundersökning
            m. m. anfördes återfinnas i följande citat ur betänkandet: »Härutinnan
            må anmärkas, att sinnessjuknämndens prövning — i likhet med all
            motsvarande central granskning — måste ske utan den personliga
            kontakt med den intagne, som en lokal utskrivnings- myndighet
            kan ernå. Sinnessjuknämnden kan, när den så finner erforderligt,
            sammanträda på det sjukhus där den, om vars utskrivning är fråga,
            är inta- gen, men det säger sig självt, att i den mån nämndens
            arbetsbörda är stor, komma dylika sammanträden att höra till undantagen.
            Den skriftväxling, som föranledes av att nämnden i första hand
            skall pröva utskrivningsfrågan, kommer ofta att upptaga en icke
            oväsentlig del av sjukvårdsläkarens tid och medför en viss omgång
            och tidsutdräkt. En viktig omständighet, sär- skilt vid all försöksutskrivning,
            är att den som utskrives kan placeras i lämplig arbetsanställning.
            Möjligheterna härför försvåras ibland därigenom
          </p>
          <pb facs="riksdagen-motions-pdf/data/1947/mot_1947__ak__75/mot_1947__ak__75-003.pdf"/>
          <fw xml:id="i-CuEtoCJyECa8FZGuSBfP52">
            Motioner i Andra kammaren, nr 75. 7
          </fw>
          <p xml:id="i-M6qXCuPHJjfmijx4ZW6a42">
            att sinnessjuknämndens besked måste avvaktas. En lokal utskrivningsmyn-
            dighet kan smidigare och snabbare få till stånd ett beslut i situationer,
            där detta är önskvärt. Ett ytterligare skäl till en starkare decentralisering
            av utskrivningsförfarandet beträffande straffriförklarade och
            med dem i ut- skrivningshänseende likställda patienter finner
            strafflagberedningen ligga däri, att sinnessjuknämnden erhåller
            den ställning, som ursprungligen av- setts skola tillkomma densamma
            såsom en klagoinstans till skydd för de intagna. Självklart bör
            klagan hos nämnden alltid få föras över beslut av den lokala utskrivningsmyndigheten
            att vägra utskrivning.» Den »lokala» utskrivningsnämnd, som strafflagberedningen
            i sitt betän- kande föreslog, skulle förutom av sjukvårdsläkaren
            bestå av två av Kungl. Maj:t för ändamålet utsedda personer, av
            vilka den ene vore eller hade varit ordinarie innehavare av domarämbete
            och den andre borde vara i allmänna värv erfaren. Beslut om utskrivning
            förutsatte enligt beredningens mening enstämmighet mellan sjukvårdsläkaren
            och de särskilt förordnade perso- nerna. Vid vägrat bifall till
            framställning om utskrivning skulle beslutet kunna överklagas
            hos sinnessjukhusnämnden. De av strafflagberedningen framlagda
            förslagen ha i denna del icke resul- terat i ändring av sinnessjuklagen,
            ehuru de för en sådan förebragta skälen genom vissa händelser
            under senare tid ha fått ökad styrka och andra ha tillkommit.
            Antalet ärenden, som kommit under sinnessjuknämndens pröv- ning,
            har så när som på år 1946 vuxit för vart och ett av de senaste
            fyra åren (1943: 3 189, 1944: 3 690, 1945: 4 012, 1946: 3 910);
            vid de flesta av dess sammanträden behandlas inemot 70 å 75 framställningar.
            Möjligheterna att erhålla personlig kontakt med klientelet vid
            sammanträden på de olika sjukhusen begränsas av de praktiska svårigheterna,
            och i de flesta fall måste ärendena avgöras utan att nämnden vid
            något tillfälle kunnat skaffa sig en på personlig undersökning
            grundad kännedom om vederbörande. Betydelsen av denna olägenhet
            bör givetvis icke överdrivas, men den fram- står likväl i den
            populära uppfattningen såsom ägnad att byråkratisera i stället
            för att individualisera dessa så viktiga avgöranden. Å andra sidan
            måste oförbehållsamt medges, att centraliseringen av utskrivningsärendena
            innebär stora fördelar i form av en enhetlig praxis vid bedömandet
            av de olika ärendena, i så måtto att den samlade erfarenheten
            av ett stort, hela landet omfattande material kunnat läggas till
            grund för besluten. Under de senaste åren har sinnessjukvården
            upplevat den ena s. k. förtro- endekrisen efter den andra. Enligt
            vårt förmenande ligga bakom dessa icke några sådana verkliga missförhållanden,
            att de skulle motivera de opinions- stormar, som gång efter annan
            rasat i press och litteratur. Överdrifterna i propagandan och
            de sinsemellan oförenliga tendenserna och påståendena i densamma
            utgöra bl. a. kriterier på dess ovederhäftighet. Härav följer
            emellertid icke, att icke åtgärder kunna vara berättigade, som
            syfta att stärka det förtroende, allmänheten bör hysa till den
            svenska sinnessjukvår-
          </p>
          <pb facs="riksdagen-motions-pdf/data/1947/mot_1947__ak__75/mot_1947__ak__75-004.pdf"/>
          <fw xml:id="i-QxeiRvinJrwns8fqkkHfbh">
            8 Motioner i Andra kammaren, nr 75.
          </fw>
          <p xml:id="i-HSMU92Z8x8fiiYFzpSKkEJ">
            den. Liksom andra grenar av vårt sjukvårdsväsen måste denna för
            att rätt kunna fylla sin uppgift bygga på förtroende hos och samarbete
            med all- mänheten. Inrättandet av lokala utskrivningsnämnder såsom
            underinstanser till sin- nessjuknämnden skulle ur flera synpunkter
            innebära stora fördelar. För det första skulle det innebära en
            förenklad utskrivningsprocedur, som skulle befria sjukvårdsläkaren
            från en del betungande skrivarbete. Skriftväxlingen med sinnessjuknämnden,
            som utgör en väsentlig del av dennes expeditionella arbete, skulle
            sannolikt minska avsevärt. Såsom tidigare framhållits skulle även
            sinnessjuknämndens arbetsbörda lättas. Men framför allt skulle
            ett starkare lokalt lekmannainflytande vid utskrivningen av de
            ofta ömtåliga kriminalfallen kunna leda till att den felaktiga
            föreställningen om oberät- tigat kvarhållande av patienter på
            sinnessjukhusen undanröjes, liksom även eventuella farhågor ur
            den allmänna säkerhetens synpunkt vid dessa patien- ters utskrivning.
            Med stöd av vad ovan anförts få undertecknade sålunda hemställa,
          </p>
          <p xml:id="i-VVBRBkthkreqGkhGxVnewt">
            att riksdagen måtte besluta att hos Kungl. Maj:t hem- ställa
            om förslag till ändring av sinnessjuklagen den 19 sep- tember
            1929 avseende inrättande av lokala utskrivnings- nämnder vid sinnessjukhusen.
          </p>
          <p xml:id="i-BBjzJCZTBbM7rpmYAmtNEc" type="date">
            Stockholm den 17 januari 1947.
          </p>
          <p xml:id="i-XRmh3d61vcpeGabLxGwZZw">
            Einar Osterman. Bertil von Friesen. Manne Ståhl.
          </p>
        </div>
      </div>
    </body>
  </text>
</TEI>
