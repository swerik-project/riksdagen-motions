<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00003">
  <teiHeader>
    <fileDesc>
      <titleStmt>
        <title>med anledning av prop. 2012/13:35 Nya regler för industriutsläpp</title>
        <author corresp="i-WG11xmCpAW9nyyXv1sJFAK i-V1piU7dAy9T73Gqt6tm91j">av Helena Leander och Kew Nordqvist (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:35 Nya regler för industriutsläpp</title>
          <idno type="rdwebb">H002MJ3</idno>
          <rs type="number">MJ3</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ3/text</ref>
          <ref type="dokument_url_html">http://data.riksdagen.se/dokument/H002MJ3</ref>
          <ref type="dokumentstatus_url_xml">http://data.riksdagen.se/dokumentstatus/H002MJ3</ref>
          <ref type="doc">http://data.riksdagen.se/fil/A1113575-1E8E-48F6-A06F-33783CEF895C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P1gznoAH2dHgwBPTVoWWoX" type="basedOn"/>
        <correspContext corresp="i-P1gznoAH2dHgwBPTVoWWoX">
          <ref>Proposition 2012/13:35</ref>
        </correspContext>
        <correspAction xml:id="i-CgYEuoDRQhyAw4TKkqiuFQ" type="signed"/>
        <correspContext corresp="i-CgYEuoDRQhyAw4TKkqiuFQ">
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-V1piU7dAy9T73Gqt6tm91j"/>
        </correspContext>
        <correspAction xml:id="i-7mdg93JF9GkYfg5kT4uxS3" type="referral">
          <date when="2012-11-09"/>
        </correspAction>
        <correspAction xml:id="i-EjnuVj79NW96hnxC9VjcN" type="referral">
          <date when="2012-11-09"/>
        </correspAction>
        <correspAction xml:id="i-7yQ3oadzG1EFeLNoDdQSd2" type="dismissal">
          <date when="2012-11-08"/>
        </correspAction>
        <correspAction xml:id="i-8XRAJB29U99fcsDG7nhpVp" type="dismissal">
          <date when="2012-11-08"/>
        </correspAction>
        <correspAction xml:id="i-B2Q5gZ393MJkTYnnzak9vi" type="submission">
          <date when="2012-11-07"/>
        </correspAction>
        <correspAction xml:id="i-At31CDAscaUwiuQ2RXD5eb" type="transfer">
          <date when="2012-11-07"/>
        </correspAction>
        <correspAction xml:id="i-9JRWPKjk9jEaBXjAfm1coS" type="assigned"/>
        <correspContext corresp="i-9JRWPKjk9jEaBXjAfm1coS">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TFoF6ztk8nCkc3SDX6Y71e" type="motHeader"/>
      <div xml:id="i-KpzFmh5vH7pqC1MdWiVyUT" type="motBody">
        <div xml:id="i-TAasYEz9YBqZCuaCBrjQrR" type="motProposal" subtype="förslag">
          <head xml:id="i-FAaVroTyeAxFw9NqWhFcM9">
            Förslag till riksdagsbeslut
          </head>
          <list xml:id="i-NXLWaRLvbx9ufc6hc3tzmi" style="ol">
            <item xml:id="i-6HEpxCWticekYEmBZFXWyy">
              Riksdagen tillkännager för regeringen som sin mening vad som
              anförs i motionen om att regeringen bör låta utreda och återkomma
              till riksdagen med en samlad lösning på problemen kring rättskraft
              och uppgradering av föråldrade tillstånd.
            </item>
            <item xml:id="i-LAN9bfRaPrbx6PiJdUUq1o">
              Riksdagen tillkännager för regeringen som sin mening vad som
              anförs i motionen om att kravet på statusrapport bör träffa alla
              verksamheter som omfattas av industriutsläppsdirektivet utan möjlighet
              till undantag.
            </item>
            <item xml:id="i-VbDNkrj2nyqGEgxMKqaurJ">
              Riksdagen tillkännager för regeringen som sin mening vad som
              anförs i motionen om att regeringen bör låta utreda behovet av
              regler för att säkra finansieringen av återställande.
            </item>
            <item xml:id="i-2PTqzX9f9SdGTQ7vJcXNuN">
              Riksdagen beslutar att 16 kap. 13 § första stycket miljöbalken
              (1998:808) fram till punktsatserna ändras genom att orden 10 kap.
              ersätts med orden denna balk, i enlighet med vad som anförs i
              motionen.
            </item>
            <item xml:id="i-QMriL3PJiqB12R8bMmzSu9">
              Riksdagen tillkännager för regeringen som sin mening vad som
              anförs i motionen om att Naturvårdsverket aktivt bör driva på
              för strängare BAT-slutsatser och att synpunkter från miljöorganisationer
              och forskare bör komma in i processen.
            </item>
          </list>
        </div>
        <div xml:id="i-5aQJ9vLfkLc3bxT8JHwh5t" type="motContent">
          <head xml:id="i-HB8WwvZgDRjQ2G7r1YZAUv" type="h1">
            Motivering
          </head>
          <p xml:id="i-YbxFDkHkKv91Ft7TNUTPyy">
            Denna proposition handlar om införlivande av EU:s industriutsläppsdirektiv
            (IED) i svensk rätt. Direktivet berör vilka krav som ska ställas
            på miljötillstånd för vissa typer av industrianläggningar, både
            nya tillstånd och gällande tillstånd. Större delen av direktivet
            ska införlivas senast den 7 januari 2013.
          </p>
          <head xml:id="i-WiTKpKFgCaMn4drqVH782Z" type="h2">
            Ett havererat system för uppgradering av föråldrade tillstånd
          </head>
          <p xml:id="i-DcSKW3U61nmsDqQSi3ZLSA">
            Som regeringen beskriver i propositionen ger ett miljötillstånd
            en förmån åt verksamhetsutövaren. Det ger t.ex. skydd från nya
            krav och det innebär, som regeringen påpekar, att miljöbalkens
            hänsynsregler inte behöver följas i vidare mån än som följer av
            tillståndet.
          </p>
          <p xml:id="i-B6WSpCVKYjaBD8gQqqKGco">
            Samtidigt finns ett samhällsintresse av att tillstånd kan uppgraderas.
            Det kan t.ex. vara på grund av ny kunskap om ett ämne som släpps
            ut, en annan samhällsvärdering av miljöskydd, ny teknik som minskar
            utsläpp. Som Industriutsläppsutredningen (SOU 2011:86, s. 243)
            påpekar bör en modern miljölagstiftning ge utrymme för krav på
            att tillståndet följer teknikutvecklingen på miljöområdet.
          </p>
          <p xml:id="i-9ZM1dDZ2sioXUtBWYGUrYa">
            Det finns olika modeller för att åstadkomma en uppgradering.
            En modell är tidsbegränsade tillstånd som måste förnyas efter
            viss tid. Denna modell har normalt inte använts i Sverige, då
            den anses trubbig och dåligt anpassad till näringslivets villkor,
            t.ex. investeringscykeln. En annan modell går ut på att tillstånd
            omprövas på initiativ av myndigheterna. Denna modell finns i Sverige,
            men har inte använts särskilt mycket i praktiken (se nedan) .
            En tredje modell går ut på att tillstånd ses över i samband med
            större investeringar. Denna modell anses bättre inte minst för
            näringslivet, eftersom det blir smidigare att göra ändringar i
            rätt skede av investeringscykeln. Denna modell har använts i Sverige:
            pågående verksamheter ska under vissa förutsättningar tillståndsprövas
            på nytt i samband med tillståndspliktiga ändringar. Ytterligare
            en annan modell, som regeringen nu föreslår, är att tillståndsvillkor
            ses över i inom fyra år efter att det kommit nya dokument om bästa
            tillgängliga teknik från EU.
          </p>
          <p xml:id="i-4u5bLESu41FCAvAtrP6N51">
            Som Industriutsläppsutredningen (s. 240) påpekar har det svenska
            systemet för uppgradering av gamla tillstånd fallerat. Ett uttryck
            för detta är att Sverige fälldes i EU-domstolen i mars 2012 för
            att vi inte hade uppgraderat tillstånd på det sätt som EU:s IPPC-direktiv
            föreskriver skulle ha skett senast 2007 (mål C-607/10, 2012-03-29).
          </p>
          <p xml:id="i-9VcbnFJLc4BQdXkHZJwKrc">
            Utredningen anger att det från myndighetshåll har framförts att
            det är alltför resurskrävande för myndigheterna att initiera en
            omprövning. I samband med proposition 2004/05:129 (s. 65) poängterade
            den dåvarande regeringen att det var nödvändigt för ansvariga
            myndigheter att i större utsträckning ta initiativ till omprövningar
            av tillstånd som beviljats före miljöbalkens tillkomst. Utredningen
            konstaterar att någon ändring inte har skett. En utredning från
            riksdagens utredningstjänst (RUT, dnr 2011:1280) redovisar att
            regeringen 2005 följde upp propositionens påpekande med uppdrag
            till länsstyrelserna att öka omprövningstakten. Följande år gav
            regeringen länsstyrelserna i uppdrag att uppskatta kostnaden för
            omprövning av alla gamla tillstånd. Regeringen har därefter inte
            beslutat att skjuta till de medel som behövs (uppskattningsvis
            20 miljoner kronor). Uppdragen till länsstyrelserna att ompröva
            föråldrade tillstånd upphörde.
          </p>
          <p xml:id="i-6srpBSNdGLRWgxWfnr5GLB">
            Industriutsläppsutredningen påpekar att det inte ens finns statistik
            för i vilken utsträckning som omprövning av tillstånd har skett
            vid ändringsförfaranden. Uppgifter från verksamma miljöjurister
            tyder på att verksamhetsutövare ibland försöker kringgå kraven
            på olika sätt.
          </p>
          <p xml:id="i-BvMpopq9jSBpjMXSusRPHC">
            Industriutsläppsutredningen pekar också på problemet med rättskraft
            i det svenska tillståndssystemet. Eftersom rättskraften ofta är
            obegränsad i tid och oklar i sin omfattning ställs höga krav vid
            beslut om tillstånd. Det bidrar till att tillståndsprocessen blir
            omfattande och kräver både resurser och tid.
          </p>
          <p xml:id="i-CuaUajH989MoRVM9PMT9a3">
            Industriutsläppsutredningen konstaterade redan innan Sverige
            hade fällts av EU-domstolen att systemet inte synes ha fungerat
            i praktiken.
          </p>
          <head xml:id="i-7gVhYa4SJUWyqZRne3brwB" type="h2">
            Minsta möjliga förbättring
          </head>
          <p xml:id="i-B1Z7dmpnUmr2fcBB9b1YK3">
            Propositionens förslag går ut på att sådana ändringar som följer
            av uppdateringar av EU:s BAT-slutsatser (BAT Best Available Technology,
            bästa tillgängliga teknik) ska genomföras genom generella föreskrifter
            i en förordning som beslutas av regeringen.
          </p>
          <p xml:id="i-KeETyTbrKkqPaVTkuxZh6f">
            Industriutsläppsutredningen hade föreslagit att uppdateringen
            normalt ska ske genom individuell prövning. Endast för områden
            där det finns många verksamheter som har likartade förhållanden
            (en homogen grupp av verksamheter) bör man använda föreskriftsinstrumentet.
            Vidare bör det finnas en möjlighet för tillsynsmyndigheten att
            besluta om omprövning av hela verksamheten i samband med omprövning
            på grund av nya BAT-slutsatser. Industriutsläppsutredningen ville
            att problemen med rättskraft ska ses över.
          </p>
          <p xml:id="i-8g8gWfcw9vZE8hfJJWA3P8">
            Efter utredningen hade lagt sitt förslag tog regeringen sedan
            i ett pm fram ett eget förslag om att nya BAT-slutsatser skulle
            genomföras genom föreskrifter utfärdade av Naturvårdsverket och
            Jordbruksverket.
          </p>
          <p xml:id="i-M9WJfks3LL54yCkue8KgcK">
            Flera remissinstanser har avstyrkt förslaget i regeringens pm.
            Bland annat påpekar Naturskyddsföreningen att generella föreskrifter
            av allt att döma kommer att vara på den lägsta möjliga nivån.
            Krav på en högre nivå kommer i praktiken inte att ställas. Därmed
            går samhället miste om ett viktigt tillfälle att minska miljöbelastningen.
          </p>
          <p xml:id="i-DjVFXQ7JraHMVoPG7bAoTr">
            Propositionens förslag är om möjligt ännu värre än förslaget
            i regeringens pm. Genom att det nu blir regeringen som tar fram
            föreskrifterna i stället för expertmyndigheterna öppnas för ett
            politiserande av systemet, utan att riksdagen har möjlighet att
            påverka. Regeringen gör minsta möjliga förbättring. Propositionens
            förslag innebär en snävare uppdatering av gamla tillstånd än Industriutsläppsutredningens
            förslag. Propositionen behandlar enbart ändringar som följer av
            nya BAT-slutsatser från EU. Andra skäl att uppgradera tillstånd
            behandlas inte. Det är vidare oklart hur snabbt och i vilket utsträckning
            det nya BAT-systemet kommer att ge resultat. Systemet för uppgradering
            av andra skäl eller på annat sätt än det som tvingas fram av EU-reglerna
            blir lika otympligt och otillfredsställande som tidigare.
          </p>
          <p xml:id="i-RredgpGn5TLqrFWnHCQjAv">
            Regeringen motiverar sitt val av generella föreskrifter framför
            Industriutsläppsutredningens förslag om individuell omprövning
            enbart med att propositionens modell innebär förenklingar för
            företag och myndigheter. Det hade varit bättre att ta ett större
            grepp om problematiken med rättskraft, bristande resurser hos
            myndigheterna och bristande vilja från vissa verksamhetsutövare
            att ompröva tillstånd vid ändringar av verksamheten.
          </p>
          <p xml:id="i-FYkTEQppkmi5rcmFzKz5Yk">
            Regeringen har inte tagit upp utredningens förslag att införa
            nya BAT-slutsatser som en omprövningsgrund enligt 24 kap. 5 §
            miljöbalken. Regeringen har inte heller tagit upp utredningens
            förslag att 24 kap. 8 § ändras så att verksamhetsutövarna ska
            vara sökande när omprövning krävs på grund av en ny BAT-slutsats.
          </p>
          <p xml:id="i-3BQgYLJQ1KvokG5gkvJAtT">
            Sammantaget missar regeringen möjligheten att göra något åt de
            problem som nuvarande system lider av. Den korta tiden tills direktivet
            ska vara införlivat begränsar riksdagens möjligheter att begära
            mer omfattande förändringar som skulle kräva åtminstone en ny
            lagrådsremiss. Vi väljer därför i detta skede att acceptera större
            delen av regeringens förslag till införlivande. Däremot menar
            vi att regeringen behöver återkomma framöver.
          </p>
          <p xml:id="i-JRBnicFwH3PTZffgkHW7NZ">
            Miljöpartiet har tidigare tagit upp problemet med vårt system
            för att uppgradera föråldrade tillstånd (mot. 2011/12:MJ473 Miljöbalken
            och miljöambitioner). Utskottet hänvisade i sitt svar till ett
            antal pågående processer inom Regeringskansliet, bl.a. arbetet
            med den nu föreliggande propositionen. Vi kan nu konstatera att
            det inte räcker. Regeringen har i propositionen inte tagit tag
            i problemet. Därför behöver riksdagen uppmana regeringen att snarast
            tillsätta en ny utredning som ser över möjligheterna till omprövning
            och tillstånds rättskraft. Utredningen bör ta upp de problem och
            lösningar som Industriutsläppsutredningen pekat på. Regeringen
            bör återkomma till riksdagen med en samlad lösning på problemen
            kring rättskraft och uppgradering av föråldrade tillstånd.
          </p>
          <head xml:id="i-HVKVwpULex9uvS81rtEhYp" type="h2">
            Statusrapport
          </head>
          <p xml:id="i-EuSDpivXQ9kU5W3nQp9qHZ">
            IED ställer krav på att verksamheter som omfattas av direktivet
            ska upprätta en statusrapport som redovisar föroreningar i mark
            och grundvatten. Syftet är att kunna konstatera om det har blivit
            en försämring när verksamheten upphör. I så fall väcks frågan
            om ansvar för återställande.
          </p>
          <p xml:id="i-8aBXnjAxUPDEKQcNfYKrYT">
            Propositionen föreslår att regeringen bemyndigas meddela föreskrifter
            om skyldighet att upprätta en sådan rapport. Regeringen signalerar
            i propositionen att man kommer att bevilja ett generellt undantag
            för djurhållande verksamheter. Motivet är att de djurhållande
            verksamheterna ofta ger upphov endast till en liten risk för föroreningsskador
            (s. 36, vår betoning). Även om det är glädjande att stora djurgårdar
            ofta ger upphov till endast en liten risk för föroreningsskador
            så räcker det inte för att bevilja ett generellt undantag. Ett
            skäl är att naturens och grundvattnets känslighet för föroreningar
            varierar. Flera regioner i Sverige har t.ex. identifierats som
            nitratkänsliga och ingår i nitratdirektivets bestämmelser. Vi
            delar Naturskyddsföreningens syn på att kravet på statusrapport
            bör träffa alla verksamheter som omfattas av industriutsläppsdirektivet
            utan möjlighet till undantag.
          </p>
          <head xml:id="i-5oFUVGp724fYqSxE131V7R" type="h2">
            Krav på återställande vid nedläggning
          </head>
          <p xml:id="i-6ST7j9JsPZQ7eg1YS9cLBe">
            Direktivet ställer krav på återställande av vissa miljöskador
            vid nedläggning av en verksamhet. Om en verksamhet läggs ned till
            följd av lönsamhetsproblem finns dock risk för att det saknas
            pengar. Det finns exempel på att så har skett. Konsekvensen är
            att miljöbalkens princip att förorenaren ska betala sätts ur spel.
            Regeringen bör utreda om det behövs regler om att finansieringen
            av återställandet är säkrat, genom t.ex. försäkringar.
          </p>
          <head xml:id="i-GRdFvdCeeov1t92gaL7TQw" type="h2">
            Upphävande av tillstånd
          </head>
          <p xml:id="i-5bobLDjvvcE57kjBtp7kDS">
            Remissinstanser har påpekat risken för att en verksamhet som
            lagts ned kan påstå sig ha ett latent tillstånd. Regeringen konstaterar
            att detta kan bli ett problem, men föreslår inte att något görs
            (s. 6263). Detta är ett extremfall av potentiellt problematiska
            föråldrade tillstånd. Regeringen bör återkomma till riksdagen
            med förslag till ny ordning där gamla tillstånd för nedlagda verksamheter
            inte kan användas utan förnyad prövning. Detta bör ingå i den
            allmänna översynen av systemet för uppgradering av föråldrade
            tillstånd.
          </p>
          <head xml:id="i-WLpESXaW41YW82LgUvc6DY" type="h2">
            Ändringstillstånd
          </head>
          <p xml:id="i-HNk1NbXxerrFczu98M4sNy">
            Som tidigare konstaterats finns tecken på att vissa verksamhetsutövare
            har missbrukat möjligheten att få ändringstillstånd för att undkomma
            krav på uppdatering av föråldrade tillstånd. Propositionens förslag
            om ansökans innehåll i samband med ändringstillstånd gör inget
            åt problemet. Det behöver utredas ifall förändring av existerande
            verksamheter leder till uppgradering av föråldrade tillstånd i
            den utsträckning som avses i miljöbalken. Detta bör ingå i den
            allmänna översynen av systemet för uppgradering av föråldrade
            tillstånd.
          </p>
          <head xml:id="i-HkJ88beMaEdJq8imUoCko7" type="h2">
            Talerätt vid tillsynsbeslut
          </head>
          <p xml:id="i-QTzXFimdumSJMUd5roDLSQ">
            Industriutsläppsutredningen konstaterar att kombinationen av
            artiklarna 24, 25 och 21.5 a innebär att miljöorganisationerna
            ska kunna överklaga ett beslut om att inte inleda en omprövning
            (s. 273). Detta är för närvarande inte möjligt enligt svensk rätt.
            Därför drog utredningen slutsatsen att 16 kap. 13 § miljöbalken
            behöver ändras. Propositionen föreslår ingen sådan ändring. Regeringen
            har så vitt vi kan se inte motiverat detta.
          </p>
          <p xml:id="i-YEaLGmG3hyHLBs3JXVwXUa">
            Utredningen föreslog att kravet på miljöorganisationernas talerätt
            införlivas genom att rätten för miljöorganisationer att överklaga
            även ska omfatta tillsynsbeslut generellt. Vi delar utredningens
            bedömning. Utredningen föreslog att orden 10 kap. byts mot denna
            balk, vilket gör att 16 kap. 13 § första stycket fram till punktsatserna
            får följande lydelse:
          </p>
          <p xml:id="i-Q78qvmuNmWhHK1bcLaachj">
            Överklagbara domar och beslut om tillstånd, godkännande eller
            dispens enligt denna balk, om upphävande av skydd av områden enligt
            7 kap. eller om tillsyn enligt denna balk eller i sådana frågor
            enligt föreskrifter som har meddelats med stöd av balken, får
            överklagas av en ideell förening eller annan juridisk person som
            (vår kursivering).
          </p>
          <p xml:id="i-XaDqSfXvXixZsu9HxfZDws">
            Detta bör riksdagen besluta.
          </p>
          <head xml:id="i-QjNSfXUzAvHxT3VUTTn8ye" type="h2">
            BAT-processen
          </head>
          <p xml:id="i-HQySer1zeX4HR6JkPSyCE5">
            Med tanke på den betydelse som kommissionens BAT-slutsatser kommer
            att få framöver är det viktigt att dessa dokument motsvarar högt
            ställda miljökrav. Det finns enligt propositionen ca 30 BAT-referensdokument,
            men slutsatser har bara antagits för 2 av dessa (s. 25). Propositionen
            anger att det är viktigt att näringsliv, myndigheter och miljöorganisationer
            behöver samarbeta för att bevaka svenska intressen vid framtagandet
            av nya BAT-slutsatser. Samtidigt har arbetet hittills bedrivits
            så, att arbetsgrupper har skapats för samverkan mellan Naturvårdsverket
            och berörda industrisektorer (s. 26). Miljöorganisationerna, forskare
            och andra intressen tycks inte vara med.
          </p>
          <p xml:id="i-VyPv5dDaxEnR1p6sNPXmqL">
            Naturskyddsföreningen har anfört att det krävs att tillräckliga
            medel avsätts för att Naturvårdsverket aktivt ska kunna driva
            på för strängare BAT-slutsatser. Vi delar den uppfattningen och
            vill lägga till att det är viktigt att synpunkter från miljöorganisationer
            och forskare kommer in i processen.
          </p>
        </div>
        <div xml:id="i-TAyPH6V7KXpx7eU71ZdJPF" type="motSignatures">
          <list xml:id="i-7JthhrUuwDrPpGMYZeVMZd">
            <item xml:id="i-M5b1mEsE17fWNRHDogfZET">
              Helena Leander (MP)
            </item>
            <item xml:id="i-6BMKngKFitmUNzD3qgkKQz">
              Kew Nordqvist (MP)
            </item>
          </list>
        </div>
      </div>
    </body>
  </text>
</TEI>
