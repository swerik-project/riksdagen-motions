<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00231">
  <teiHeader>
    <fileDesc>
      <titleStmt>
        <title>om förstärkning av inlandsbanans kapacitet.</title>
        <author>av herr Magnusson i Kristinehamn m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förstärkning av inlandsbanans kapacitet.</title>
          <idno type="rdwebb">FX02231</idno>
          <rs type="number">231</rs>
          <ref type="dokument_url_text">http://data.riksdagen.se/dokument/FX02231/text</ref>
          <ref type="dokument_url_html">http://data.riksdagen.se/dokument/FX02231</ref>
          <ref type="dokumentstatus_url_xml">http://data.riksdagen.se/dokumentstatus/FX02231</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8AhxJLZS4tkzePbePMP4WS</idno>
            <name>JOHN MAGNUSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-W9KJtV2o1wQ4MwHUQGNFdx</idno>
            <name>ALF LÖVENBORG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2A55Rybthf3ctqWALS9PP5" type="signed"/>
        <correspContext corresp="i-2A55Rybthf3ctqWALS9PP5">
          <note type="signatory" corresp="i-8AhxJLZS4tkzePbePMP4WS"/>
          <note type="signatory" corresp="i-W9KJtV2o1wQ4MwHUQGNFdx"/>
          <note type="signatory" corresp="i-GaozvGLNGCb9Vstyp2PrQH"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-7d3TRxM4EXGPcH4Nyst5jR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__231/mot_1974__231-001.pdf"/>
      <fw xml:id="i-MHxgPKiMHDRuZ4H9wssG8u">
        Mot. 1974:231 8
      </fw>
      <div type="motHeader" xml:id="i-2fRum5U5F3rFVkZFxEgUDY">
        <div type="motTitle" xml:id="i-McK5Cggg5U8iQb3TUYeY9B"/>
        <div type="motSubmissionInfo" xml:id="i-5vDevGTU1cLBLi1F8XhutL"/>
      </div>
      <div type="motBody" xml:id="i-3daC2SHbzTNWAfibhCVajo">
        <div xml:id="i-UZE7a34jMdeTi8N6KzqRzG">
          <p xml:id="i-NweYTS68d36y1T6Uh5ZTCU">
            Nr 231
          </p>
          <p xml:id="i-9fQSd91gAgJg6LnnWvJuGk">
            av herr Magnusson i Kristinehamn m. fl. om förstärkning av inlandsbanans
            kapacitet.
          </p>
          <p xml:id="i-KfGBRF5FrR6XX2eb3HbXG">
            Inledning
          </p>
          <p xml:id="i-QFPmFTXgpgdBCGLJDDxFs7">
            Inlandsbanan är 1290 km lång. Den börjar i Gällivare uppe i malmfälten
            och slutar nere vid Vänern — i Kristinehamn. Den södra delen Kristinehamn—Sveg
            fanns redan vid sekelskiftet och drevs av privatföretag. I dag
            är inte hela banan trafikerad. För några år sedan lades persontrafiken
            ned på linjen Mora—Lesjöfors, en sträcka på 136 km. Godstrafiken
            uppehålls här genom s. k. bandispositioner. Även på andra sträckor
            är trafiken nedläggningshotad. I avvaktan på länens regionala
            trafikplanering har dock riksdagen rekommenderat återhållsamhet
            med nedläggningar, trots att bandelarna karakteriseras som olönsamma.
            Att inlandsbanan tillmäts stor betydelse för inlandet är inte
            minst den lokala aktivitet till förmån för dess bevarande som
            uppstått längs hela denna banas sträckning en bekräftelse på.
            Där har t.ex. växt upp aktionsgrupper som har stöd från stora
            befolkningsgrupper, bosatta längs banan — i de politiska partierna,
            i skolorna, i fackföreningarna, bland kommunalmännen, bland köpmännen.
            En facklig kommitté för banans bevarande har bildats bland järnvägsmännen,
            den s. k. järnvägsmännens samarbetskommitté för inlandsbanan.
            Representanter för kommunerna från Kristinehamn i söder till Gällivare
            i norr har diskuterat vad som kan göras för att på ett bättre
            sätt utnyttja den redan befintliga inlandsbanan.
          </p>
          <p xml:id="i-SDZCdRUuHRDJk9r9G7Tk71">
            Krav från järnvägsmännens samarbetskommitté
          </p>
          <p xml:id="i-XCqYHQHgBfhL9hEkZ9XVFR">
            Järnvägsmännens samarbetskommitté, som bildades den 11 februari
            1973, uttalade vid sitt första möte att man från ledande SJ-håll
            uppenbarligen har föga förståelse för inlandsbanans betydelse
            för det norrländska inlandet. Det förekommer försök till nedvärdering
            av inlandsbanan, hävdades det, och det framhölls att som järnvägsman
            måste man bestämt motarbeta dessa tendenser. Offensiva åtgärder
            måste vidtas för att effektivisera och popularisera järnvägstrafiken,
            järnvägsmännen måste själva gripa in när det gäller information
            och reklam om inlandsbanan, om man saknar förståelse härför på
            högre ort. Kommittén preciserade sina krav i 6 punkter enligt
            följande: 1. Ökat intresse och ökad aktivitet från SJ:s sida för
            att vinna ny godstrafik på inlandsbanan. 2. Förbättring av bana
            och fordon för att därmed ge inlandets tägresenärer en med andra
            landsdelar jämlik resestandard.
          </p>
          <pb facs="riksdagen-motions-pdf/data/1974/mot_1974__231/mot_1974__231-002.pdf"/>
          <fw xml:id="i-PuTSPU9U6AisAFgpE96pp3">
            Mot. 1974:231 9
          </fw>
          <p xml:id="i-RLG7VsdnDprN4PrCArShA4">
            3. Konsekvent genomförande av en specialtaxa för inlandet, som
            måste få reell betydelse genom att vara påtagligt lägre än ordinarie
            taxa. 4. Tidtabellerna måste anpassas bättre, ges ut oftare och
            bättre samordnas med bussturerna. De skall utarbetas i nära samarbete
            med personalen på tåg och stationer. S. En kampanj måste komma
            i gång för att popularisera inlandsbanan som rese- och transportled.
            Då inte SJ själv startar en sådan kampanj uttalade man sig för
            att järnvägsmännen på inlandsbanan i samverkan med andra av järnvägens
            fortbestånd intresserade krafter gör upp planer för en bred informationskampanj.
            6. Kommunerna i inlandet, som har det största intresse av banans
            fortbestånd, måste nu uppmanas söka nära och ständigt samarbete
            med varandra och med järnvägsmännen. Förslagsvis bör en inlandsbanekonfe-
            rens kunna organiseras av kommunerna, varvid konferensen kunde
            utse en interkommunal kommitté för järnvägstrafik. Det sista av
            de här uppräknade kraven har tillmötesgåtts genom att Östersunds
            kommunstyrelse tagit initiativet till en debatt om inlandsbanans
            framtid varvid, som förut påpekats, representanter för kommunerna
            utefter hela inlandsbanan var närvarande. Resultatet blev också
            att en interkommunal kommitté tillsattes med uppgift att arbeta
            vidare med frågan. Om man utgår ifrån att inlandsbanan bör ha
            en framtid, utgör de krav som ställts av järnvägsmännens samarbetskommitté
            en realistisk grund för en utveckling av banan och trafiken på
            denna. Det är utan tvivel åtgärder som är helt nödvändiga om banan
            fortsättningsvis skall kunna spela en roll, men det rör sig samtidigt
            om åtgärder som inom relativt kort tid skulle kunna vidtas och
            även samhällsekonomiskt kunna försvaras. Beträffande banunderhållet
            har samarbetskommittén påpekat att det krävs kostsamma dagliga
            och ständiga justeringsåtgärder för att hålla banan i något så
            när trafikabelt skick. Detta medför i sin tur att t. ex. motorvagnarnas
            gång blir slängig och skakig. Resan upplevs av den resande som
            obekväm. En standardhöjning av spårunderbyggnaden skulle ge ett
            stabilare spårläge, möjliggöra ökade hastigheter och kortare restider,
            och järnvägsresan skulle därigenom bli attraktivare. De motorvagnar
            som nu trafikerar banan är dels rätt omoderna, dels kraftigt nedslitna
            och därigenom dyra i drift. En förnyelse av motorvagnsparken är
            nödvändig. Det har också framhållits att den minskning av antalet
            resenärer som skett till betydande del hör samman med försämringen
            av lokaltrafik- underlaget. Detta är i sin tur till icke oväsentlig
            del en följd av de försämrade förbindelser. Folk i norra Jämtland
            kan t. ex. inte tågledes besöka sin residensstad på samma dag,
            trots att avståndet endast är mellan 10 och 15 mil. Det måste
            vara möjligt att på ett bättre sätt än för närvarande utveckla
            samordningen mellan lokala bussar och tåg. Ytter- ligare ansträngningar
            kan göras för att minska ned antalet onödigt långa tåguppehåll.
            Tidtabellerna måste utformas utifrån målsättningen att uppnå positiva
            förbättringar av persontrafiken på inlandsbanan.
          </p>
          <pb facs="riksdagen-motions-pdf/data/1974/mot_1974__231/mot_1974__231-003.pdf"/>
          <fw xml:id="i-XjnbawbECgr3kZJEAhp9uR">
            Mot. 1974:231 10
          </fw>
          <p xml:id="i-WhqaA3S5Hc57DWgExQYpBF">
            Tidigare har det funnits en specialtaxa för inlandsbanan; denna
            upphävdes emellertid den 1 januari 1974. Tanken bakom denna har
            troligen varit att försöka mildra priseffekterna av att det i
            regel är långa avstånd mellan stationerna på banan. Denna grundtanke
            är riktig, har kommittén understrukit, men påpekar samtidigt att
            om denna taxa skall få någon reell betydelse bör den göras påtagligt
            lägre. Det bör kanske tilläggas att den aviserade reformen med
            s.k. SO0-kort i det här sammanhanget skulle fylla ett behov. Vidare
            har kommittén starkt kritiserat det faktum att man från SJ:s sida
            inte gör reklam för inlandsbanan. Den bästa reklamen ligger givetvis
            i åtgärder för ökad komfort och snabbare förbindelser, liksom
            i taxepolitiska åtgärder. Men många andra åtgärder kan vidtas
            i reklamsyfte. Bättre upplysning om inlandsbanan på biljettförsäljnings-
            ställen och i andra sammanhang i form av en bred informationskampanj
            måste till.
          </p>
          <p xml:id="i-U4toGkzvDiRmsRkuoPxsLk">
            Inlandsbanans betydelse i regionalpolitiskt hänseende
          </p>
          <p xml:id="i-3P7k6wPj3gvmZ2kXgVxZVF">
            Bland annat från kommunernas sida har det anförts att det är
            orimligt att inte bättre än vad som sker för närvarande utnyttja
            den redan befintliga inlandsbanan och att inte organisera trafiken
            så att företag och enskilda människor finner det förenligt med
            sina intressen att använda sig av järnvägen. Befolkningen tycks
            ju alltmera koncentreras till orter som inte bara ligger utmed
            inlandsvägen utan också utmed inlandsbanan. En rad orter har här
            blivit relativt väl utvecklade serviceorter med en inte obetydlig
            industriell utveckling. Starka regionalpolitiska satsningar är
            dock givetvis nödvändiga för att den olyckliga trenden beträffande
            befolkningsutvecklinen i stort skall kunna vändas. Endast genom
            statliga industrisatsningar kan detta ske, och det är säkert också
            vad befolkningen förväntar sig. Men goda kommunikationer är också
            nödvändiga för att en positivare utveckling skall kunna åstadkommas.
            Inlandsbanan har i detta hänseende en viktig funktion. Den utgör
            fortfarande en ryggrad i det ekonomiska och kulturella livet,
            speciellt i det norrländska inlandet, det inland som politikerna
            säger sig vilja utveckla på något så när jämförlig basis med övriga
            landsdelar. När det gäller godstrafiken har det från kommunernas
            sida anförts att en positiv utveckling ägt rum på inlandsbanan.
            Åtskilliga stationer har väsentligt ökat sina utlastningar. Brytningen
            i Stekenjokk, som lär komma i gång 1976—1977, har nu kommit in
            i bilden och beräknas ge transporter motsvarande 50 000 ton per
            år. Vid debatter om inlandsbanans framtid framhålls ofta vikten
            av att bandelen Hoting—-Forsmo förbättras, så att man slipper
            omvägen över Östersund. På grund av att malmen från Stekenjokk
            avses fraktas denna väg och även på grund av ökad utlastning i
            övrigt förväntas nu att antalet tågpar ökas. Den största delen
            av virkesavverkningen går för övrigt denna väg till Ådalen. Bandelen
            tillåter för närvarande bara 16 tons axeltryck, och det har krävts
            att sträckans standard skall höjas till 18 tons axeltryck
          </p>
          <pb facs="riksdagen-motions-pdf/data/1974/mot_1974__231/mot_1974__231-004.pdf"/>
          <fw xml:id="i-9xdMZSJemaeJ3Rg5txWzox">
            Mot. 1974:231 Ti
          </fw>
          <p xml:id="i-FJ5EWx3w8aRPz6NfNMwYSZ">
            för att ge möjlighet till effektivare transporter.
          </p>
          <p xml:id="i-Pjo8TqSLsmQk4pwSWvDNiC">
            Ny trafikpolitik erfordras
          </p>
          <p xml:id="i-Vmy1kg8gsqHC9jknCP1cv5">
            Kravet reses nu allt högre på en trafikpolitik som tar hänsyn
            till möjligheterna att tillgodose regionalpolitiska och sociala
            behov. Därvid bör de trafiksvaga bandelarna i ökad omfattning
            ses som delar i ett helt transportsystem. Begreppet ”lönsamma”
            och ”olönsamma” bandelar blir ju också alltmera ifrågasatt, inte
            minst i en situation då de bandelar som med gängse beräkningsgrunder
            skall betraktas som olönsamma kommer att omfatta bandelar med
            relativt stark trafik. De hittills av SJ tillämpade kalkylmetoderna
            har också börjat ifrågasättas. Järnvägstrafiken bör givetvis ses
            i ett totalekonomiskt sammanhang och dess lönsamhet beräknas med
            beaktande av dess samhällsekonomiska fördelar. Nya kalkylmetoder,
            baserade på nya värderingar där samhällsekonomiska nyttosynpunkter
            är avgörande, måste införas. Mot denna bakgrund måste också inlandsbanans
            framtid värderas. Befolkning och kommunrepresentanter är starkt
            övertygade om denna banas betydelse för en positiv utveckling
            i de områden den trafikerar. Vid utformandet av en trafikpolitik,
            där hänsyn tas till regionalpolitiska behov, bör synen på inlandsbanans
            lönsamhet värderas om. Banan måste få realistiska förutsättningar
            att bli det kommunikationsmedel som det har naturliga förutsättningar
            att bli och som motsvarar näringslivets och människornas behov.
            En upprustning av banan enligt i motionen redovisade synpunkter
            skulle skapa dessa förutsättningar.
          </p>
          <p xml:id="i-8RQSdkaHRpp6RRVody8cij">
            Hemställan
          </p>
          <p xml:id="i-5j3qvjZ3aeEsXGZNHh7DR1">
            Med hänvisning till det anförda föreslås att riksdagen hos regeringen
            hemställer om snar utredning och förslag till åtgärder för att
            förstärka inlandsbanans kapacitet i syfte att utveckla person-
            och godstrafiken.
          </p>
          <p xml:id="i-QUfVUSpyrqGLGwbMYwMyYb">
            Stockholm den 21 januari 1974 JOHN MAGNUSSON (vpk) i Kristinehamn
            ALF LÖVENBORG (vpk) EIVOR MARKLUND (vpk)
          </p>
          <p xml:id="i-CDqaV8c4HgnyStunbq1EqD">
            LARS-OVE HAGBERG (vpk) GUSTAV LORENTZON (vpk) i Borlänge
          </p>
        </div>
      </div>
    </body>
  </text>
</TEI>
