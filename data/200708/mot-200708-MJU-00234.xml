<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00234">
  <teiHeader>
    <fileDesc>
      <titleStmt>
        <title>Levande skogar</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Levande skogar</title>
          <idno type="rdwebb">GV02MJ234</idno>
          <rs type="number">MJ234</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ234/text</ref>
          <ref type="dokument_url_html">http://data.riksdagen.se/dokument/GV02MJ234</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ234</ref>
          <ref type="doc">http://data.riksdagen.se/fil/EA7B1CCF-341C-4A6C-92FD-21908A582220</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q1YpzKxbsjnqYynkLrvgkk" type="signed"/>
        <correspContext corresp="i-Q1YpzKxbsjnqYynkLrvgkk">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-YQmC8DyEcZroByEQ8WUTai" type="referral">
          <date when="2007-10-16"/>
        </correspAction>
        <correspAction xml:id="i-GLtzBEqgmzVXcJxo6Fi5dD" type="dismissal">
          <date when="2007-10-16"/>
        </correspAction>
        <correspAction xml:id="i-ACSPfRTc64xwdC47LKAaMq" type="numbering">
          <date when="2007-10-02"/>
        </correspAction>
        <correspAction xml:id="i-JsZ7DpJ7cHT7DPusRuWKoS" type="submission">
          <date when="2007-10-01"/>
        </correspAction>
        <correspAction xml:id="i-4wGNPcfy1BBJC6PAqrVv2j" type="transfer">
          <date when="2007-10-01"/>
        </correspAction>
        <correspAction xml:id="i-9Ug4dniBxWvNhuEXZApmrx" type="assigned"/>
        <correspContext corresp="i-9Ug4dniBxWvNhuEXZApmrx">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Et7DCmGSuAUSq1YmnMEwpb" type="motBody">
        <div xml:id="i-LXPk5Kd24qvi566ysBHjED" type="motProposal" subtype="förslag">
          <head xml:id="i-KSK5qdf3imoLTxyBHTX54x">
            Förslag till riksdagsbeslut
          </head>
          <list xml:id="i-8mauEW9j4si3rNDkP5aXig" style="ol">
            <item xml:id="i-PiDcTR4YWUrZKn8xj8tGx9">
              Riksdagen tillkännager för regeringen som sin mening vad som
              anförs i motionen om att införa avverkningsstopp i skogar som
              av Naturvårdsverket och Skogsstyrelsen bedöms som värdekärnor.
            </item>
            <item xml:id="i-SeKHBFvvtYNMGLL8xoKrF4">
              Riksdagen tillkännager för regeringen som sin mening vad som
              anförs i motionen om att klarlägga sektorsansvaret för miljökvalitetsmålet
              Levande skogar.
            </item>
            <item xml:id="i-CaQhrJgJgX3HNbEBZmZbyx">
              Riksdagen tillkännager för regeringen som sin mening vad som
              anförs i motionen om att ge Skogsstyrelsen i uppdrag att ta fram
              förslag på hur skogsvårdslagen kan skärpas för att stärka naturvårdshänsynen
              vid skogsavverkningar .
            </item>
            <item xml:id="i-KeJyeMXgKy4Lhg5kAnioDZ">
              Riksdagen tillkännager för regeringen som sin mening vad som
              anförs i motionen om att införa förändringar gällande lagstadgade
              krav i skogsvårdslagen.
            </item>
            <item xml:id="i-2un5B1kUiM3KUjYCA2grrq">
              Riksdagen tillkännager för regeringen som sin mening vad som
              anförs i motionen om att utreda frågan om ett samlat statligt
              ägande av skog. 1
            </item>
            <item xml:id="i-HsWrejNbqVD6mVPkwVpQZe">
              Riksdagen tillkännager för regeringen som sin mening vad som
              anförs i motionen om att klargöra hur staten kan stärka sitt ansvar
              för naturvård och övriga kollektiva nyttigheter i skogssektorn.
            </item>
            <item xml:id="i-KU9hdqAoQzewgkbKoXv4A7">
              Riksdagen tillkännager för regeringen som sin mening vad som
              anförs i motionen om att tillsätta en utredning om hur ett kalhyggesfritt
              skogsbruk kan bedrivas i tätortsnära skogar.
            </item>
            <item xml:id="i-XhfsoyjExubaDC6fuqrjKV">
              Riksdagen tillkännager för regeringen som sin mening vad som
              anförs i motionen om att Skogsutredningens förslag vad gäller
              skogens sociala värden ska tillgodoses.
            </item>
          </list>
          <p xml:id="i-JSXonoAikDvobyw3VnfD7Y">
            1 Yrkande 5 hänvisat till NU.
          </p>
        </div>
        <div xml:id="i-XrEzZDeVvug2r1SQh5SfQS" type="motContent">
          <head xml:id="i-NNVTMEkFn7TCgbzzC4MqTL" type="h1">
            Skogen som resurs
          </head>
          <p xml:id="i-6ZoB72VRoWiu1V6pxrWQ5p">
            Ungefär två tredjedelar av Sverige består av skog. På ca 95 procent
            av dessa marker bedrivs skogsbruk. Skogen har under många hundra
            år försett Sverige med stora rikedomar. Skogsbruket har bidragit
            till vår välfärd.
          </p>
          <p xml:id="i-XisjkkU3bwy5NaWSvdyVFv">
            Skogsmarken och dess processer är av avgörande betydelse för
            hela ekosystemets funktion. Skogen är också av stor betydelse
            för vattnets kretslopp. Skogsbruk måste ske på ett sådant sätt
            att skogslevande arter inte utrotas. Samtidigt ska skogens kulturella,
            estetiska och sociala värden värnas. Att människor har möjlighet
            att koppla av i naturen är en del av välfärden.
          </p>
          <p xml:id="i-NjF4uYUgNhGbB654c89vtY">
            Maggi Mikaelsson presenterade i september 2006 sitt betänkande
            Mervärdesskog (SOU 2006:81) som var sista rapporten från Skogsutredningen
            2004 för vilken hon var enmansutredare. Skogsstyrelsen har regeringens
            uppdrag att genomföra en fördjupad utvärdering av miljömålet Levande
            skogar. I den remissversion som Skogsstyrelsen presenterade i
            juni 2007 föreslår Skogsstyrelsen bl.a. nya delmål för miljökvalitetsmålet
            Levande skogar. Regeringen har aviserat en ny skogsproposition
            till mars 2008.
          </p>
          <head xml:id="i-PvLdUDiCSxCXigmz496JtC" type="h1">
            Skogens biologiska mångfald är starkt hotad
          </head>
          <p xml:id="i-6ZgbEyyp1qwuXcf3C43MbV">
            En stor mängd växt- och djurarter i våra skogar lever under hot.
            På rödlistan i Sverige klassas för tillfället nästan 2 000 arter
            som missgynnade eller hotade. Det moderna skogsbruket utarmar
            livsmiljöerna för de flesta av dessa arter. Dessutom har ett flertal
            av dem, än så länge vanliga skogsfågelarter, minskat kraftigt
            de senaste decennierna. Kunskapen om våra fågelarters populationer
            är tämligen god, men den är svagare när det gäller många andra
            grupper av organismer i skogen.
          </p>
          <head xml:id="i-5Vx4jAoAhbJArWm4DG9LfD" type="h1">
            Behov av ökat skogsskydd och höjda målsättningar
          </head>
          <p xml:id="i-BaDigfnpasaXw5pSJQfz5d">
            Det är av stor betydelse att en tillräckligt stor andel av vår
            skogsmark skyddas från skogsbruk för att hejda förlusten av växt-
            och djurarter. Miljövårdsberedningens rapport Skydd av skogsmark
            (SOU 1997:98) visade att det är brist på skogar med höga naturvärden
            och att det dessutom krävs att vi återskapar och restaurerar skogar
            med naturvärden. Med den utgångspunkten borde det vara en självklarhet
            att skogar med höga skyddsvärden ej avverkas. Ett avverkningsstopp
            bör omedelbart införas för skogar som av Naturvårdsverket och
            Skogsstyrelsen bedöms som värdekärnor med höga naturvärden. Detta
            bör ges regeringen till känna.
          </p>
          <p xml:id="i-MRZngeNH11q2i1yv3xRZck">
            I miljökvalitetsmålet Levande skogar är arealmålet för skogsskydd
            till 2010 satt till 900 000 ha i Delmål 1. Arealmålet ska nås
            genom både formella statliga skyddsinstrument och frivilliga avsättningar.
            Till de statliga skyddsinstrumenten hör naturreservat, naturvårdsavtal
            och biotopskyddsområden. Naturvårdsverket har ansvaret för naturreservaten
            som är det starkaste långsiktiga skyddet för skogar med stora
            arealer. Skogsstyrelsen ansvarar för naturvårdsavtal och biotopskyddsområden
            som oftast omfattar mindre arealer. Samtliga tre skyddsinstrument
            är nödvändiga för en effektiv naturvård.
          </p>
          <p xml:id="i-RM41RSy7CSpP7K5guTN9WH">
            Enmansutredaren Maggi Mikaelsson tar i betänkandet Mervärdesskog
            (SOU 2006:81) upp problematiken med att trots att Skogsstyrelsen
            har ett särskilt sektorsansvar för miljömålsarbetet så förfogar
            man inte över det viktiga skyddsinstrumentet naturvårdsreservat.
            Med anledning av detta föreslår Mikaelsson att regeringen bör
            utvärdera Naturvårdsverkets uppgift att samordna arbetet med det
            särskilda sektorsansvaret. Vänsterpartiet delar skogsutredaren
            Mikaelssons syn på vikten av en utvärdering för att klarlägga
            sektorsansvaret för miljökvalitetsmålet Levande skogar. Detta
            bör ges regeringen till känna.
          </p>
          <p xml:id="i-Ua7fcuAMWpw2bnsETeaUPV">
            Skogsstyrelsen bedömer att delmål 1 Långsiktigt skydd av skog
            inte är möjligt att nå fullt ut inom tidsramen 2010. Naturreservaten
            utgör en bärande del av målet och tillräckliga arealer bedöms
            inte kunna avsättas i tid. I huvudsak beror detta enligt Skogsstyrelsen
            på otillräckliga anslag.
          </p>
          <p xml:id="i-Pb5rPpHR3uBkHBWMnLwa4m">
            Vänsterpartiet anslår i budgetförslaget en ökning med sammanlagt
            1 594 miljoner under perioden 20082010 till Naturvårdsverkets
            anslag för bildande av naturreservat. Under samma period får Skogsstyrelsen
            ett ökat anslag med sammanlagt 150 miljoner kronor för naturvårdsavtal
            och biotopskyddsområden (se motionerna 2007/08:MJ367 och MJ448).
          </p>
          <p xml:id="i-XLiwKTqEr1R56f4WD7hxKb">
            Skogsstyrelsens förslag till nytt reviderat delmål 1 Långsiktigt
            skydd av skog är i remissutgåvan formulerat så här:
          </p>
          <p xml:id="i-WnHgGWyedcfEx842646j91">
            Arealen skyddsvärd produktiv skogsmark undantagen från skogsbruk
            uppgår år 2020 till 1 600 000 ha formellt skydd och 1 000 000
            ha eget bevarande.
          </p>
          <p xml:id="i-AUQxXNP6EMmoz3ZdRAEK12">
            I målet ingår såväl arealer för skogens biologiska mångfald som
            för kulturmiljövärden och värden för rekreation/friluftsliv. Även
            arealbehov för övriga miljökvalitetsmål, främst Myllrande våtmarker
            och Levande sjöar och vattendrag ingår.
          </p>
          <p xml:id="i-SiBALNbM6Sr523nL9mwuhe">
            Av de 2,6 miljoner ha avses 1,7 miljoner ligga nedan fjällnära
            skog. Ca 900 000 ha av det formella skyddets 1,6 miljoner ha avses
            ligga nedan fjällnära skog.
          </p>
          <p xml:id="i-J3Gopz1zeDntZdUrGKnByQ">
            Målet innebär att ytterligare ca 350 000 ha produktiv skogsmark
            utöver arealen i nuvarande delmål 1 ges ett formellt skydd nedanför
            gränsen för fjällnära skog. Målet innebär också att ytterligare
            ca 100 000 ha ovan gränsen för fjällnära skog ges ett formellt
            skydd. Dessutom förutsätts att skogsbruket sätter av ytterligare
            50 000 ha som frivilliga avsättningar [eget bevarande] nedanför
            gränsen för fjällnära skog.
          </p>
          <p xml:id="i-UcyTLH1in2wthaUbGezqyF">
            Vänsterpartiet ställer sig preliminärt bakom Skogsstyrelsens
            förslag i remissutgåvan som bl.a. innebär en betydande ambitionshöjning
            relativt dagens mål även om tidplanen är senarelagd. I avvaktan
            på behandling av förslaget i Miljömålsrådet avvaktar dock Vänsterpartiet
            sitt slutliga ställningstagande.
          </p>
          <p xml:id="i-GxosPMes9tJY7mSa5PJBRr">
            Anspråken på skogens resurser för att producera biobränslen kommer
            i framtiden att öka med anledning av klimatdebatten och behovet
            av förnybar energi. Vänsterpartiet vill understryka vikten av
            att skogens miljövärden inte får underställas detta behov. Vår
            klimatmotion 2007/08:MJ449 för fram kravet på en nationell strategi
            för bioenergi som måste utformas för att skogens omistliga miljövärden
            säkras.
          </p>
          <head xml:id="i-X5PsAbG759vhHeBbHXjvYd" type="h1">
            Högre krav på skogsägarna
          </head>
          <p xml:id="i-CVRRme98KcJeQY9KVX9wMM">
            Många skogsägare tar ett stort ansvar för att bevara naturvärden
            i sina skogar. Det gäller dock inte alla. Vid alla avverkningar
            ska markägaren enligt skogsvårdslagen ta hänsyn till miljö- och
            kulturvärden genom s.k. generell hänsyn. Det kan t.ex. handla
            om att spara hänsynskrävande biotoper eller att lämna kvar skyddszoner
            mot vattendrag som har stor betydelse för den biologiska mångfalden.
            Skogsstyrelsens inventering från 2006 visar att ungefär en fjärdedel
            av alla avverkningar inte når upp till lagens nivå. För privata
            skogsägare ligger andelen underkända avverkningar på hela 32 procent.
          </p>
          <p xml:id="i-9QXcjzuNcBGu6HtUhM3jTK">
            Det är uppenbart att skogsbruket inte prioriterar den generella
            hänsynen. Det kan delvis förklaras med att rådgivningen måste
            förbättras, men säkerligen har det även betydelse att konsekvenserna
            vid lagbrott är mycket små. I slutbetänkandet från Skogsutredningen,
            SOU: 2006:81, föreslås också att man bör analysera möjligheterna
            att ta ut sanktionsavgifter vid vissa överträdelser mot bestämmelser
            i skogsvårdslagstiftningen. Vi anser att regeringen ska ge Skogsstyrelsen
            i uppdrag att ta fram förslag på hur skogsvårdslagen kan skärpas
            för att stärka naturvårdshänsynen vid skogsavverkningar genom
            att göra allmänna råd bindande och införa sanktionsavgifter. Detta
            bör riksdagen ge regeringen till känna.
          </p>
          <p xml:id="i-7916Zvvx8twUqZwZo292hw">
            Vänsterpartiet stöder även Skogsutredningens förslag att dagens
            lagstadgade krav i skogsvårdslagen om s.k. skogs- och miljöredovisningar
            (SMÖR) bör ersättas med krav på att det för varje skogsfastighet
            inom tre år ska finnas en plan över skogsmarken och hur man avser
            att bruka den. Detta bör riksdagen ge regeringen till känna.
          </p>
          <head xml:id="i-8Zf4HJoz1dNp1Pms7yB8RU" type="h1">
            Staten måste ta sitt ansvar
          </head>
          <p xml:id="i-9MuEKem6vqLV2ezjnq2YmW">
            Staten är en stor ägare av skogsmark. Med detta följer förpliktelser
            att skogsbruket bedrivs på ett hållbart sätt. Statsägda Sveaskog
            har genomfört föredömliga insatser för naturvården i vissa avseenden.
            Till dessa hör att man har som ambition att 20 procent av skogen
            ska vara avsatt för naturvård. Dit hör även införandet av ekoparker
            för att stärka skogens sociala roll och naturvärdena. Bolaget
            kan dock göra mer för att säkerställa skyddet av sina nyckelbiotoper
            och för att införa alternativa skogsbruksmetoder. Vi ser ett behov
            av att Sveaskog, såväl som andra statliga skogägare, ges tydligare
            riktlinjer för att stärka naturvården och de sociala- och kulturmiljövärden
            som finns i våra skogar. Idag är det statliga ägandet spritt på
            många olika myndigheter och bolag. Vi anser att det bör prövas
            om inte ett samlat statligt ägande av skog vore att föredra. Med
            anledning av detta anser vi att regeringen ska utreda frågan om
            ett samlat statligt ägande av skog. Detta bör ges regeringen till
            känna.
          </p>
          <p xml:id="i-P8Wwn1vQP39j6i2c7H9ksF">
            Det behöver även klargöras hur staten ska stärka sitt ansvar
            för naturvård och övriga kollektiva nyttigheter i skogssektorn
            genom ägardirektiv och regleringsbrev samt i andra instruktioner
            till berörda statliga bolag och verk med skogsinnehav. Detta bör
            riksdagen ge regeringen till känna.
          </p>
          <head xml:id="i-UyDBkz4Ex643NFxDmRJUuq" type="h1">
            Tätortsnära skogar och skogens sociala betydelse
          </head>
          <p xml:id="i-XJDeTbYhWpVjJhhx9PRBo9">
            Det är av stor vikt att de tätortsnära skogarnas sociala dimension
            beaktas. De tätortsnära skogarna utgör bara några procent av landets
            skogsareal, ändå sker 55 procent av människors besök i skogen
            där. Dessutom utgör de en stor pedagogisk resurs för våra skolor.
            Skogsbruket i dessa områden måste bedrivas på ett sådant sätt
            att det inte minskar möjligheten till friluftsliv och rekreation.
            Både folkhälsa och biologisk mångfald skulle främjas av att kalhyggesfritt
            skogsbruk bedrivs i tätortsnära områden. Vi anser att regeringen
            bör utreda hur ett kalhyggesfritt skogsbruk kan bedrivas i tätortsnära
            skogar. Detta bör riksdagen ge regeringen till känna.
          </p>
          <p xml:id="i-3aV3wQihpPcZAYB31Sa1Rn">
            I Skogsutredningen tas skogens sociala värden upp på olika sätt.
            Bland annat föreslår utredaren förändringar av skogsvårdslagen
            som Vänsterpartiet stöder. Att förändra skogsvårdslagen i följande
            riktning ska därför ges regeringen till känna:
          </p>
          <p xml:id="i-X9VKW4eLyccbNfRFHq4EZ6">
            Att skogsvårdslagens portalparagraf ändras genom att lägga till
            begreppet bidrar till medborgarnas välfärd. Att Skogsstyrelsen
            ges i uppdrag att utveckla föreskrifter till skogsvårdslagens
            hänsynsparagraf (30 §) som bättre tillgodoser skogens sociala
            värden. Att regeringen förtydligar olika statliga myndigheters
            ansvarsområden för insatser till gagn för skogens sociala värden
            i syfte att säkerställa ett koordinerat statligt agerande på området.
            Att Skogsstyrelsens arbete med skogens sociala värden säkerställs
            att även omfatta andra områden än tätortsnära skogar.
          </p>
        </div>
        <div xml:id="i-8RSBw76BPecR3XrNxQ34yU" type="motSignatures">
          <list xml:id="i-DWk6ingVRnR6qsspnMRaMd">
            <item xml:id="i-4gifhvVEzpeJHvtPhZvvZz" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-XM15w2ndTSAxgWWM2GJw3A" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-V7vTCqfEojMGcxmf556Qt6" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-MY3gzQuudhVDbmAbWWWqRK" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-4t3gx2UpYTwdzSDWTpyPEX" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-C7abBgVKASkQfSZPxv6679" who="i-FAhoYDeAxVXRZmnF5LnHgv">
              Kent Persson (v)
            </item>
          </list>
        </div>
      </div>
    </body>
  </text>
</TEI>
