<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00022">
  <teiHeader>
    <fileDesc>
      <titleStmt>
        <title>med anledning av prop. 2008/09:210 En ny rovdjursförvaltning</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:210 En ny rovdjursförvaltning</title>
          <idno type="rdwebb">GW02MJ22</idno>
          <rs type="number">MJ22</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ22/text</ref>
          <ref type="dokument_url_html">http://data.riksdagen.se/dokument/GW02MJ22</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ22</ref>
          <ref type="doc">http://data.riksdagen.se/fil/8D007DAE-B139-4FD1-A921-C03119AA0080</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-82JYkSfoXnEHz2Cm1hUTA2</idno>
            <name>Aleksander Gabelic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Vw3jBQw26TxFbXrsoKmCH2</idno>
            <name>Roland Bäckman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-FzmBxSR1FpNXVgp2u1SekL"/>
        <correspContext corresp="i-FzmBxSR1FpNXVgp2u1SekL">
          <ref>Proposition 2008/09:210</ref>
        </correspContext>
        <correspAction xml:id="i-2521M5JkpjqfoaQX4BV9qC" type="signed"/>
        <correspContext corresp="i-2521M5JkpjqfoaQX4BV9qC">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-MKm68HiDPih8eisvsh6GJg"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-82JYkSfoXnEHz2Cm1hUTA2"/>
          <note type="signatory" corresp="i-Vw3jBQw26TxFbXrsoKmCH2"/>
        </correspContext>
        <correspAction type="referral" xml:id="i-YCpbfybeBtcwMiByc221AG">
          <date when="2009-06-23"/>
        </correspAction>
        <correspAction type="dismissal" xml:id="i-RD6yYHXPr5zf9iVFAX5N68">
          <date when="2009-06-23"/>
        </correspAction>
        <correspAction type="dismissal" xml:id="i-LSfEXk4qcbvPadtdGQmWgd">
          <date when="2009-06-23"/>
        </correspAction>
        <correspAction type="transfer" xml:id="i-L6Tg7Y2zM5rLLdEMUEzmBn">
          <date when="2009-06-17"/>
        </correspAction>
        <correspAction type="submission" xml:id="i-31XWFCNefLgcc1Xc4vS9hi">
          <date when="2009-06-17"/>
        </correspAction>
        <correspAction type="assigned" xml:id="i-3qqYjgJ6LKBu7a5V7vwMhX"/>
        <correspContext corresp="i-3qqYjgJ6LKBu7a5V7vwMhX">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-T49o7Xhyj1r121AUEkUtdc">
            Förslag till riksdagsbeslut
          </head>
          <list style="ol">
            <item xml:id="i-BYL3KtmPE1tT54z9mHrrmr">
              Riksdagen tillkännager för regeringen som sin mening vad som
              anförs i motionen om att ett livskraftigt vargbestånd ytterst
              vilar på acceptans för den förda politiken.
            </item>
            <item xml:id="i-RSs2Y26ud2gGftAt3ikbRQ">
              Riksdagen tillkännager för regeringen som sin mening vad som
              anförs i motionen om Naturvårdsverkets ansvar för en fungerande
              regional rovdjursförvaltning.
            </item>
            <item xml:id="i-8XxusGjYqeseV4BAvsB4fW">
              Riksdagen tillkännager för regeringen som sin mening vad som
              anförs i motionen om delutvärdering av etappmålet för varg 2015
              och 2021 och slutgiltig bedömning 2029.
            </item>
            <item xml:id="i-GLMi976UvP4xsqKx4BZsbG">
              Riksdagen tillkännager för regeringen som sin mening vad som
              anförs i motionen om etappmål utan tak för varg.
            </item>
            <item xml:id="i-6sUcFNP3bKbuM3486aXqVU">
              Riksdagen avslår regeringens förslag om mål för vargstammens
              utveckling såvitt avser införsel av 20 vargar från öst 20102014.
            </item>
            <item xml:id="i-Mt9s1ELhymz7SCosLcecJx">
              Riksdagen tillkännager för regeringen som sin mening vad som
              anförs i motionen om naturlig invandring av varg under tjugo år
              för att genetiskt stärka beståndet.
            </item>
            <item xml:id="i-Y2EmrXTX8iNhDTV1hdrkEk">
              Riksdagen tillkännager för regeringen som sin mening vad som
              anförs i motionen om att skapa möjligheter för fler att delta
              i jaktsammanhang och öka intresset för jakt och viltvård.
            </item>
            <item xml:id="i-UaTmyGnw9Fm1CLA7p2YSSJ">
              Riksdagen tillkännager för regeringen som sin mening vad som
              anförs i motionen om kriminalisering av förberedelse till jaktbrott.
            </item>
            <item xml:id="i-3PNQq3YtsVUm7ojiyYaJhA">
              Riksdagen tillkännager för regeringen som sin mening vad som
              anförs i motionen om att fastställa regler för licensjakt för
              att skydda invandrad varg.
            </item>
            <item xml:id="i-4pLbqtWXajfPvvPAJyJmXB">
              Riksdagen tillkännager för regeringen som sin mening vad som
              anförs i motionen om nordiskt samarbete för ett svensk-norsk-finskt
              rovdjursbestånd.
            </item>
            <item xml:id="i-Fv6Zc1iLoX22k1rg6rLqKX">
              Riksdagen tillkännager för regeringen som sin mening vad som
              anförs i motionen om att verka för ett upprättande av en nordisk
              rovdjursportal med information till allmänheten.
            </item>
            <item xml:id="i-R7VScZMLoStbuoJD8DkVPc">
              Riksdagen tillkännager för regeringen som sin mening vad som
              anförs i motionen om ett nationellt program för rovdjursturism,
              utvecklad naturvård och naturturism för fler arbetstillfällen
              i levande landsbygd.
            </item>
            <item xml:id="i-2v6nwQ5Sbm9SJQE6iSXsiM">
              Riksdagen tillkännager för regeringen som sin mening vad som
              anförs i motionen om att inte etablera ett nytt infocenter i södra
              Sverige om tillräckliga medel saknas.
            </item>
          </list>
        </div>
        <div type="motContent">
          <head type="h1" xml:id="i-HcpwZYxeWL1gTZx2P5J1tq">
            Motivering
          </head>
          <p xml:id="i-RCQ7yFUBa8RitbSozXnjQs">
            Jakt och viltvård utgör en viktig del av många människors vardag.
            Både för jägare och naturintresserade är möjligheten att jaga,
            spåra eller kanske fotografera vilt i den svenska naturen viktig.
            Jakt- och viltvården är en tradition att bevara, samtidigt som
            kopplingen till fritids- och turistnäringen erbjuder stora utvecklingsmöjligheter.
            På det sättet är jakt och viltvård också av stor betydelse för
            sysselsättningen på landsbygden.
          </p>
          <p xml:id="i-7ctaazmNufUg8kUBHRffq9">
            Sverige ska vara ett föregångsland när det gäller att förvalta
            våra naturresurser och de vilda djuren. Vilt är en begränsad och
            gemensam resurs. Om vi förvaltar vårt vilt på ett bra sätt, med
            balans mellan tillgång och avskjutning, kommer vi också att få
            vilda djur som mår bra. Tillgången på vilt påverkas av det lokala
            jaktuttaget, men även av vad som händer utanför Sveriges gränser,
            som globala miljöförändringar. Detta betyder att förvaltningen
            på lokal nivå är kopplad till flera andra nivåer regionalt, nationellt,
            europeiskt, globalt något som vi också måste beakta.
          </p>
          <p xml:id="i-9WQiAPcz9zryU2WmJzm7De">
            Hela Sverige ska leva och utvecklas. Även i rovdjurstäta områden
            måste det finnas möjlighet till säker djurhållning. Vi måste alla
            kunna njuta av skog och mark och känna oss trygga där vi bor.
            En lyckad rovdjursförvaltning vilar ytterst på acceptans för den
            förda politiken.
          </p>
          <p xml:id="i-62hjgnHmXeEAa5H2QsA6vx">
            Vi menar att vargpopulationen i Sverige bör ligga på det etappmål
            som i dag satts upp till dess att utvärderingarna av en naturlig
            invandring av varg har skett. Vi motsätter oss regeringens förslag
            att sätta ett tak på etappmålet för varg. Vi är öppna för att
            tillåta en naturlig invandring av varg, men det kräver vissa förutsättningar.
            En förutsättning är möjligheten till skyddsjakt men också licensjakt
            på varg i områden med särskilt stora problem. En annan förutsättning
            är att inaveln bland Sveriges vargar minskar så att vi får en
            livskraftig vargstam. Ett sådant system bör möjliggöras genom
            ett större inslag av regional förvaltning av rovdjurspolitiken.
          </p>
          <p xml:id="i-9xJwXfTLHYVxhsD9cYRgy7">
            Riksdagen bör ge regeringen till känna vad som här anförs om
            att ett livskraftigt vargbestånd ytterst vilar på acceptans för
            den förda politiken.
          </p>
          <head type="h2" xml:id="i-HcrFjEwmv5pE8S113DzuXb">
            Regional förvaltning för ökat lokalt inflytande och medbestämmande
          </head>
          <p xml:id="i-62sGdxpyYN69pBVfdLeXuj">
            Vi socialdemokrater välkomnar regeringens förslag om att införa
            en ökad regional förvaltning. Det går i linje med den förda socialdemokratiska
            rovdjurspolitiken. Ett ökat lokalt inflytande och medbestämmande
            leder till större förståelse och acceptans för rovdjursförvaltningen.
          </p>
          <p xml:id="i-Bhjb99b2YNRF5sN1h9Gfad">
            Regeringens förslag till ökad regional förvaltning innebär bl.a.
            att Naturvårdsverket kan delegera beslut om jakt på rovdjur till
            länsstyrelsen när beståndet uppnått miniminivån. I de län med
            reproducerande stammar av en art där antalet individer av arten
            understiger den nationella miniminivån eller där en sådan nivå
            saknas kan begränsad delegation på jakt ske. Vidare ersätts rovdjursgrupperna
            och viltvårdsnämnderna av en viltförvaltningsdelegation som ska
            bestå av såväl tjänstemän som politiker, där de senare är en förutsättning
            för lokalt inflytande.
          </p>
          <p xml:id="i-QRkuEAnmhaci1zeMWjQmZv">
            Sverige delas in i tre rovdjursförvaltningsområden som får i
            uppdrag att samordna länen i respektive region. Naturvårdsverket
            har det övergripande ansvaret för att följa och utvärdera länsstyrelsernas
            arbete med förvaltningen av rovdjuren och kan återkräva beslutanderätten.
          </p>
          <p xml:id="i-QnG7fsYSgMwsUbxGrvmEeo">
            Vi socialdemokrater ser positivt på en ökad regional förvaltning
            enligt denna modell men vill understryka vikten av att Naturvårdsverket
            har tillräckligt med resurser för att följa och utvärdera länsstyrelsernas
            arbete och kompetensen att förvalta rovdjurspolitiken i de fall
            länsstyrelsen inte lever upp till sitt åtagande. Riksdagen bör
            ge regeringen till känna vad som här anförs om Naturvårdsverkets
            ansvar för en fungerande regional rovdjursförvaltning.
          </p>
          <head type="h2" xml:id="i-M5z9SLQYeTMG6tcKYEXnaj">
            Etappmål och miniminivåer för rovdjursbestånden
          </head>
          <p xml:id="i-KXnEb6SvhbfZT4GXoeWJj9">
            Riksdagen fattade 2001 beslut om en sammanhållen rovdjurspolitik.
            Beslutet innebar bl.a. att etappmål eller miniminivåer sattes
            upp för de fem stora rovdjuren. När etappmålen uppnåtts skulle
            en utvärdering göras och nya etappmål och miniminivåer sättas.
            I dag når björnen med god marginal upp över miniminivåerna medan
            lodjuret precis passerat gränsen. Även kungsörnen torde ha passerat
            miniminivån 2009. Järven och vargen har uppnått etappmålet.
          </p>
          <head type="h3" xml:id="i-D7NKBj7uywsW9qcXGq94Xo">
            Björn
          </head>
          <p xml:id="i-R88XjaWdiCuEcBJx5ZNpKw">
            Riksdagens miniminivå för björn sattes 2001 till 100 årliga föryngringar
            och 1 000 individer. I dag uppgår den svensk-norska stammen till
            ca 3 000 björnar främst spridda i norra och centrala Sverige.
          </p>
          <head type="h3" xml:id="i-NHWN5JLSE4SWhHqQMs65FP">
            Lodjur
          </head>
          <p xml:id="i-N6neEXQ4ea3eVxiBZ3ioRn">
            Miniminivån som riksdagen satte upp 2001 om 300 föryngringar
            uppnåddes 2007/2008. Lodjuren finns spridda i nästan hela Norrbotten
            och även i Svealand och lokalt i Götaland.
          </p>
          <head type="h3" xml:id="i-516V4jP8faga5JE2HiTtUW">
            Kungsörn
          </head>
          <p xml:id="i-2y7W3uXhZa5j4M2ZnzZXcL">
            Miniminivån för kungsörn sattes 2001 till 600 föryngringar per
            år. År 2005 fanns det uppskattningsvis 750 kungsörnsrevir, vilket
            motsvarar 1 700 individer. Antalet revir går dock inte att likställa
            med antal föryngringar då vissa par misslyckas med häckningen.
            Kungsörnen finns främst i Norrland, men Gotland har världens tätaste
            bestånd.
          </p>
          <head type="h3" xml:id="i-Uquvx8DykSv8K2z3a8L5R5">
            Järv
          </head>
          <p xml:id="i-LDRVWmTpzrKQ6VhA2sC4cf">
            Etappmålet om 90 föryngringar av järv har uppnåtts. I dag uppgår
            järvbeståndet till 700 individer och 111 föryngringar. Järven
            finns i hela den svenska fjällkedjan.
          </p>
          <head type="h3" xml:id="i-8rmrKjEzRzgj9SfLY7jRJ">
            Varg
          </head>
          <p xml:id="i-NUgVuQPXjAgXu5ByBJsiCv">
            Etappmålet för varg som antogs 2001 var på 200 vargar och 20
            föryngringar. Naturvårdsverket uppgav 2008 att vargstammen uppgick
            till drygt 200 vargar. Etappmålet skulle efter att det uppnåtts
            utvärderas för att sätta ett nytt etappmål eller en miniminivå.
            Vid Rovdjursutredningen 2006/07 hade vargen dock ännu inte nått
            upp till etappmålet.
          </p>
          <p xml:id="i-DDZ97FpzAoTmFPweiKv8HE">
            Det är problematiskt att definitionen på gynnsam bevarandestatus
            inte är enhetlig. Den definition som användes 2001 och som rapporterades
            till EU-kommissionen har visat sig skilja sig åt från kommissionens
            definition. Rovdjursutredningen föreslog att man därför skulle
            övergå till EU-kommissionens definition. Konsekvensen av en sådan
            justering blir att färre vargar behövs för att uppnå en gynnsam
            bevarandestatus än vad man tidigare utgått ifrån. Vi socialdemokrater
            menar att det är viktigare att stärka vargstammens genetiska utveckling,
            så att en livskraftig stam kan uppnås och bevaras med färre individer.
          </p>
          <p xml:id="i-9JvJLo3JDVJ62EcCkreBNU">
            Vi ser positivt på att regeringen tillsätter en utredning som
            ska utvärdera etappmålet men vi ifrågasätter den knappa tiden.
            Med den politik som regeringen föreslår måste införsel av vargar
            starta redan nästa år för att det ska finnas en rimlig chans för
            vargarna att hinna föröka sig till 2012 när utvärderingen ska
            vara klar.
          </p>
          <p xml:id="i-SwsxmhdcFjeDheoFtjmpQv">
            Vi socialdemokrater vill i stället ge den naturliga invandringen
            mer tid så som experterna förordar. Då är det rimligt att genomföra
            en delutvärdering 2015 och 2021. En slutgiltig bedömning kan i
            enlighet med experternas rekommendationer därmed först göras 2029.
            Vad som ovan anförts om delutvärdering av etappmålet för varg
            2015 och 2021 och slutgiltig bedömning 2029 bör riksdagen tillkännage
            för regeringen som sin mening. Fram till dess bör etappmålet om
            200 individer ligga kvar och inte omdefinieras till ett tak. En
            majoritet av remissinstanserna vänder sig mot en frysning av stammens
            storlek. Vi socialdemokrater menar att beroende av hur spridningen
            över landet utvecklas kan vargbeståndet öka till över 200 vargar.
            Detta förutsätter dock en fungerande regional förvaltning. Vad
            som ovan anförts om etappmål utan tak för varg bör riksdagen tillkännage
            för regeringen som sin mening.
          </p>
          <head type="h2" xml:id="i-KVxwr2d3SZVxKVqMkTfsE4">
            Naturlig invandring av varg i stället för regeringens införsel
          </head>
          <p xml:id="i-6ZWrMTzrzoXNxg4k7eWG17">
            Vargstammen bestod 1970 av tre vargar. Interaktionen med norska
            och finska vargar har varit begränsad, och därför lider den population
            som finns i dag om drygt 200 vargar av genetiska defekter.
          </p>
          <p xml:id="i-HEaLUNwzwt1YudZWou1Axw">
            Regeringens förslag är att Sverige ska underlätta naturlig invandring
            från Finland men även tillåta inplantering av varg från öst. Regeringen
            vill inplantera 20 vargar i Sverige mellan 2010 och 2014. Andreas
            Carlgren under stryker att det är av vikt att så stora åtgärder
            som möjligt vidtas skyndsamt för att de ska hinna ge effekt.
          </p>
          <p xml:id="i-AS6Y9xR98ud4wzpcPYJYgJ">
            Flertalet remissinstanser stöder en naturlig invandring av varg
            före införsel av varg från öst. Jägareförbundet vill avvakta i
            fem år innan man börjar med aktiv flytt eller införsel av varg.
            Varken Naturskyddsföreningen eller WWF anser att införsel av varg
            är den bästa lösningen i dagsläget. En expertgrupp på Naturvårdsverket
            menar att med naturlig invandring om en varg per år så kan problemet
            med inavel vara avhjälpt inom 20 år. Regeringen skriver i propositionen
            att de trots experternas och remissinstansernas råd ändå gör bedömningen
            att det bör föras in 20 vargar på fyra år en politik som helt
            saknar stöd hos såväl jägare och boende i berörda områden som
            naturskyddsföreningarna. Vilka bedömningar som regeringen stöder
            sig på redovisas inte.
          </p>
          <p xml:id="i-CKJofeeQaV3x3TXQt4G5Zu">
            Vi menar att regeringens politik är en omotiverad panikåtgärd
            som saknar vetenskaplig grund. Vi ser risker med att införsel
            av varg minskar legitimiteten för rovdjursförvaltningen och kan
            leda till ökad illegal jakt. Vi menar att regeringen riskerar
            det stöd som finns för rovdjursförvaltningen med denna ogenomtänkta
            åtgärd. Mot bakgrund av vad vi ovan anfört anser vi att riksdagen
            bör avslå regeringens förslag om införsel av 20 vargar från öst
            20102014. Regeringen tar heller inget ansvar för att förankra
            den förda politiken utan överlämnar till Jägareförbundet att förankra
            flytt och införsel av varg något som samma organisation ställt
            sig kritisk till.
          </p>
          <p xml:id="i-UB3V6T54AQkmtLFB1Grk98">
            Vi socialdemokrater vill underlätta för naturlig invandring av
            varg och ser ingen anledning att forcera processen. De två senaste
            åren har tre vargar invandrat från Finland, varav en hittills
            har fått kullar. Utifrån Naturvårdsverkets prognos om behovet
            av en invandrad varg per år så bör vargstammen inom de närmaste
            20 åren ha breddat sin genetiska bas. Invandrad varg bör märkas
            så att den kan följas med GPS. På så sätt kan renägare och länsstyrelserna
            följa vargen samt vidta åtgärder för att underlätta förflyttning
            och minska risken för negativ påverkan på tamdjur. Vid behov kommer
            invandrad varg få hjälp med att förflytta sig till gynnsamma geografiska
            områden. Fredade korridorer bör upprättas som underlättar både
            invandring och utvandring av varg. Vad som ovan anförts om naturlig
            invandring av varg under 20 år för att genetiskt stärka beståndet
            bör riksdagen tillkännage för regeringen som sin mening.
          </p>
          <head type="h2" xml:id="i-XVFx1sVTsebSRaFJtKPbR4">
            Jakt
          </head>
          <p xml:id="i-BfjS2tRsUPcfEeskgR2FYP">
            Jakt är en av människans äldsta kulturyttringar, och det är i
            dag en betydelsefull verksamhet för många i Sverige. Jaktåret
            2007/2008 löste drygt 268 000 personer jaktkort i Sverige. Det
            är knappt 3 % av befolkningen, och en minskning med 10 000 personer
            jämfört med året innan. Sedan 1990-talet har antalet jaktkortslösare
            minskat med ungefär 18 %. Det är viktigt att skapa möjligheter
            för fler att delta i alla jaktens sammanhang och öka intresset
            för jakt och viltvård. Även människor som bor i tätorter ska ha
            möjlighet att lära sig jaga. Vi behöver även i framtiden ha jägarnas
            kunskap för att kunna utöva en bra viltvård i Sverige. Riksdagen
            bör ge regeringen till känna vad som här anförs om vikten av att
            skapa möjligheter för fler att delta i jaktsammanhang och öka
            intresset för jakt och viltvård.
          </p>
          <head type="h3" xml:id="i-4RBLRmfZHzHVYCCooDhKK2">
            Rätten att skydda tamdjur
          </head>
          <p xml:id="i-75B2vrbB6hivwnD78YxBUC">
            Alla människor måste känna sig trygga där de bor. Det är därför
            viktigt att ta hänsyn till vilka effekter rovdjursstammens utveckling
            får. I första hand ska problemen lösas med förebyggande åtgärder,
            men när det inte räcker måste det finnas lagliga möjligheter att
            skydda tamdjur med vapen. 28 § jaktförordningen ändrades därför
            den 1 mars 2006 och permanentades den 1 mars 2009. Det innebär
            att tamdjursägare får rätt att skjuta rovdjur som attackerar eller
            sannolikt kommer att attackera tamdjur inom hägn.
          </p>
          <head type="h3" xml:id="i-Ck9NVpyxTwzx4sj25BmQF7">
            Krav på kriminalisering av förberedelse till jaktbrott
          </head>
          <p xml:id="i-HV8xWxe2uKGXmdkAyjvxGw">
            Vi vill gå längre än regeringen och genast kriminalisera förberedelse
            till jaktbrott. I dag är det inte kriminellt att förbereda grova
            jaktbrott, vilket t.ex. innebär att polisen och tullen inte har
            rätt att beslagta olagliga fällor eller hindra personer att tillverka
            dem. Riksdagen bör ge regeringen till känna vad som här anförs
            om kriminalisering av förberedelse till jaktbrott.
          </p>
          <head type="h3" xml:id="i-3kcpoQGkCvuW5ZB4f6MqnZ">
            Licensjakt på varg
          </head>
          <p xml:id="i-EuEhVmufFn4VRozWNbdjoN">
            Etappmålet för varg på 20 föryngringar och 200 individer är uppnått.
            Spridningen är däremot bristfällig, och vargen är koncentrerad
            till några geografiska områden. Vi förespråkar åtgärder för att
            genetiskt stärka vargstammen genom naturlig invandring och vill
            se en utvärdering av detta för att fastställa ett nytt etappmål
            och en ny miniminivå.
          </p>
          <p xml:id="i-PSyfHkwjRayhv3nLvjj29A">
            I dag tillåts skyddsjakt på varg efter beslut från Naturskyddsverket.
            Detta kommer nu, liksom begränsad licensjakt, att delegeras till
            länsstyrelserna i enlighet med den föreslagna regionala förvaltningen.
          </p>
          <p xml:id="i-EKPMDp68zMFSZ3nGEfgF6i">
            Vi ställer oss positiva till att i begränsad och kontrollerad
            form tillåta licensjakt på varg. Jakten leder i sig till att vargen
            blir mer skygg för människor och undviker samhällen, vilket är
            positivt för lokalbefolkningen. Men det leder även till att vargen
            söker sig till nya områden och det ger en naturligare spridning
            av vargen än genom fysisk förflyttning.
          </p>
          <p xml:id="i-PvqMWvCM41vSbkgzktMfmL">
            Det är mycket viktigt att denna licensjakt sker kontrollerat
            och begränsas till områden med stora bestånd. Regeringen menar
            att jakten främst ska inriktas på defekta vargar. Det ser vi som
            önskvärt, men vi ställer oss frågande till hur detta de facto
            ska kunna ske. Naturvårdsverket har fått i uppgift att utforma
            hur jakt på ej genetiskt värdefulla vargar ska ske. Vi utgår ifrån
            att regeringen ställer upp fasta ramar för formen för licensjakt
            innan den tillåts. Det är av högsta vikt att nyinvandrade vargar
            skonas från jakt i möjligaste mån och att det tydliggörs vilka
            skyldigheter jägare har vid jakt på varg. Riksdagen bör ge regeringen
            till känna vad som här anförs om att fastställa regler för licensjakt
            för att skydda invandrad varg.
          </p>
          <head type="h3" xml:id="i-CEpAnBor9Wmd7AHiXFzfbR">
            Licensjakt på lodjur
          </head>
          <p xml:id="i-WrFATJVZiCoFTLtHg6F4o6">
            Lodjuret har precis passerat miniminivån, men fördelningen över
            landet är ojämn. Lodjuren står för de största skadorna på rennäringen.
            Det är önskvärt att minska lodjurstrycket i norr och låta beståndet
            öka i söder. Därför ställer vi oss positiva till att låta beståndet
            variera från 300 ned till 250 föryngringar.
          </p>
          <head type="h2" xml:id="i-Eh4Y2Uwt1DojdBRTUuTmBA">
            Nordiskt samarbete för ett svensk-norsk-finskt rovdjursbestånd
          </head>
          <p xml:id="i-GAJ11npb8gQ1nn9xrgRBHg">
            Nordiska rådet har sedan 2001 arbetat med rovdjursförvaltning
            i de tre länderna. Rådet har antagit flera rekommendationer och
            verkat för ett starkt nordiskt samarbete inom detta område. I
            Nordiska rådet finns en gemensam parlamentarisk grupp mellan rådets
            närings-, miljö- och naturutskott för att hantera ett medlemsförslag
            om en gemensam rovdjurspolitik mellan Sverige, Norge och Finland.
            Gruppen har haft flera möten och hearingar och även ordnat möten
            mellan de nordiska miljöministrarna för att se över möjligheten
            att öka samarbetet när det gäller rovdjursfrågan. Det är ett viktigt
            arbete som vi menar att regeringen inte nog lyfter fram i propositionen.
            Nordiska rådet har lyft upp ett antal punkter som är viktiga,
            bl.a. att utveckla en gemensam nordisk terminologi, att stärka
            forsknings- och myndighetssamarbetet samt att stärka informationen
            till medborgare och intressegrupper. På längre sikt är det önskvärt
            att uppnå gemensamma samordnade förvaltningsplaner. Riksdagen
            bör ge regeringen till känna vad som här anförs om nordiskt samarbete
            för ett svensk-norsk-finskt rovdjursbestånd.
          </p>
          <p xml:id="i-M7yEmPkDFAd8Tm883qXAhM">
            Under de senaste cirka tio åren har omfattande forskning om de
            stora rovdjuren bedrivits i Skandinavien. Forskningen har väsentligt
            ökat kunskapen om arterna och deras levnadssätt. Det som saknas
            i Norden är en gemensam webb för information till allmänheten.
            I Sverige har rovdjurscentret De 5 stora i dag en väl fungerande
            webbplats. Webbplatsen skulle kunna utvecklas till en rovviltsportal
            för hela Norden. Riksdagen bör ge regeringen till känna vad som
            här anförs om att verka för ett upprättande av en nordisk rovdjursportal
            med information till allmänheten.
          </p>
          <head type="h2" xml:id="i-TcWwT2sRkbFRSpDogD65T7">
            Rovdjursturism
          </head>
          <p xml:id="i-GuG62HvmcYWFx3xV8RR9Hj">
            Rovdjuren kan också utgöra en lokal resurs om man utvecklar en
            rovdjursturism där man kan se de svenska rovdjuren i sina naturliga
            miljöer. Jakten och viltvården har en central roll för utvecklingen
            av vår landsbygd, särskilt i skogslänen. Företag som satsar på
            jaktturism, viltspårning eller viltskådningsturism ger sysselsättning.
            Viltkött är en delikatess och kan säljas vidare.
          </p>
          <p xml:id="i-4CjujB9uTuSeJcebCfeBoF">
            Rovdjursturismen kan stimuleras genom ett särskilt nationellt
            program som arbetas fram tillsammans med berörda regioner och
            kommuner. Programmet bör knytas till andra satsningar för att
            utveckla naturområden och vår naturturism. En ökad kunskapsspridning
            om rovdjuren och deras naturliga beteende är också viktig om vi
            ska klara en hållbar förvaltning av rovdjursstammen. Vad som ovan
            anförts om ett nationellt program för rovdjursturism, utvecklad
            naturvård och naturturism för fler arbetstillfällen i levande
            landsbygd, bör riksdagen tillkännage för regeringen som sin mening.
          </p>
          <p xml:id="i-YAwHU5fBZQRpVVpkNYavuS">
            I Sverige finns i dag två informationscenter, i Orsa och Järvsö.
            Deras uppgift är att sprida lättillgänglig information om rovdjuren
            till boende och tamdjursägare i rovdjurstäta områden och i områden
            där rovdjuren har påbörjat nyetableringar. Regeringen föreslår
            nu att ett ytterligare informationscenter ska etableras i södra
            Sverige. Enligt propositionen bedöms kostnaderna för informationsinsatserna
            ligga på samma nivå som i år, trots att det finns ett förslag
            om ett nytt infocenter i södra Sverige. Rovdjursutredningen bedömde
            att de tre informationscentren behöver en grundfinansiering med
            8 miljoner kronor per år. Vi är oroade över att regeringen inte
            beaktat att kvaliteten på det arbete som sker i dag kan sjunka
            på grund av för lite medel. Vi delar regeringens bedömning att
            det finns behov av ett nytt informationscenter i södra Sverige,
            men vi menar att ett nytt center inte ska etableras om inte tillräckliga
            medel finns avsatta. Riksdagen bör ge regeringen till känna vad
            som här anförs om att inte etablera ett nytt infocenter i södra
            Sverige om tillräckliga medel saknas.
          </p>
        </div>
        <div type="motSignatures">
          <list>
            <item xml:id="i-UssaTGDGczNPnEqrT7qxkw" who="i-NW2TEoH8XmW9aSn2aKJ8EA">
              Anders Ygeman (s)
            </item>
            <item xml:id="i-ZL9Vsg2xMdP2juVGDqwex" who="i-Uxe3rhosBnSZpqJX5d7gpy">
              Carina Ohlsson (s)
            </item>
            <item xml:id="i-FjM4XstLybcmRxmkbUTmZ4" who="i-MKm68HiDPih8eisvsh6GJg">
              Bo Bernhardsson (s)
            </item>
            <item xml:id="i-8Gyc8VGJGjFL9uAafjL8mK" who="i-JfXS8EFEqMfBiyryszrVvW">
              Ann-Kristine Johansson (s)
            </item>
            <item xml:id="i-QUKojiyZ5VokyzEr1QDUDn" who="i-FrC3WwfjWAuoWu4BnbedDa">
              Jan-Olof Larsson (s)
            </item>
            <item xml:id="i-4FibBWVePrEBWBXNweKLuP" who="i-B34sv9ytsiioT1XaQtyXUo">
              Helén Pettersson i Umeå (s)
            </item>
            <item xml:id="i-YTEE2FtS6Ngbh1cA6C9nhz" who="i-82JYkSfoXnEHz2Cm1hUTA2">
              Aleksander Gabelic (s)
            </item>
            <item xml:id="i-WwiZVcwcQkvREGrjtxywPv" who="i-Vw3jBQw26TxFbXrsoKmCH2">
              Roland Bäckman (s)
            </item>
          </list>
        </div>
      </div>
    </body>
  </text>
</TEI>
