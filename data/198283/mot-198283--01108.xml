<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01108">
  <teiHeader>
    <fileDesc>
      <titleStmt>
        <title>Energipolitiken</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Energipolitiken</title>
          <idno type="rdwebb">G6021108</idno>
          <rs type="number">1108</rs>
          <ref type="dokument_url_text">http://data.riksdagen.se/dokument/G6021108/text</ref>
          <ref type="dokument_url_html">http://data.riksdagen.se/dokument/G6021108</ref>
          <ref type="dokumentstatus_url_xml">http://data.riksdagen.se/dokumentstatus/G6021108</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Xncfe1szgnEB2oHPgxWhmW</idno>
            <name>PAUL LESTANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J1Cfxd1c8W2a2tt9ihcJ3V" type="signed"/>
        <correspContext corresp="i-J1Cfxd1c8W2a2tt9ihcJ3V">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RbKNMUyo9hNCG3nSXBGQAq"/>
          <note type="signatory" corresp="i-Eoor7chig2KkpNDt6f9K2V"/>
          <note type="signatory" corresp="i-Xncfe1szgnEB2oHPgxWhmW"/>
          <note type="signatory" corresp="i-BiXbgRR8YzdywCma6BzTez"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1108/mot_198283__1108-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14
          </p>
          <p>
            Motion 1982/83: 1108
          </p>
          <p>
            Lars Werner m. fl. Energipolitiken
          </p>
          <p>
            Allmänt Som vänsterpartiet kommunisterna påpekade i sin motion
            1982/83: 126 med anledning av proposition 1982/83:50 om vissa
            ekonomiskt-politiska åtgärder, finns det två huvudfrågor inom
            energiområdet i dagsläget. Den första är att avveckla kärnkraften
            i enlighet med folkomröstningens utslag och riksdagens beslut.
            Om den skall kunna tas bort ur vårt lands försörjning med elektrisk
            energi fram till den tidpunkt, år 2010, som det har utlovats,
            måste kraftfulla och systematiska åtgärder vidtas i enlighet med
            en plan, som tidsmässigt sammanfaller med avvecklingen av kärnkraften.
            Det förutsätter ett samhälleligt engagemang av mer djupgående
            art än hittills. Det förutsätter också att beslutet ges större
            trovärdighet än hittills. Annars föreligger påfallande risk att
            avvecklingen allvarligt försvåras, förse- nas eller kanske omöjliggörs.
            Skall avvecklingen av kärnkraften ske enligt löftena, så är det
            nödvändigt att en rad olika delbeslut på energiområdet, av kraftproducenter
            och andra, har som förutsättning att kärnkraften skall avvecklas.
            I dag är det uppenbarli- gen så att starka intressenter på området
            inte alls har denna utgångspunkt. Snarare är utgångspunkten att
            ju mer vi i tiden avlägsnar oss från beslutet om avveckling, desto
            lättare skall det bli att acceptera som ett faktum att en avveckling
            blir svår och kostsam. Det är inte överdrivet att säga att det
            förekommer direkt sabotage mot avvecklingsbeslutet. Det är därför
            nödvän- digt att från samhällets sida vidta aktiva åtgärder som
            förberedelse för kärnkraftens avveckling. De måste rikta sig mot
            användningsområdet, hus- hållning och användning av rätt energislag
            för rätt ändamål, i första hand. I andra hand måste kraftfulla
            åtgärder för att bygga upp en alternativ elpro- duktion vidtas.
            De allmänna förutsättningarna för att avveckla kärnkraften är
            inte de lättaste. I själva verket är det en alldeles ny erfarenhet
            för samhällelig planering att diskutera avvecklingens möjligheter
            i ett läge då det väsentliga som händer är att kärnkraften byggs
            ut. Läget är en följd av de märkliga turerna kring folkomröstningen.
            Tidsperspektivet blir långt och programmet ”gärna avveckling men
            först en rejäl utbyggnad” åstadkommer givetvis extra svårigheter.
            Under innevarande femårsperiod, fram till 1986, tar kärnkraften
            5390 av de investeringar som görs i anläggningar för produktion
            och distribution av elkraft. Motsvarande siffra för de nya alternativen
            är 5 (fem) 90. Det behövs givetvis en samhällelig kraftansträngning
            för att vrida denna
          </p>
          <pb facs="riksdagen-motions-pdf/data/198283/mot_198283__1108/mot_198283__1108-002.pdf"/>
          <p>
            Mot. 1982/83: 1108 15
          </p>
          <p>
            energipolitiska inriktning. För att nå resultat måste samhället
            både fastställa mål och uttala bestämda önskemål. I annat fall
            överlämnas det faktiska avgörandet till de krafter som i stort
            sett bara har intresse av att tillföra mer energi. De krafter
            som söker omintetgöra avvecklingsbeslutet har kommit till klart
            uttryck i Svenska Dagbladets ledare den 29 december 1982, i vilken
            det heter:
          </p>
          <p>
            Enligt vår mening finns det starka skäl att inte väja för att
            beakta en fortsatt utbyggnad, utöver de tolv reaktorerna . . .
            Ett minimikrav är att man upphör med manipulationer som kallas
            ”förberedelser för kärnkraftens avveck- ling”. .s På det hållet
            betraktas det således som ”manipulationer” om man i någon mån
            försöker följa folkomröstningens resultat och riksdagens beslut.
            Den andra huvudfrågan inom energiområdet är att minska importberoen-
            det. Här har framför allt oljeberoendet uppmärksammats och det
            med all rätt. Den s.k. oljekrisen 1973 blev ett smärtsamt uppvaknande
            för alla tillväxtprofeter både i Sverige och andra industriländer.
            Föreställningarna om att billig energi alltid skulle finnas till
            hands, utan särskild planering eller ansträngning, fick en knäck.
            Läget förvärrades ytterligare 1979. Fram till den tidpunkten,
            slutet av 1970-talet, såg alla dessa profeter kärnkraften som
            räddaren i nöden, det nya energislaget som skulle säkra fortsatt
            tillväxt och sysselsättning. Därefter, med ökande säkerhetsproblem
            i allmänhet och avfallsproblem i synnerhet, har förtjusningen
            för kärnkraften mattats betyd- ligt. Så sent som under folkomröstningskampanjen
            i början av 1980 påstods det dock att kärnkraften skulle minska
            både oljeberoendet och förhindra en stor kolanvändning i Sverige.
            Men här har vi fått se en total omsvängning från kärnkraftsförespråkarnas
            sida. Nu är det kolet som skall bli den närmaste framtidens billiga
            och effektiva energikälla. Ett importberoende — olja —
          </p>
          <p>
            skall ersättas med ett annat — kol. Detta är ingen lösning som
            på litet längre sikt minskar Sveriges importberoende på energiområdet.
            Med stigande ef- terfrågan kommer kolpriserna snabbt att öka.
            Stora kapitalintressen har redan säkrat kontroll och inflytande
            över viktiga koltillgångar och i Sverige har motsvarande grupper
            satsat hårt på en massiv kolintroduktion. Men Sverige måste undvika
            en upprepning av gamla misstag. En kraftigare satsning på inhemska
            bränslen, för det är på bränslesidan som storförbruk- ning av
            olje- och kolimporten sker, är absolut nödvändig. Användning av
            alla tre energislagen i Sveriges värmeförsörjning kommer att vara
            nödvändig inom överblickbar tid, och kravet på ett minskat oljeberoende
            får inte drivas så långt att kol och kärnkraft favoriseras både
            på oljans och de inhemska bränslenas bekostnad. Det är i detta
            sammanhang viktigt att observera att oljeförbrukningen i Sverige
            minskat kraftigare än vad som beräknats. Som framgår av propositionen
            var oljans andel av den totala energiförbrukningen 228 TWh eller
            drygt 5990 för 1982. För 1983 beräknas en förbrukning av I 222
            TWh, således en ytterligare kraftig sänkning. Men i
          </p>
          <pb facs="riksdagen-motions-pdf/data/198283/mot_198283__1108/mot_198283__1108-003.pdf"/>
          <p>
            Mot. 1982/83: 1108 16
          </p>
          <p>
            energipropositionen,1980/81: 90, förutsattes en tillförsel av
            olja på 225 TWh för 1990. Det målet är således redan uppnått.
            Även om det som vanligt beräknats en för hög förbrukningssiffra,
            något som vi vant oss vid när det gäller energiprognoser, bör
            ändå den snabba minskningen av oljans andel i energiförbrukningen
            uppmärksammas. Det finns för den närmaste framti- den ingenting
            som talat för stigande priser eller brist på olja på världsmarkna-
            den. Om Sverige därför satsar kraftigt på fortsatt snabb nedpressning
            av oljeförbrukningen genom att ersätta den med kol och kärnkrafts-el
            för uppvärmning i stället för inhemska bränslen är det att hoppa
            ur askan i elden.
          </p>
          <p>
            Energihushållning En effektiv och långt driven hushållning med
            energin är nödvändig om Sverige skall kunna avveckla kärnkraften
            och kraftigt minska beroendet av kol- och oljeimport.
          </p>
          <p>
            — Dels — och det är en förstahandsfråga — gäller det att åstadkomma
            en effektiv energianvändning, dvs. att motorer samt eldrivna maskiner
            och anläggningar av skilda slag systematiskt förnyas på sådant
            sätt att elsnåla anläggningar prioriteras, — dels måste hela vårt
            byggnadsbestånd systematiskt och medvetet ges en energisnål karaktär,
            en framtidsinvestering som ger utdelning i form av många tusentals
            arbeten både på byggnadssidan och inom industrin. — dels behövs
            medel att styra energianvändningen så att inte högvärdig energi
            i massomfattning förbrukas för ändamål som kan tillgodoses med
            lågvärdig energi.
          </p>
          <p>
            Det finns många och starka intressenter då det gäller tillförsel
            av energi. Användningen av energi blir ofta en sekundär fråga.
            På detta område finns inte samma starka påtryckarorganisationer.
            Men ur samhällets synpunkt är det inte likgiltigt — det finns
            ingen anledning att ge efter för de krafter vilkas huvudintresse
            är att oavbrutet höja nivån för energianvändning. Detta gäller
            som allmän regel. Både inom industrin och övrigsektorn (hushållen)
            används i stor utsträck- ning eldrivna apparater och maskiner.
            Vanligen är de konstruerade från helt andra utgångspunkter än
            att vara energisnåla. Genom att systematiskt priori- tera elsnål
            utrustning vid förnyelse av apparaterna och maskinerna i fråga
            finns omfattande energivinster att göra. Som ett exempel från
            övrigsektorn kan nämnas en undersökning gällande en speciell hushållsapparat,
            nämligen diskmaskinen. Den visar att den mest elförbrukande maskinen
            använder nästan tre gånger så mycket energi som den mest elsnåla.
            Om man antar att det om femton år finns diskmaskiner i två miljoner
            hushåll (inom denna tidsperiod byts praktiskt taget alla nu existerande
            diskmaskiner ut) så får det en avsevärd effekt på elförbrukningen
            vilka maskiner man väljer. Resultatet av undersökningen kan sammanställas
            i följande tabell, som avser total energiförbrukning för diskmaskiner
            i hushål- len: (I TWh/år)
          </p>
          <pb facs="riksdagen-motions-pdf/data/198283/mot_198283__1108/mot_198283__1108-004.pdf"/>
          <p>
            Mot. 1982/83: 1108 17 Alla hushåll väljer: kallvatten- varmvatten-
            maskiner maskiner Bästa maskin 1,4 2 Medelvärdesmaskin 1,8 3,0
            Sämsta maskin 2,3 3,9
          </p>
          <p>
            Som synes skulle i det extremt bästa fallet energibesparingen
            kunna uppgå till 2,5 TWh. På motsvarande sätt förhåller det sig
            med övriga maskiner och apparater. Sammantaget, inom både industri-
            och övrigsektorn, rör det sig om möj- ligheter att spara energi
            i storleken hela effekten av ett par kärnkraftverk. Den hittillsvarande
            effekten av energisparande i befintlig bebyggelse är helt otillräcklig.
            Tillgängliga uppgifter visar på en ökande eftersläpning i förhållande
            till det uppsatta sparmålet. Det behövs kraftigare styrmedel för
            att åstadkomma den minskning av energianvändningen inom området
            på ca 48 TWh som förutsatts och som budgetpropositionen också
            talar om. Det är gott och väl att de regler som gäller för kommunernas
            ansvar och befogenheter inom detta område kommer att ses över.
            Men det är inte tillräckligt. De otillräckliga resultaten hittills
            tyder på att kraftigare styrme- del är helt nödvändiga. Om inte
            sådana sätts in blir energisparmålen i bebyggelsen i stort sett
            bara önsketänkande. En god hushållning med energi innebär också
            att inte använda högvärdiga- re energi än ändamålet kräver. Den
            omfattande konverteringen till elvärme innebär brott mot denna
            regel för god hushållning med elenergin. Om vi, i enlighet med
            vissa planer eller prognoser, bygger ut elvärmen i skilda former
            till att omfatta bortåt 30 TWh, så är det ett omfattande slöseri
            med högvärdig energi. Uppvärmning av inneluft till 231 grader
            bör inte annat än i undantags- fall ske genom elkraft. Den omfattande
            utbyggnaden av elvärmen innebär också att vi med tusen trådar
            bokstavligen knyter oss fast vid en mycket hög elkonsumtionsnivå
            — och därmed gör det mycket svårare att avveckla kärn- kraften.
            Vi har försatts i denna situation på grund av 1975 års majoritetsbeslut
            i riksdagen om en väldig utbyggnad av kärnkraften. Beslutet byggde
            på före- ställningen att den industriella efterfrågan på elkraft
            stadigt skulle öka. Så har emellertid inte skett. Däremot har
            de elproduktionsanläggningar som baserades på den felaktiga prognosen
            kommit till stånd. Resultatet har blivit ett kraftigt överskott
            på kapacitet och svårigheter att placera elkraften. Det har lett
            till att elkonsumtionen i allt större utsträckning har styrts
            i riktning mot uppvärmningen. Det har blivit ett direkt problem
            att finna avsättning för elkraften. Naturligtvis innebär denna
            låsning till elvärme att avvecklingen försvåras genom den tröghet
            som konverteringen från elvärme till annan uppvärmning utgör,
            kostnadsmässigt och praktiskt. Samtidigt innebär trycket från
            kärnkraftselen att utvecklingen av alterna- tiv elproduktion förhindras
            eller i varje fall starkt försvåras.
          </p>
          <p>
            RR
          </p>
          <pb facs="riksdagen-motions-pdf/data/198283/mot_198283__1108/mot_198283__1108-005.pdf"/>
          <p>
            Mot. 1982/83: 1108 18
          </p>
          <p>
            Under folkomröstningen talades mycket om att förhindra direktverkande
            el för uppvärmning. I praktiken är det nu snarare tvärtom så att
            direktver- kande elvärme stimuleras. I sak innebär detta utan
            tvivel att avvecklingen försvåras. Den elanvändning som direkt
            i bebyggelsen kan tillåtas för upp- värmning bör uteslutande vara
            den som går åt att tillvarata lågtemperaturvär- me genom värmepumpar.
            Direktverkande elvärme i tillkommande bebyg- gelse skall inte
            alls tillåtas. En plan måste utarbetas för hur den uppvärmning
            som nu sker med el skall ersättas av bränslen eller andra energikällor.
            Det är användningen av el som skall reglera tillförseln, inte
            tvärtom. Det innebär att eventuellt framtida elöverskott lämpligen
            kan regleras på det sätt som förutsattes i texten på valsedeln
            för Linje 1 och Linje 2ifolkomröstning- en: ”Kärnkraften avvecklas
            i den takt som är möjlig med hänsyn till behovet av elektrisk
            kraft för upprätthållandet av sysselsättning och välfärd.” Ytterli-
            gare el från fler kärnkraftverk ger varken sysselsättning eller
            mer välfärd. Att ställa av onödiga kärnkraftverk är däremot att
            följa utbyggnadslinjernas anvisning om ”avveckling i den takt
            som är möjlig — — —". Det är bra att det i budgetpropositionen
            påpekas att effektiviteten i ener- gisparandet behöver ökas. Vpk
            har länge efterfrågat sådana insatser. Det är också bra att regler
            skall ses över och att olika verk från det nya energiverket till
            industri- och konsumentverket skall utreda, prova och övervaka
            vad som händer inom energiområdet. Spridande av information och
            kampanjer om energisparande är nog också bra och sådant har förekommit
            i stor omfattning de senaste åren. Ändå måste regeringen och dess
            energiminister, oavsett politisk färg, gång på gång konstatera
            att de uppsatta sparmålen inte har uppnåtts och att effektiviteten
            är för låg. Vpk har under flera år krävt en lagstiftning om energihushållning.
            Det behövs bestämda styrmedel om energianvändningen skall kunna
            styras in i banor som är nyttiga för hela samhället. En energianvändning
            med regler och normer enligt en samhällelig plan är nödvändig.
            För att det skall ske behövs också ett samhälleligt inflytande
            över energisparandet så att det verkligen kommer till stånd.
          </p>
          <p>
            Bränsleförsörjning Olja och oljeprodukter kommer, som redan påpekats,
            att under överskåd- lig tid vara en av de viktigaste komponenterna
            i Sveriges bränsleförsörjning. Tillgång och pris på olja har inte
            utvecklats på det negativa sätt som kunde fruktas under 1970-talets
            s. k. oljekriser. En planmässig politik för att säkra långsiktiga
            leveranser, tillräcklig raffinaderikapacitet, goda lagringsmöj-
            ligheter och effektiv, billig distribution kräver att samhället
            har kontroll över verksamheten. Ett överförande av den privata
            oljehandeln till statlig, kom- munal och kooperativ förvaltning
            är därför en viktig åtgärd inom bränsleom- rådet. En fortsatt
            utbyggnad av samhällets oljelagringsprogram är också nödvändig.
            Det är otillfredsställande att de privata oljebolagen, så som
            skedde 1978-1979, kan göra stora vinster på att sälja ut beredskapslager
            och
          </p>
          <pb facs="riksdagen-motions-pdf/data/198283/mot_198283__1108/mot_198283__1108-006.pdf"/>
          <p>
            Mot. 1982/83: 1108 19
          </p>
          <p>
            sedan strunta i att fylla dem igen inom föreskriven tid. Även
            om den min- skande oljeförbrukningen motiverar en minskad lagring
            behöver samhället bygga ut sin oljelagringskapacitet för att bli
            mindre beroende. Naturgas har blivit en alltmer attraktiv energikälla.
            Även om den liksom andra petroleumprodukter är ändlig, kommer
            den de närmaste decennierna att vara ett viktigt komplement i
            energiförsörjningen. Det är uppseendeväck- ande att det i propositionen
            inte nämns någonting om Sveriges möjligheter att erhålla leveranser
            av naturgas från Sovjet. Vpk har i en särskild motion begärt att
            förhandlingar med Sovjet och en projektering av naturgasledning
            över Ålands hav från Finland snarast skall sättas i gång. Kol
            kommer nu snabbt in i den svenska energiförsörjningen. Sverige
            är på väg in i ett kolsamhälle på samma okontrollerade sätt som
            vi drevs in i oljesamhället för trettio år sedan. Hela energiavsnittet
            i regeringens proposi- tion hösten 1982 om ekonomiskt-politiska
            åtgärder pekar mot en storsatsning på kol i bränsleförsörjningen.
            Det strider helt mot de utfästelser som kärn- kraftspartierna
            gjorde inför folkomröstningen och också mot det efterföljan- de
            riksdagsbeslutet. Marschen in i Kolsverige måste hejdas och begränsas.
            Vpk tar upp miljöaspekterna på kolhanteringen i en särskild motion.
            Men även ekonomiskt och handelspolitiskt måste kolanvändningen
            kontrolleras. Det måste finnas en klar och samlad överblick av
            hur mycket kol som förs in i Sverige och i vilka typer av anläggningar
            det planeras att komma till använd- ning. I oppositionsställning
            förordade socialdemokraterna en kontroll av kolhandeln genom importlicenser
            (mot. 1981/82: 1609). I den nu föreliggan- de regeringspropositionen
            lyser det yrkandet med sin frånvaro. Har förut- sättningarna ändrats
            i och med skiftet från oppositions- till regeringsställ- ning?
            Vpk, som hade samma krav, anser inte det och yrkar därför fortfarande
            på en kontroll av kolhandeln genom importlicenser. Inhemska bränslen
            är det område där det framför allt krävs snabba och beslutsamma
            åtgärder enbart för att komma upp till de blygsamma mål som tidigare
            fastslagits. Enligt vpk:s mening måste ambitionerna också ökas.
            Oljeersättningsdelegationens (OED) påpekande att det främst är
            användar- sidans begränsade möjligheter att förbruka en möjlig
            produktion som hind- rar utvecklingen är en utmaning för alla
            som talar om hur viktigt det är att minska importberoendet av
            energi och hur svårt det är att avveckla kärnkraf- ten. Det gäller
            inte minst regeringen och dess industriminister. Men det enda
            man intresserar sig för på det hållet är torv! Andra inhemska
            bränslen talas det inte om i budgetpropositionen om man bortser
            från alter- nativa drivmedel, som ligger på ett annat plan. Det
            är bra att en satsning på torv har satts i gång. Men vilka åtgärder
            planeras för att ta till vara skogs- och jordbruksavfall, användning
            av vass, odling av energiskog m. m. Stora ener- giresurser, som
            i ett slag skulle förbättra både energi- och handelsbalans och
            ge underlag för många årsarbetare i de värsta arbetslöshetsområdena,
            ligger och väntar på att bli tillvaratagna. Ett stöd motsvarande
            det som regeringen redan beslutat om för torveldade anläggningar
            bör också införas när det
          </p>
          <p>
            AA a
          </p>
          <pb facs="riksdagen-motions-pdf/data/198283/mot_198283__1108/mot_198283__1108-007.pdf"/>
          <p>
            Mot. 1982/83: 1108 20
          </p>
          <p>
            gäller andra inhemska bränslen. De åtgärder för att stärka samhällets
            infly- tande över torvutvinningen som aviseras i propositionen
            ligger väl i linje med vad vpk tidigare föreslagit. Men också
            här behövs en utvidgning till andra bränslen. Vpk:s förslag om
            inrättande av regionala bränslebolag med statligt och/eller kommunalt
            ägande är fortfarande högaktuellt. Uran till det begränsade svenska
            kärnkraftsprogrammet kan, som påpekas i propositionen, anskaffas
            på den internationella marknaden. Någon pro- spektering eller
            brytning av svenskt uran behöver därför inte förekomma.
          </p>
          <p>
            Elförsörjning Som påpekats tidigare är det sätt på vilket elförsörjningen
            ordnas av största vikt för det svenska energiprogrammet. En utbyggnad
            av mottrycks- kraft, vindkraft och mindre vattenkraftsresurser
            i kombination med en redu- cering av eluppvärmning och effektiva
            sparåtgärder inom alla andra områden är en förutsättning för att
            kärnkraften skall kunna avvecklas. Grundvalen för elförsörjningen
            består för framtiden som tidigare i vat- tenkraften. Det tidigare
            uttalade målet på 66 TWh kan uppnås genom effek- tiviseringar
            av nuvarande anläggningar samt utbyggnad av mindre kraftverk.
            De i 1977 års beslut rörande fysiska riksplanen undantagna, hittills
            outbygg- da fyra huvudälvarna skall också i framtiden fredas från
            exploatering. Sam- ma gäller de i beslutet innefattade älvsträckor,
            som också har stort bevaran- devärde. Det är emellertid nödvändigt
            med ytterligare eltillförsel för att säkra behoven. Den stora
            reserv som utgörs av el från kommunal kraftvär- meproduktion är
            hittills svagt utnyttjad. Vid en välmotiverad utbyggnad av fjärrvärme
            (huvudsakligen fastbränsle- baserad i nya anläggningar) i tätorterna
            skapas ett underlag i storlek 20-25 TWh. På grund av tillgången
            på el från kärnkraftverken sker f.n. ingen utbyggnad av kommunal
            kraftvärme. Det måste emellertid ses som en viktig förberedelse
            för avvecklingen av kärnkraften, att staten i samverkan med kommunerna
            ser till att utbyggnaden av fjärrvärmen sker i former som gör
            det möjligt att snabbt, genom förberedda markreservationer o.
            d. fär- digställa anläggningar för elproduktion. Också härvidlag
            torde det vara lämpligt eller nödvändigt med en samhällelig plan
            för denna utbyggnad. Samhället bör också intressera sig för utbyggnaden
            av industriellt mottryck i anslutning till att kärnkraften försvinner
            ur kraftförsörjningen. Ett ganska stort eltillskott bör tas ut
            genom uppförande av vindkraftverk. Nu gällande energipolitiskt
            beslut innefattar ett helt otillräckligt tillskott vindkraft.
            I själva verket har tillskottet satts så lågt att det över huvud
            inte stimulerar till någon insats på detta område. Det blir inte
            ens meningsfullt med en tillräcklig upphandlingsorganisation för
            så små kvantiteter kraft. Enligt vänsterpartiet kommunisternas
            mening bör det utarbetas ett större statligt vindkraftprogram
            — i storleksordningen 8—10 TWh. Det förutsätter en särskild organisation
            för att komma till utförande. Just nu förhindrar tillgången på
            kärnkraftsel effektivt varje spontan antydan till vindkraftsut-
          </p>
          <p>
            Nr ra ALERT
          </p>
          <pb facs="riksdagen-motions-pdf/data/198283/mot_198283__1108/mot_198283__1108-008.pdf"/>
          <p>
            Mot. 1982/83: 1108 A
          </p>
          <p>
            byggnad. Då emellertid kärnkraften skall avvecklas enligt ett
            politiskt beslut, så måste samhällets politiska instanser också
            ta ansvaret för att utveckla de energikällor som skall ersätta
            kärnkraften. Det kan ske i form av ett statligt vindkraftsprogram.
          </p>
          <p>
            Värmeförsörjning Utöver vad som tidigare nämnts om el/olja, kol,
            inhemska alternativa bränslen och deras roll i värmeförsörjningen,
            finns det ytterligare några energikällor på värmeområdet som fortfarande
            måste uppmärksammas. Spillvärme tas fortfarande till vara i alltför
            liten omfattning. I propositio- nen om ekonomiskt-politiska åtgärder
            nämndes den endast i förbigående och i budgetpropositionen förekommer
            den inte alls. Men fortfarande släpps det ut mycket värme från
            processindustrier och andra anläggningar till ingen nytta. Det
            sker både i form av varmvatten och varmluft. Regeringen bör därför
            vidta åtgärder så att denna värmereserv snarast blir tillvaratagen.
            Energikombinat, anläggningar samlokaliserade med oljeraffinaderier
            för att kunna ta till vara och förgasa tunga restoljor och eventuellt
            också fasta bränslen, har inte nämnts i årets budgetproposition.
            Med tanke på att det talas om att storstädernas värmeförsörjning
            rymmer särskilda svårigheter och möjligheter och att detta har
            stor betydelse för hela landets energisitua- tion är det anmärkningsvärt
            att energikombinaten inte berörs. För det är just istorstadsområdena
            som detta kan bli aktuellt. En samproduktion av värme, el och
            alternativa drivmedel i sådana energikombinat kan bidra till lösningen
            av storstädernas energiproblem. — Närvärme, småskaliga värmesystem
            med lägre arbetstemperaturer än de stora fjärrvärmesystemen, behöver
            också byggas ut. I mindre orter eller i kvartersgrupper och stadsdelar
            i större tätorter, är detta en uppvärmnings- metod som har många
            fördelar. Också i större industrianläggningar med tillgång till
            egen spillvärme är närvärmesystem att föredra framför högtem-
            peraturanläggningar. De kan ges en flexibel bränsleanvändning,
            värmeför- lusterna i transportsystemet blir små och kostnaderna
            därmed lägre. Vpk vidhåller kravet att samma stöd som ges till
            stora fjärrvärmesystem också skall komma närvärmeanläggningar
            till del. Kärnvärme och hetvattenledningar från kärnkraftverken
            måste avvisas som värmekällor. ASEA satsar fortfarande stora resurser
            på sin kärnvärme- reaktor SECURE. Den producerar som alla andra
            reaktorer radioaktivt avfall med samma risker och samma möjligheter
            till framställning av kärn- vapenplutonium. Den bör inte få tillverkas.
            Hetvattenledningar från kärn- kraftverken borde nu definitivt
            vara dödförklarade. Men fortfarande höjs det från vissa håll krav
            på att storstädernas värmeförsörjning skall lösas på det sättet.
            Riksdagen bör en gång för alla avvisa alla planer på att utveckla
            och använda dessa värmekällor.
          </p>
          <pb facs="riksdagen-motions-pdf/data/198283/mot_198283__1108/mot_198283__1108-009.pdf"/>
          <p>
            Mot. 1982/83: 1108 22
          </p>
          <p>
            Kärnkraft Kärnkraftsutbyggnaden pågår fortfarande i Sverige.
            Socialdemokraterna har ställt sig bakom beslutet om avveckling,
            avvisat upparbetning av avfallet som en användbar metod att lösa
            den frågan och uttalat att högst tolv reaktorer skall tas i bruk.
            Trots detta har man förklarat att alla de tolv planerade reaktorerna
            skall tas i bruk och sänder nu, i januari 1983, i väg den första
            lasten med avfall till upparbetning i Frankrike. Det finns ingen
            logik och heller inte någon ärlighet i ett sådant handlingssätt.
            Vpk anser att den beslutade avvecklingen i hög grad underlättas
            om de sist planerade och byggda reaktorerna, Forsmark 3 och Oskarshamn
            3, aldrig färdigställs och laddas. Det sparar pengar, minskar
            avfallsmängden och sparar därigenom ännu mer pengar. När det gäller
            avfallet måste alla planer på upparbetning stoppas. Vpk har i
            sin motion om nedrustning gett ovedersägliga argument för det
            nära samban- det mellan upparbetning av avfall från civila kärnreaktorer
            och framställ- ningen av plutonium för tillverkning av kärnvapen.
            Det olycksaliga atomsop- fartyget Sigyn måste omedelbart läggas
            upp, avtalet om upparbetning med det franska bolaget Cogéma brytas
            och åtgärder vidtas för att förvara det oupparbetade avfallet
            i Sverige på det sätt som ger minst risker för människor och miljö.
            Både nuvarande och kommande generationer får vänja sig vid att
            leva med hotet från kärnkraft och kärnvapen, men det är Sverige,
            den svenska riksdagen, regeringen, de politiska partierna och
            andra, som kan påverka utvecklingen i vårt land, som har ansvaret
            för den del av hotet som kärnkraftsutbyggnaden här har åstadkommit.
          </p>
          <p>
            Ersättning till kärnkraftsbolagen Vpk säger med samma motivering
            som tidigare år nej till att kärnkraftsbo- lagen skall få ersättning
            för de förluster som de påstår sig ha lidit genom försenad laddning
            och start av vissa reaktorer. Förseningarna inträffade i samband
            med folkomröstningen om kärnkraft. Men kärnkraftsbolagen har innan
            dess och därefter subventionerats av samhället på en mängd olika
            sätt. Den skada som kärnkraftsutbyggnaden åstadkommit kommer varken
            bola- gen eller någon annan att någonsin kunna ersätta. Därför
            bör de 375 000 000 kr. som föreslås utbetalas till kraftbolagen
            för budgetåret 1983/84 innehållas. De kan användas på ett otal
            andra bättre sätt i det ekonomiska läge som råder i Sverige i
            dag.
          </p>
          <p>
            Hemställan Med hänvisning till det framförda föreslås” 1. att
            riksdagen hos regeringen hemställer om förslag till energihus-
            hållningslag som ger de styrmedel som krävs för att genomföra
            en effektiv energihushållning i enlighet med motionens förslag,
            2. att riksdagen hos regeringen hemställer om förslag om att den
            privata oljeindustrin överförs i samhällelig och kooperativ ägo,
          </p>
          <p>
            ”Se även motionerna 1982/83: 1109-1110.
          </p>
          <pb facs="riksdagen-motions-pdf/data/198283/mot_198283__1108/mot_198283__1108-010.pdf"/>
          <p>
            Mot. 1982/83: 1108 23
          </p>
          <p>
            3
          </p>
          <p>
            4.
          </p>
          <p>
            10.
          </p>
          <p>
            1.
          </p>
          <p>
            12.
          </p>
          <p>
            13,
          </p>
          <p>
            att riksdagen hos regeringen hemställer om förslag om importli-
            censer för kol, att riksdagen hos regeringen hemställer om åtgärder
            för att snabbt öka användningen av de inhemska bränslena skogs-
            och jordbruksavfall samt biomassa i övrigt och energiskog,
          </p>
          <p>
            . att riksdagen hos regeringen begär initiativ för bildandet
            av regio-
          </p>
          <p>
            nala bränslebolag,
          </p>
          <p>
            . att riksdagen hos regeringen hemställer om förslag till förbud
            mot
          </p>
          <p>
            uranprospektering och uranbrytning,
          </p>
          <p>
            . att riksdagen hos regeringen begär förslag om snabb utbyggnad
            av
          </p>
          <p>
            alternativ elproduktion i form av mottryck och vindkraft i enlighet
            med motionens förslag,
          </p>
          <p>
            . att riksdagen som sin mening ger regeringen till känna vad
            som i
          </p>
          <p>
            motionen anförts om spillvärme, energikombinat och närvärme,
          </p>
          <p>
            . att riksdagen uttalar att all utveckling och allt arbete med
            kärnvär-
          </p>
          <p>
            mereaktorn SECURE och hetvattenledningar från kärnkraftver- ken
            skall stoppas, att riksdagen uttalar att reaktorerna Forsmark
            3 och Oskarshamn 3 inte bör färdigställas och laddas, att riksdagen
            beslutar att avfallet från de svenska reaktorerna inte skall upparbetas
            och att all transport av reaktoravfall till Frankri- ke omedelbart
            stoppas, att riksdagen beslutar att avtalet med Cogéma skall sägas
            upp och i samband därmed göras till en offentlig, öppen handling,
            att riksdagen beslutar avslå proposition 1983/84: 100, bil. 14,
            E 7. Ersättning för försenad idrifttagning av kärnreaktorer.
          </p>
          <p>
            Stockholm den 24 januari 1983 LARS WERNER (vpk)
          </p>
          <p>
            KARIN NORDLANDER (vpk) OSWALD SÖDERQVIST (vpk) NILS BERNDTSON
            (vpk) TORE CLAESON (vpk) EVA HJELMSTRÖM (vpk) PAUL LESTANDER (vpk)
            C.-H. HERMANSSON (vpk) PER ISRAELSSON (vpk)
          </p>
          <p>
            BERTIL MÅBRINK (vpk)
          </p>
        </div>
      </div>
    </body>
  </text>
</TEI>
