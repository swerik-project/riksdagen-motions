<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00327">
  <teiHeader>
    <fileDesc>
      <titleStmt>
        <title>Barnglasögon</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnglasögon</title>
          <idno type="rdwebb">H102So327</idno>
          <rs type="number">So327</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So327/text</ref>
          <ref type="dokument_url_html">http://data.riksdagen.se/dokument/H102So327</ref>
          <ref type="dokumentstatus_url_xml">http://data.riksdagen.se/dokumentstatus/H102So327</ref>
          <ref type="doc">http://data.riksdagen.se/fil/A2DC6EA9-2AE1-41EC-978F-DBEFB78B81A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KVTdmRbzaqQmNc1vgArwmS" type="signed"/>
        <correspContext corresp="i-KVTdmRbzaqQmNc1vgArwmS">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-UQc6CZH64Y4HDmPXY8AXVC" type="numbering">
          <date when="2013-10-02"/>
        </correspAction>
        <correspAction xml:id="i-Uyap5YxD8ajpQ7J4RoEZ66" type="submission">
          <date when="2013-10-02"/>
        </correspAction>
        <correspAction xml:id="i-48ojcAS2j7Wd78dmqPXVSg" type="transfer">
          <date when="2013-09-27"/>
        </correspAction>
        <correspAction xml:id="i-BobXJiZFLKMM9QzLnU8Yci" type="assigned"/>
        <correspContext corresp="i-BobXJiZFLKMM9QzLnU8Yci">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UJc42qofNBK7P1u3yQ1xaB" type="motHeader"/>
      <div xml:id="i-W2E9SQ3B6B6JjUhozxedj6" type="motBody">
        <div xml:id="i-7qxtcWNKbUWUEAqBcbuiaQ" type="motProposal" subtype="förslag">
          <head xml:id="i-3gftGZfSjJCKkLdw6qigTC">
            Förslag till riksdagsbeslut
          </head>
          <p xml:id="i-KakNqtpkFiSgGc2ZJwf1Kx">
            Riksdagen tillkännager för regeringen som sin mening vad som
            anförs i motionen om glasögon till barn.
          </p>
        </div>
        <div xml:id="i-PTbBUtdFwKvP4kYiRMy9d1" type="motContent">
          <head xml:id="i-PUcAEzkkRS9yjAaonmLJAM" type="h1">
            Motivering
          </head>
          <p xml:id="i-FBPrzpt4SYQDwa3KmMxJj2">
            Både tandvård och hörapparater är gratis för barn i Sverige.
            Men av någon anledning anses inte glasögon till barn lika viktigt.
          </p>
          <p xml:id="i-UCMBRjTnk1yryKPf49uyxE">
            Skillnaderna mellan landstingen är stora när det gäller subventioner
            till barnglasögon, allt ifrån inget bidrag alls till subvention
            upp till 19 års ålder. Vanligast är subvention upp till 8 års
            ålder.
          </p>
          <p xml:id="i-FdXbq6HrX1AzRP6XEhyHVf">
            När det gäller barnfamiljer med försörjningsstöd kan de som regel
            få hjälp från socialtjänsten. Men stödet är restriktivt, barn
            kan få vänta länge när de vuxit ur sina gamla glasögon eller när
            de gått sönder. I en del områden utgår inget stöd alls till barnglasögon.
          </p>
          <p xml:id="i-YYxW2KDgzoZ1zCFzVeDeKz">
            Vi har skolplikt i Sverige, men det finns ingen absolut rättighet
            för skolbarn att kunna se vad läraren skriver på tavlan eller
            att kunna läsa sina skolböcker. Och detta trots att barnens synförmåga
            kan skadas permanent om de inte får tillgång till glasögon medan
            synen håller på att utvecklas.
          </p>
          <p xml:id="i-PCvecX8gt12X5V8z93ABff">
            Majblomman har märkt att ansökningarna om hjälp till barnglasögon
            har ökat betydligt sedan mitten av 00-talet. Detta har ett tydligt
            samband med att barnfattigdomen ökat under denna tid. Problemet
            är att det finns stora regionala skillnader och att föräldrarnas
            ekonomi i åtskilliga fall är avgörande för om barnen ska få glasögon.
          </p>
          <p xml:id="i-BbZRJhgYJzARK1voth668L">
            Så här står det i Majblommans rapport från 2012 om behovet av
            barnglasögon:
          </p>
          <p xml:id="i-Rca9dYDhJ5XynMHnGegmUk">
            Hugo Lagercrantz, professor pediatrik, neonatologi talar ofta
            om det lilla barnets behov. Barnets hjärna är som en djungel med
            nervbanor kors och tvärs. Att tala mycket till barnet är viktigt
            för språkutvecklingen. De nervbanor som stimuleras under tidig
            barndom frodas, medan andra försvinner. Han menar att det är viktigt
            att stimulera barns läsning. Om barnet inte kan se på grund av
            medfödd starr eller svår skelning, går synbarken i träda och barnet
            utvecklar inte synförmåga. Glasögon är i detta sammanhang en medicinsk
            behandling.
          </p>
          <p xml:id="i-Q8GhqyRcq74ovZzX9uFXBx">
            Synen spelar en dominerande roll vid tidig kommunikation och
            inlärning. Det är nyckeln till kunskap. Glasögon till barn bör
            därför ses som medicinsk behandling så länge som synen utvecklas
            för att barn ska kunna utvecklas och hänga med i skolan och delta
            i gemenskapen med sina kamrater. Om synnedsättningen är bestående
            bör glasögon betraktas som hjälpmedel för funktionsnedsättning
            på samma sätt som en hörapparat är.
          </p>
          <p xml:id="i-koU7cvDsDEsa361YqMCNZ">
            Enligt Gerd Holmström, professor och barnögonläkare vid Akademiska
            sjukhuset i Uppsala som uttalar sig i en artikel i Svenska Dagbladet,
            är synen inte färdigutvecklad förrän vid 8 till 10 års ålder:
          </p>
          <p xml:id="i-W44AHoK4pty4jpaWb72Z3C">
            Om ett barn har stora brytningsfel, såsom översynthet, närsynthet
            eller astigmatism, är det viktigt att använda glasögon för att
            synen ska utvecklas optimalt. Barnet kan annars få en synnedsättning
            som inte går att behandla senare. Brytningsfel har en viss ärftlighet.
            Det finns familjer där alla är närsynta och då kan utgifterna
            bli väldigt höga, menar hon.
          </p>
          <p xml:id="i-LESWswwGdFvKuGKpvHSffP">
            För familjer med låg inkomst, som inte får tillräckligt bidrag
            till barnens glasögon, blir detta en klassfråga. Särskilt med
            tanke på att växande barn behöver byta glasögon ofta och att slitaget
            på glasögonen är större för barn än vuxna, och därmed behövs nya
            glasögon oftare.
          </p>
          <p xml:id="i-5kg781rC9FC6a2A3r6TYPK">
            Regeringen bör överväga att i framtiden garantera att alla barn
            och ungdomar till och med 19 års ålder får fria glasögon. Barns
            rätt till glasögon ska inte vara beroende av var de råkar bo i
            landet eller föräldrarnas ekonomi.
          </p>
        </div>
        <div xml:id="i-RSghaeUSNWv9Zkkhf8RDGL" type="signatureBlock">
          <list xml:id="i-VFSVrytdkVMPsqbDhpBtQ4">
            <item xml:id="i-WmckrgbMjeUE13VUoFeDLh" who="i-EgqHRHVoW5y9USDYuNoYuA" type="signature">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
