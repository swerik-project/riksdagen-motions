<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__755/mot_1966__ak__755-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 755—760 Motioner i Andra kammaren, nr 7535 år 1966 1
          </p>
          <p>
            Nr 755
          </p>
          <p>
            Av herr Larsson i Borrby m. fl., om höjt statsbidrag till förädlingsverk-
            samhet på trädgårdsområdet.
          </p>
          <p>
            (Lika lydande med motion nr 611 i Första kammaren)
          </p>
          <p>
            Trädgårdsnäringsutredningen framlade år 1964 ett förslag till
            statligt stöd åt förädlingsverksamheten på trädgårdsområdet. Man
            föreslog därvid, att ett årligt belopp av förslagsvis 250 000
            kronor skulle anvisas att användas för detta stöd. Ansvaret för
            fördelningen av de ifrågavarande medlen sades böra knytas till
            jordbrukets forskningsråd. Det omnämnda förslaget togs förra året
            upp i en proposition rörande anslag till vissa forskningsråd under
            budgetåret 1965/66. I denna proposition hade emel- lertid chefen
            för ecklesiastikdepartementet bantat ned stödet till förädlingsverk-
            samheten till 100 000 kronor för nämnda budgetår. Det föreslagna
            beloppet framstod som klart otillräckligt mot bakgrund av det
            föreliggande behovet. Till nöds kunde emellertid beloppet accepteras
            som ett initialanslag, och man väntade att beloppet snabbt skulle
            höjas till det av träd- gårdsnäringsutredningen begärda. I bilaga
            11 till 1966 års statsverksproposition framhåller emellertid chefen
            för jordbruksdepartementet under punkt F 14 ”Främjande av forskning
            på jordbrukets område m. m.”, att för förädlingsarbete med trädgårdsväxter
            bör av anslaget under denna punkt beräknas 115 000 kro- nor för
            budgetåret 1966/67. Den av chefen för jordbruksdepartementet föreslagna
            ökningen med 15 000 får anses vara närmast av automatisk karaktär
            med tanke på den allmänna kost- nadsutvecklingen m. m. Det framstår
            emellertid som absolut nödvändigt, att det statliga stödet till
            förädlingsverksamheten på trädgårdsområdet byggs ut åtmins- tone
            till den av trädgårdsnäringsutredningen föreslagna storleksordningen.
            För att den svenska trädgårdsnäringen skall kunna hävda sig i
            den hårda konkurrens den är utsatt för från andra länder måste
            den bland annat ha tillgång till växt- sorter, vilka är anpassade
            efter vårt klimat och våra förhållanden i övrigt. Mot bakgrunden
            av detta och att den svenska trädgårdsproduktionen representerar
            ett värde av åtskilliga hundra miljoner kronor är ett utökat statligt
            stöd till växt- förädlingen på detta område synnerligen väl använda
            pengar samhällsekono- miskt sett. Vi hemställer därför, att riksdagen
            vid behandlingen av bilaga 11 till statsverks- propositionen 1966
            måtte besluta
          </p>
          <p>
            Bihang till riksdagens protokoll 1966. 4 saml. Nr 755—760
          </p>
          <pb facs="riksdagen-motions-pdf/data/1966/mot_1966__ak__755/mot_1966__ak__755-002.pdf"/>
          <p>
            Motioner i Andra kammaren, nr 755 år 1966
          </p>
          <p>
            att till Främjande av forskning på jordbrukets område m. m. för
            budgetåret 1966/67 anvisa ett reservationsanslag av 5 235000 kr.,
            samt att från nämnda anslag jordbrukets forskningsråd för samma
            budgetår tilldelas ett belopp av 250 000 kr. för att stödja för-
            ädlingsarbete på trädgårdsområdet.
          </p>
          <p>
            Stockholm den 26 januari 1966
          </p>
          <p>
            Einar Larsson Johannes Antonsson Stig Josefson i Borrby i Arrie
          </p>
        </div>
      </div>
    </body>
  </text>
</TEI>
