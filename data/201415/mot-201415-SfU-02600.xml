<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SfU-02600">
  <teiHeader>
    <fileDesc>
      <titleStmt>
        <title>Jämställdhet</title>
        <author corresp="i-NRb4HpaQ87qUwhLNcKt7Gz">av Annika Qarlsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2600 av Annika Qarlsson (C)</title>
          <idno type="rdwebb">H2022600</idno>
          <rs type="number">2600</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H2022600/text</ref>
          <ref type="dokument_url_html">http://data.riksdagen.se/dokument/H2022600</ref>
          <ref type="dokumentstatus_url_xml">http://data.riksdagen.se/dokumentstatus/H2022600</ref>
          <ref type="docx">http://data.riksdagen.se/fil/27AC8D5F-09A4-469D-951D-278CE4ED3877</ref>
          <ref type="pdf">http://data.riksdagen.se/fil/104E877D-8B50-46D9-B8A7-3DD60A1B4B99</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PPmPjRL5wQ7unCgXDSTGbi" type="signed"/>
        <correspContext corresp="i-PPmPjRL5wQ7unCgXDSTGbi">
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction xml:id="i-MMBsRSd154f1nuMDsFaqsW" type="submitted">
          <date when="2014-11-10"/>
          <time when="16:33:03"/>
        </correspAction>
        <correspAction xml:id="i-FcSG7H71bPoQokn2DUVDNZ" type="reviewed">
          <date when="2014-11-10"/>
          <time when="20:28:22"/>
        </correspAction>
        <correspAction xml:id="i-9NbNEjwZvNQGw25ydyHYLT" type="referred">
          <date when="2014-11-12"/>
        </correspAction>
        <correspAction xml:id="i-NXZFnNkBXpLGN9Yym7dFuY" type="assigned">
          <date when="2019-01-22"/>
          <time when="16:38:46"/>
        </correspAction>
        <correspContext corresp="i-NXZFnNkBXpLGN9Yym7dFuY">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-3mn5EpsxZbXL2ePHfwkQh1" type="behandlas_i"/>
        <correspContext corresp="i-3mn5EpsxZbXL2ePHfwkQh1">
          <ref type="uppgift">2014/15:NU10</ref>
          <ref type="ref_dok_id">H201NU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">NU10</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EJ9rc9h7NsH8jw84wb54VE" type="behandlas_i"/>
        <correspContext corresp="i-EJ9rc9h7NsH8jw84wb54VE">
          <ref type="uppgift">2014/15:JuU18</ref>
          <ref type="ref_dok_id">H201JuU18</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU18</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-X8PyQAsjmyRXhe2he8mBXS" type="behandlas_i"/>
        <correspContext corresp="i-X8PyQAsjmyRXhe2he8mBXS">
          <ref type="uppgift">2014/15:SkU20</ref>
          <ref type="ref_dok_id">H201SkU20</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SkU20</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-oY1xSnAkxzSkpk6BQFyeU" type="behandlas_i"/>
        <correspContext corresp="i-oY1xSnAkxzSkpk6BQFyeU">
          <ref type="uppgift">2014/15:SfU3</ref>
          <ref type="ref_dok_id">H201SfU3</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SfU3</ref>
          <ref type="ref_dok_titel">Utgiftsområde 12 Ekonomisk trygghet för familjer och barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UWBzzhGFx5v9dKrjjucvt2" type="behandlas_i"/>
        <correspContext corresp="i-UWBzzhGFx5v9dKrjjucvt2">
          <ref type="uppgift">2014/15:SfU12</ref>
          <ref type="ref_dok_id">H201SfU12</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SfU12</ref>
          <ref type="ref_dok_titel">Anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HtmEbxen4NNYGEwvibTQfh" type="behandlas_i"/>
        <correspContext corresp="i-HtmEbxen4NNYGEwvibTQfh">
          <ref type="uppgift">2014/15:AU3</ref>
          <ref type="ref_dok_id">H201AU3</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">AU3</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Q1QmZ2a6UppWHGrEBvStnM" type="behandlas_i"/>
        <correspContext corresp="i-Q1QmZ2a6UppWHGrEBvStnM">
          <ref type="uppgift">2014/15:CU6</ref>
          <ref type="ref_dok_id">H201CU6</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">CU6</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-T7j1kARFCXjx4mjSR9BbW3" type="behandlas_i"/>
        <correspContext corresp="i-T7j1kARFCXjx4mjSR9BbW3">
          <ref type="uppgift">2014/15:SoU7</ref>
          <ref type="ref_dok_id">H201SoU7</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LtjFy8ubYDWk2atJ8TYWM6" type="behandlas_i"/>
        <correspContext corresp="i-LtjFy8ubYDWk2atJ8TYWM6">
          <ref type="uppgift">2014/15:SoU10</ref>
          <ref type="ref_dok_id">H201SoU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU10</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MptQjNW4ujLMmTpdjKEeHJ" type="motHeader">
        <div xml:id="i-D7nYRyt51qdabsWj1P3EZ6" type="motTitle">
          Motion till riksdagen 2014/15:2600 av Annika Qarlsson (C) Jämställdhet
        </div>
      </div>
      <div xml:id="i-Jb1wQ3KrEvpRdhrC7XV7cQ" type="motBody">
        <div xml:id="i-JR2acxwBeZT7c3VPfKEQx4" type="motSummary">
          <head xml:id="i-GsuSDEJxMWii8Hph4CAjvw">
            Sammanfattning
          </head>
          <p xml:id="i-TBbfigvnfoMTQgpJi8Vf1Z">
            I ett jämställt samhälle behandlas vi alla efter de individer
            vi är och inte efter vilket kön vi tillhör.
          </p>
        </div>
        <div xml:id="i-Vqcnnr9ry66YfD65idi8gq" type="TOC">
          <head xml:id="i-92PQi7NqMMnfo6oTDziDhd">
            Innehållsförteckning
          </head>
          <list xml:id="i-YQfBrNvRVZoRcxNgtaJtzF">
            <item xml:id="i-85KYpfr5zga6mG5QBroXUy" style="indent-level: 1">
              Förslag till riksdagsbeslut
            </item>
            <item xml:id="i-8zBLraG5HFDikk7mHaiiEz" style="indent-level: 1">
              Motivering
            </item>
            <item xml:id="i-LnBfs8v9jVpRnfzUa2TWNw" style="indent-level: 2">
              Kvinnors företagande
            </item>
            <item xml:id="i-D2teNYS54a1QH3fq2tfLez" style="indent-level: 2">
              Våld i nära relationer
            </item>
            <item xml:id="i-eHEnJPELBB4hahMbAiqcv" style="indent-level: 2">
              Ojämställdhet kostar
            </item>
            <item xml:id="i-UwG9N1Q5vXhRTwhMo6r34U" style="indent-level: 2">
              Familjepolitik
            </item>
            <item xml:id="i-NS6QMEMdef8aZNhHha2kGd" style="indent-level: 3">
              Föräldraförsäkring
            </item>
            <item xml:id="i-779e8Q82S41cBjWgBgpGbY" style="indent-level: 3">
              Översyn av underhållsstöd och underhållsbidrag
            </item>
            <item xml:id="i-XFhBis9AHw7qxRvpeZDjbc" style="indent-level: 3">
              Utred dagens faderskapspresumtion
            </item>
            <item xml:id="i-UkEH5iPRRgvxKPNze24Tzv" style="indent-level: 3">
              Översyn av kvalitén i gode mäns uppdrag
            </item>
          </list>
        </div>
        <div xml:id="i-DGWLTPrzNNaYiXXpaJNViP" type="motProposal" subtype="förslag">
          <head xml:id="i-7ee45C3x2LC5er12yDckzs">
            Förslag till riksdagsbeslut
          </head>
          <list xml:id="i-UbWJyLZUytMbvoesJPGPoG" style="ol">
            <item xml:id="i-X8C5AYER54eiFJ5jqC1anB">
              Riksdagen tillkännager för regeringen som sin mening vad som
              anförs i motionen om att fortsätta erbjuda valfrihet i välfärden,
              vilket ger människor rätt att själva välja vård, skola och omsorg
              samt innebär ökade möjligheter för fler kvinnor att starta företag
              och välja mellan fler arbetsgivare.
            </item>
            <item xml:id="i-7qpuV4pXDeiXeBjY5AbuaY">
              Riksdagen tillkännager för regeringen som sin mening vad som
              anförs i motionen om att kriterierna för de generella företagsstöden
              bör ses över av regeringen för att främja såväl kvinnors som mäns
              företagande på lika villkor.
            </item>
            <item xml:id="i-CLKMv63KGJpqaJAKKgqxU9">
              Riksdagen tillkännager för regeringen som sin mening vad som
              anförs i motionen om att kvinnor som utsatts för våld i nära relationer
              ska säkerställas en fungerande utslussning efter att ha befunnit
              sig i skyddat boende eller liknande verksamhet.
            </item>
            <item xml:id="i-SerEf91tqwruc43sFcErS3">
              Riksdagen tillkännager för regeringen som sin mening vad som
              anförs i motionen om mansjourer, skyddade boenden och liknande
              verksamheter för män som utsatts för våld i nära relationer.
            </item>
            <item xml:id="i-Xc6tDVfqtRfd7gNLPULxQC">
              Riksdagen tillkännager för regeringen som sin mening vad som
              anförs i motionen om att vårdgivare bör skapa rutiner för att
              vid vårdmöten ställa frågor om våld till både kvinnor och män
              för att tidigt upptäcka våldsutsatthet.
            </item>
            <item xml:id="i-Co3WJdyP1yB5jvyzBzCohG">
              Riksdagen tillkännager för regeringen som sin mening vad som
              anförs i motionen om att rättsväsendet och psykiatrin bör använda
              evidensbaserade och välbeprövade riskbedömningsinstrument för
              att bedöma risken för framtida våld i nära relationer.
            </item>
            <item xml:id="i-JWRQi8tq6DTqFi9EXcXLCX">
              Riksdagen tillkännager för regeringen som sin mening vad som
              anförs i motionen om att rutinerna vid risk- och hotanalyser som
              görs hos polisen vid anmälan om våld i nära relationer, följt
              av handlingsplaner och stöd, ska ses över.
            </item>
            <item xml:id="i-SHYbUtSGvk9yK46kLqEs21">
              Riksdagen tillkännager för regeringen som sin mening vad som
              anförs i motionen om att det ska bli lättare att få byta identitet
              när det finns ett allvarligt och långvarigt hot mot hälsa och
              liv i en nära relation.
            </item>
            <item xml:id="i-SNMLKtj3yh96mkMRbVvN9n">
              Riksdagen tillkännager för regeringen som sin mening vad som
              anförs i motionen om att nolltolerans mot våld i nära relationer
              – där kvinnor ofta är offer – ska gälla alla som bor i Sverige,
              även personer i anknytningsrelationer med tillfälligt uppehållstillstånd.
            </item>
            <item xml:id="i-UeTzkU2tvxV7RUqnh64diE">
              Riksdagen tillkännager för regeringen som sin mening vad som
              anförs i motionen om bättre samordning mellan ansvariga myndigheter
              – ett aktivt samarbete mellan länsstyrelser, Migrationsverket,
              kommuner, landsting och kvinnojourer.
            </item>
            <item xml:id="i-KRq76nXhavatoX8ZYHnTKX">
              Riksdagen tillkännager för regeringen som sin mening vad som
              anförs i motionen om att genomföra en genomgripande utredning
              som behandlar och belyser statens, näringslivets, samhällets och
              individens totala kostnader för ojämställdhet, relaterade till
              de mål för jämställdhetspolitiken som riksdagen antagit.
            </item>
            <item xml:id="i-2mz5Wvui9hoSVoWUd2tbwg">
              Riksdagen tillkännager för regeringen som sin mening vad som
              anförs i motionen om jämställdhetsbonus.
            </item>
            <item xml:id="i-L6Uw5mK51ir152rMCqS7wa">
              Riksdagen tillkännager för regeringen som sin mening vad som
              anförs i motionen om att göra det möjligt att överlåta en del
              av föräldrapenningdagarna till ytterligare två närstående vuxna.
            </item>
            <item xml:id="i-AGQsDTTZ3XKHeimNJTGF6V">
              Riksdagen tillkännager för regeringen som sin mening vad som
              anförs i motionen om att göra en översyn av föräldraförsäkringen
              utifrån hur regelverket kan bli mer flexibelt och passa föräldrar
              som driver egna företag.
            </item>
            <item xml:id="i-8yX9UgVndztgsaBso9z6tF">
              Riksdagen tillkännager för regeringen som sin mening vad som
              anförs i motionen om att se över förutsättningarna för att döpa
              om lägstanivådagar till garantidagar som får fördelas över hela
              föräldraledigheten.
            </item>
            <item xml:id="i-Bn3Mn37GyCrkJmUo3gRMLc">
              Riksdagen tillkännager för regeringen som sin mening vad som
              anförs i motionen om att göra en översyn av underhållsstödet och
              underhållsbidraget.
            </item>
            <item xml:id="i-EchKUhnwduCrthJwXwXzpb">
              Riksdagen tillkännager för regeringen som sin mening vad som
              anförs i motionen om behovet av att låta utreda dagens faderskapspresumtion
              för att likställa samboskap med giftermål.
            </item>
            <item xml:id="i-PUAXTbtmutZ19wiHQnBPki">
              Riksdagen tillkännager för regeringen som sin mening vad som
              anförs i motionen om att genomföra en översyn av kvaliteten i
              gode mäns uppdrag.
            </item>
          </list>
        </div>
        <div xml:id="i-JJNFF51hu3G1GCvczDLDWJ" type="motContent">
          <p xml:id="i-EYEkcskKyWCSQxgsa9PRmU">
            Kvinnor har sedan början av 70-talet haft en självklar plats
            på arbetsmarknaden. Flera politiska beslut har legat till grunden
            för deras intågande, varav flera initierade av centerpartistiska
            ministrar. Det var politiska beslut som gjorde det möjligt för
            kvinnor att lämna hemmet, börja förvärvsarbeta och bli ekonomiskt
            självständiga.
          </p>
          <p xml:id="i-Dt2HobMDyn1Gx7QLtwoRjj">
            Mycket har alltså gjorts men en hel del återstår innan vi kan
            kalla oss ett jämställt land. Fortfarande tjänar män 17 procent
            mer än kvinnor, de är i större utsträckning företagsledare, arbetar
            oftare heltid, är innehavare av fler styrelseposter samt tyngre
            uppdrag i näringslivet. Detta trots att kvinnor oftast har högre
            utbildning och är bättre meriterade än män. Kvinnor är istället
            överrepresenterade vad det gäller sjukskrivningar, deltidsarbete,
            uttag av föräldradagar och VAB-dagar. Kvinnor utsätts även i större
            utsträckning för våld – fysiskt, psykiskt och sexuellt. 17–20
            kvinnor dödas varje år av män de har eller tidigare har haft nära
            relationer till.
          </p>
          <p xml:id="i-K86bDccK7g4su5y2qqZL2F">
            Arbetet för kvinnors rättigheter måste bedrivas på bred front
            – såväl i inrikespolitiken som i utrikespolitiken. Det är viktigt
            att det fortsatta reformarbetet tar avstamp i liberala och frihetliga
            lösningar som respekterar människans självbestämmande, valfrihet
            och frihet. Våra gemensamma system måste vara så uppbyggda att
            flickor och pojkar, kvinnor och män, har samma möjligheter.
          </p>
          <head xml:id="i-KpShQ2aR3H97suzYsoczVb" type="h2">
            Kvinnors företagande
          </head>
          <p xml:id="i-F99sMn7HayawybJzGwjF2K">
            När kvinnor kom ut på arbetsmarknaden under 70-talet blev de
            ofta hänvisade till yrken inom offentlig sektor, för det var där
            behoven var som störst under välfärdens framväxt. Detta resulterade
            i många deltidstjänster och lägre löner på grund av utebliven
            konkurrens bland arbetsgivarna. I takt med att offentlig sektor
            öppnats upp för privata aktörer har det nu blivit möjligt för
            anställda inom kvinnodominerade sektorer att välja bland en mångfald
            av arbetsgivare. Det innebär ökad konkurrens om arbetskraft, vilket
            ger vårdpersonal och andra offentligt anställda möjlighet att
            driva upp sina löner samt förbättra sin arbetsmiljö. Något som
            visas av SCB:s siffror. Inom hälso- och sjukvård låg lönenivån
            6 procent högre i privata företag jämfört med offentlig sektor.
            Inom omsorgsbranschen var de privatanställdas löner 1,7 procent
            högre.
          </p>
          <p xml:id="i-PZDcxrzssKTKQVb9CcyUWQ">
            Fri etableringsrätt och valfrihetssystem inom offentlig sektor
            främjar även kvinnors företagande. Sex av tio företag inom vård
            och omsorg drivs av kvinnor, vilket motsvarar mer än dubbelt så
            hög andel jämfört med övriga Företagarsverige. Sju av tio nystartade
            vård- och omsorgsföretag har kvinnor i ledningen. Fyra av tio
            av Vårdföretagarnas medlemsföretag har en kvinna som vd, i hela
            Sverige är den andelen endast tolv procent. Genom att underlätta
            för kvinnor att starta och driva företag kan fler affärsidéer
            tas tillvara, fler komma i arbete och tillväxten öka i hela landet.
            Om lika många kvinnor som män skulle starta och driva företag
            skulle det innebära 75 000 nya företag i Sverige.
          </p>
          <p xml:id="i-J9mpLXRmLxt7vTTLMKjCJV">
            Inom RUT (hushållsnära tjänster) stod kvinnors företagande, enligt
            SCB för, 59 procent, totalt 950 personer. Införandet av RUT har
            också lett till att svarta arbeten i en kvinnodominerande arbetssektor
            blivit vita. Det har även gett många kvinnor, vilka fortfarande
            är de som står för majoriteten av det obetalda hemarbetet mer
            tid över till annat. Den nya regeringen, som utger sig för att
            vara feministiskt, vill nu begränsa kvinnors företagande genom
            att halvera RUT-avdraget. Samtidigt väljer regeringen att låta
            ROT-avdraget vara, vilket gynnar den mansdominerande byggbranschen.
            RUT-avdraget ska inte heller gälla städning av pooler men det
            finns inga restriktioner för ROT-företag som vill bygga poolen.
            Förslaget är ett hårt slag mot kvinnors företagande och jämställdhet
            på arbetsmarknaden. Vi måste fortsätta förbättra förutsättningarna
            för kvinnliga företagare, inte försämra. Därför bör kriterierna
            för de generella företagsstöden ses över av regeringen för att
            främja såväl kvinnors som mäns företagande på lika villkor.
          </p>
          <head xml:id="i-FYhc1YUudommgRx5QnC5Qf" type="h2">
            Våld i nära relationer
          </head>
          <p xml:id="i-VyyR1N6HrfiMkmM186j7rL">
            Människors lika rätt och värde är en grundläggande värdering
            i ett parti där respekten för varje enskild individ står i centrum.
            Att leva i frihet från hot och våld borde vara en självklarhet.
            Men så är det inte för alla. Våld i nära relationer kan se olika
            ut. Stalkning, förföljelse, hedersrelaterat våld och förtryck,
            mäns våld mot kvinnor, våld i samkönade relationer är några exempel.
            En man kan drabbas på samma sätt som en kvinna. Det är dock betydligt
            vanligare att kvinnor drabbas av allvarligt våld av en man i en
            nära relation. Mäns våld mot kvinnor har varit en prioriterad
            fråga under alliansens tid i regeringen och sedan 2007 har kommunerna
            en lagstadgad skyldighet att ge våldsutsatta kvinnor stöd och
            skydd.
          </p>
          <p xml:id="i-4Y5tw8TreqxFQgQEmYV52v">
            Alla former av våld i nära relationer måste bekämpas och stöd
            ges till dem som drabbats så att fler kan komma vidare till ett
            liv i frihet så snart som möjligt. Det är därför av största betydelse
            att personer, både män och kvinnor som utsatts för våld i nära
            relationer får stöd av samhället genom tillgång till kvinno- och
            mansjourer, skyddat boende och andra liknande verksamheter. De
            skyddade boendena måste i första hand bereda plats åt de personer
            som är i akut behov av dem.
          </p>
          <p xml:id="i-9SX3MUYNPZfPRhJVofRmjh">
            Ett stort problem för kvinnojourerna har emellertid varit bristen
            på bostäder vilket har lett till att utslussningen från det skyddande
            boendet försvårats. Många blir kvar på boendet eftersom de inte
            har någonstans att ta vägen, det samtidigt som mer akuta fall
            inte får plats. Det problematiska läget för kvinnojourerna och
            deras arbete gör att vi behöver se över situationen för de kvinnor
            och barn, vilka främst drabbas, så de på bästa sätt kan ta sig
            vidare i livet med samhällets stöd efter att ha befunnit sig på
            skyddat boende eller liknande verksamhet.
          </p>
          <p xml:id="i-PPpt36iTsEXwa8eW8T44RH">
            Den som har drabbats av våld i en nära relation ska inte heller
            behöva vara brottsoffer för resten av livet. Förutom fysiska skador
            så är den psykiska ohälsan anledning till många och långa sjukskrivningar.
            För många kvinnor så finns psykisk och fysisk ohälsa dokumenterad
            i vården utan att man förstått eller lyckats komma åt grundproblemet.
            Det är därför viktigt att hälso- och sjukvården blir bättre på
            att upptäcka, bemöta och ge stöd till dem som drabbas. Vårdgivare
            måste skapa rutiner vid vårdmöten för att det ställs frågor om
            våld till både kvinnor och män, för att tidigt upptäcka våldsutsatthet.
            Nationellt centrum för kvinnofrid är ett kunskaps- och resurscentrum
            vid Uppsala universitet som arbetar på regeringens uppdrag. De
            har bland annat vidareutvecklat metoder och utbildningsmaterial
            för att inkludera frågor om våld inom hälso- och sjukvården. Det
            finns redan många som implementerat frågor om våld i sina rutiner
            men det måste omfatta alla verksamheter. Psykiatrin bör även använda
            sig av evidensbaserade och välbeprövade riskbedömningsinstrument
            för att bedöma risken för framtida våld i nära relationer.
          </p>
          <p xml:id="i-HLKRiyUpbro79MnJnpD9RH">
            Det är viktigt med rätt stöd för dem som drabbas av brott. Det
            handlar om professionellt utförda hot- och riskbedömningar vid
            polisen följt av handlingsplaner. Stöd, såväl praktiskt och ekonomiskt
            för att kunna gå vidare och skydd när så bedöms nödvändigt. Vi
            ser även ett behov av att lättare få byta identitet. Vissa fall
            av våld i en nära relation leder till att offrens liv begränsas
            kraftigt. Skyddad identitet och kvarskrivning är en hjälp på kort
            sikt, men i förlängningen är det ett mycket svårt sätt att leva
            ett normalt liv på. Allt från skolgång och sjukvårdsbesök till
            idrottsaktiviteter försvåras när man inte kan använda sin identitet.
            Att byta identitet är en påfrestande process som innebär en total
            brytning med det tidigare livet, men har fördelen att det ger
            en möjlighet att börja om livet och sedan kunna leva ett tämligen
            normalt liv utan ständig rädsla.
          </p>
          <p xml:id="i-L1okdvgK3BWXRzbZZEFcsz">
            En av de mest utsatta grupperna är de kvinnor som utsätts för
            våld efter att de har beviljats uppehållstillstånd i Sverige på
            grund av anknytning. Enligt uppgift från svenska kvinnojourer
            möter de varje år uppskattningsvis 500 kvinnor som utsatts för
            så kallad fruimport. En stor del av dessa kvinnor kommer till
            Sverige efter så kallad ”snabbanknytning”, det vill säga efter
            att ha känt mannen under en mycket kort tid, eller endast via
            kontakt på internet. Det finns fall där svenska män har satt i
            system att ”importera” en kvinna, för att inom två år byta till
            en ny kvinna. Många av kvinnorna har också med sig ett eller flera
            barn som i sin tur riskerar att hamna i stor utsatthet. Den så
            kallade tvåårsregeln vid anknytningsförhållanden i utlänningslagen
            föranleder till att just många utländska kvinnor pressas att stanna
            kvar i en relation där misshandel förekommer. Väljer de att bryta
            sig ur relationen innan den tvååriga prövotiden utgått, kan de
            bli utvisade ur Sverige. I utlänningslagen står, att om ett anknytningsförhållande
            brustit på grund av våld i relationen kan utlänningen få stanna
            kvar i Sverige. Men idag måste kvinnan kunna bevisa upprepat och
            grovt våld för att få möjlighet att stanna i Sverige om anknytningen
            bryts.
          </p>
          <p xml:id="i-8KjZnFn8rbzRRNT9tF4ioq">
            I Sverige har vi i teorin en nolltolerans mot våld vad gäller
            svenska kvinnor och kvinnor som har permanent uppehållstillstånd
            i Sverige, men en helt annan standard när det gäller kvinnor som
            kommer hit via anknytning under tillfälligt uppehållstillstånd.
            Vi lär ut att gå vid första slaget. Kvinnor som har beviljats
            uppehållstillstånd i Sverige på grund av anknytning har inte samma
            möjlighet, vilket givetvis är oacceptabelt. Nolltolerans ska gälla
            även för dem.
          </p>
          <p xml:id="i-DQa2iTpSSXKDNtSoBtCVVG">
            Insatser från samhällets sida, för att ingen av de berörda parterna
            utsätts för övergrepp, kan och bör utvecklas. Bättre samordning
            mellan myndigheter, såsom länsstyrelser, Migrationsverket, polisen,
            kommuner, landsting och kvinnojourer spelar en viktig roll. Bättre
            information, både innan kvinnorna kommer till Sverige och när
            de kommer hit, kan också bidra till att minimera risken för eventuell
            utsatthet.
          </p>
          <head xml:id="i-Wd92homY5HaFc1fKjhLz8R" type="h2">
            Ojämställdhet kostar
          </head>
          <p xml:id="i-UubEbUwPhK5UmDWCfnKqv9">
            Ojämställdhet finns i alla delar av samhället. De kostnader och
            den outnyttjade potential som är relaterade till ojämställdheten
            är inte belagda. Bara vad det gäller ett av riksdagens och regeringens
            fyra jämställdhetsmål finns det beräkningar på kostnader. Det
            handlar om kostnader för våld mot kvinnor. I en rapport från Socialstyrelsen
            år 2006 (Kostnader för mäns våld mot kvinnor – en samhällsekonomisk
            analys) uppskattas kostnaderna för våld mot kvinnor i nära relationer
            till omkring 2,7–3,3 miljarder kronor per år. Ett område där det
            saknas beräkningar är det obetalda arbetet. En av de få kostnadsberäkningar
            som finns på det ojämnt fördelade hem- och omsorgsarbetet visar
            att kvinnor under ett år bara i Botkyrka kommun utför motsvarande
            100 miljoner kronor mer i arbete än män i hemtjänsten i form av
            anhörigvård.
          </p>
          <p xml:id="i-CPk8Z4in8oZKyQhCnLf5yD">
            Kostnaderna för ett jämställt samhälle är fortfarande i stort
            sett en vit fläck på både forskarnas och politikernas karta. För
            att snabbare kunna åstadkomma förändringar är det viktigt att
            frågan får en grundlig belysning ur ett nationalekonomiskt perspektiv.
            Politiken behöver oberoende siffror på vad ojämställdheten kostar
            för staten, samhället och för individen. Med en sådan rapport
            får vi underlag för att, förutom den mänskliga aspekten, också
            visa på att det även kan vara ekonomiskt motiverat att göra något
            åt ojämställdheten. Utredningen bör relateras till de mål för
            jämställdhetspolitiken som riksdagen antagit.
          </p>
          <p xml:id="i-BnPC8nsj7d2FfjsExUxwzJ">
            1. En jämn fördelning av makt och inflytande. Kvinnor och män
            ska ha samma rätt och möjlighet att vara aktiva medborgare och
            att forma villkoren för beslutsfattandet.
          </p>
          <p xml:id="i-WBiRtVik1XuC67WFyvrqqT">
            2. Ekonomisk jämställdhet. Kvinnor och män ska ha samma möjligheter
            och villkor i fråga om utbildning och betalt arbete som ger ekonomisk
            självständighet livet ut.
          </p>
          <p xml:id="i-BrnCJXBjQwG6soop89aS3y">
            3. Jämn fördelning av det obetalda hem- och omsorgsarbetet. Kvinnor
            och män ska ta samma ansvar för hemarbetet och ha möjligheter
            att ge och få omsorg på lika villkor.
          </p>
          <p xml:id="i-GWvPdTvYGRvXjEnzHQ2VXC">
            4. Mäns våld mot kvinnor ska upphöra. Kvinnor och män, flickor
            och pojkar, ska ha samma rätt och möjlighet till kroppslig integritet.
          </p>
          <head xml:id="i-K8W3qNhUXCyFjE3T3kSEix" type="h2">
            Familjepolitik
          </head>
          <head xml:id="i-YNkfud8Koji8Vyw7yzsLMR" type="h3">
            Föräldraförsäkring
          </head>
          <p xml:id="i-G8sfkAdYRzfXwErQE2dnKC">
            En orsak till kvinnors eftersatthet på arbetsmarknaden är det
            ojämna uttaget av föräldradagar. Trots att pappornas uttag av
            föräldraledighet har ökat årligen de senaste femton åren, tar
            de bara ut knappt 25 procent av dagarna. När det gäller den tillfälliga
            föräldrapenningen för vård av sjukt barn (de så kallade VAB-dagarna)
            står männen för drygt 30 procent av samtliga uttagna dagar. Resultatet
            av det ojämlika uttaget av föräldraledighet och VAB får långtgående
            konsekvenser på kvinnors löner och pensioner. Bland dagens pensionärer
            är det mer än fyra gånger fler kvinnor än män som får garantipension.
            Kvinnors frånvaro från arbetsmarknaden till följd av lång föräldraledighet
            ökar även risken för ohälsa och sjukskrivning.
          </p>
          <p xml:id="i-PketRBTUCbTJ4YmTs3da8h">
            Ett mer jämställt uttag av föräldraförsäkringen är på så sätt
            mycket angeläget både utifrån ett samhällsekonomiskt och ett individuellt
            perspektiv. En ekonomisk drivkraft för ett mer jämställt familjeliv
            är en förstärkt jämställdhetsbonus. Ett mer jämställt uttag av
            föräldraförsäkringen ger i förlängningen även ett mer jämställt
            uttag av VAB-dagarna, vilket skulle underlätta för fler kvinnor
            att arbeta heltid under småbarnsåren, vilket är en utmaning för
            många idag.
          </p>
          <p xml:id="i-UwKFqiey6NdFAHM2uG9YR2">
            Föräldraförsäkringen är i behov av att bli mer flexibel för att
            ge fler möjligheter för familjer att hitta lösningar som passar
            just dem. Det bör därför bli möjligt att överlåta en del av föräldradagarna
            till två närstående personer. Familjer ser idag väldigt olika
            ut och vi måste öppna upp för människor att lättare få ihop sin
            vardag. För till exempel ensamstående föräldrar kan det underlätta
            att kunna överlåta föräldradagar på mor- eller farföräldrarna
            till barnet. I andra familjer kan det finnas en ny partner eller
            bonusförälder och i hbtq-familjer kan finnas fler än två vuxna
            som står nära barnet.
          </p>
          <p xml:id="i-7JiBt966Nx1vXv86NSTwMj">
            Det finns även ett behov av att skapa enklare regler för föräldrar
            som driver företag. Företagare som får barn upplever idag ofta
            systemet kring föräldraförsäkringen som stelbent, där det är svårt
            att blanda deltidsarbete med föräldraledighet. Som det är idag
            är föräldraförsäkringen mindre lämpad för föräldrar med företag
            t.ex. gällande hur man beräknar sjukpenninggrundande inkomst,
            möjligheten att överlåta VAB-dagar och föräldradagar (garantidagar
            och lägstanivådagar). Det finns därför ett behov av större flexibilitet
            och enklare regler för föräldrar som driver företag. En modern
            föräldraförsäkring måste vara anpassad så att även den som driver
            eget ska kunna få ihop vardagspusslet. Därför behövs en översyn
            av föräldraförsäkringen utifrån hur regelverket kan bli mer flexibelt
            och passa föräldrar som driver egna företag.
          </p>
          <p xml:id="i-6UZGDkijekLb7jwKXwHLB9">
            Lägstanivådagarna bör döpas om till garantidagar och kunna fördelas
            över hela föräldraledigheten. Detta för att motivera fler pappor
            att vara hemma längre med sina barn. Idag betalas föräldrapenning
            ut i 480 dagar (cirka 16 månader) för ett barn. I 390 dagar grundas
            ersättningen på den inkomst man har (dagar på sjukpenningnivå).
            De övriga 90 dagarna är ersättningen 180 kronor per dag (dagar
            på lägstanivå).
          </p>
          <p xml:id="i-F6eTFMWRvuc9QMBYikF4NQ">
            De första 180 dagarna som tas ut för barnet måste vara dagar
            på sjukpenningnivå. Om ni är två föräldrar är det ert gemensamma
            uttag av dagar på sjukpenningnivå för barnet som räknas. När ni
            har tagit ut 180 dagar på sjukpenningnivå kan ni börja ta ut dagar
            på lägstanivå också.
          </p>
          <p xml:id="i-CjmGcAzwsGdE6GsKBmjzRJ">
            Det är oftast mammor/kvinnor som tar ut den första delen av föräldraförsäkringen
            med SGI-dagar, och om det bara finns garantidagar kvar till andra
            vårdnadshavaren minskar chansen till uttag. Få föräldrar har råd
            att leva på garantidagar, vilket gör möjligheten att blanda garantidagar
            och SGI-dagar fördelaktig och något som främjar jämställdhet.
            Därför bör lägstanivådagarna döpas om till garantidagar och kunna
            fördelas över hela föräldraledigheten. Förutsättningarna för detta
            bör ses över.
          </p>
          <head xml:id="i-N4MbVm66F8MGzmEukYnoSF" type="h3">
            Översyn av underhållsstöd och underhållsbidrag
          </head>
          <p xml:id="i-WM1quusGpT82JxUTYxwoH">
            Om den av föräldrarna som ska betala underhållsbidrag till barnet
            inte betalar något, betalar mindre än 1 273 kronor per månad eller
            på annat sätt inte ser till att barnet får motsvarande underhåll,
            så kan den förälder som bor med barnet ansöka om underhållsstöd
            hos Försäkringskassan. Anledningen till att ett barn kan behöva
            underhållsstöd kan exempelvis vara att föräldrarna inte kommit
            överens om något underhållsbidrag eller att underhållet inte betalas
            i tid.
          </p>
          <p xml:id="i-XmkNjcjABWZBZhz5mjQGwv">
            Ofta bor barnen hos mamman som således oftast är den part som
            har högst omkostnader. Eftersom kvinnor redan har generellt lägre
            inkomst än män slår således det extra hårt mot dessa ensamstående
            mammor. De familjer som levde länge på försörjningsstöd kunde
            förut få en ”fritidspeng” på 3 000 kronor. Den nya regeringen
            föreslår 300 kr i höjt underhållsstöd och 100 kr till kultur.
            Fritidspengen var riktad direkt till barnen och även om underhållsstödet
            höjs finns det familjer som lever tillsammans och som lever på
            försörjningsstöd. De får i så fall inte något eftersom de skulle
            ha fått fritidspengen. Det blir svårare för föräldrarna att planera
            sin ekonomi långsiktigt. Problemen idag är dels att underhållsstödet
            inte har räknats upp på många år, dels att många föräldrar inte
            tar ekonomiskt ansvar för sina barn, trots att de faktiskt har
            de ekonomiska resurserna. Det behövs därför en översyn av regelverket
            kring underhållsstöd och underhållsbidrag, samt ensamstående familjers
            totala ekonomi.
          </p>
          <head xml:id="i-TAjivedtgshHVmyYBeFp3y" type="h3">
            Utred dagens faderskapspresumtion
          </head>
          <p xml:id="i-V6MrYG4FYLU8NNKkMvfHoN">
            Olika typer av familjekonstellationer blir allt vanligare – men
            politiken som skall garantera barnets rättigheter hänger inte
            alltid med. När ett gift par får barn blir maken i äktenskapet
            automatiskt ansedd som pappa till barnet. Det kallas för faderskapspresumtion.
            När ett sambopar får barn krävs däremot en registrering av faderskapet,
            vilket idag inte kan godkännas av socialnämnden förrän barnet
            är fött. Inte heller när en kvinna i ett samkönat par får barn
            genom assisterad befruktning kan hennes maka, registrerade partner
            eller sambo, bli förälder i lagens mening innan föräldraskapet
            fastställts.
          </p>
          <p xml:id="i-X25qiuRjqj2VdS5P6PH1R9">
            Kommuner har en skyldighet att erbjuda tid för faderskapsbekräftelse
            inom en rimlig tidsram. Trots detta är väntetiden i vissa kommuner
            mycket lång. Utan bekräftelse av faderskap eller föräldraskap
            har man inga rättigheter som förälder och kan t.ex. inte begära
            föräldrapenning, inte heller delad vårdnad vid eventuell separation.
            Att föräldraskapet blir formellt fastställt i ett tidigt skede
            har betydelse också för barnets rättigheter, t.ex. ifråga om underhåll
            och arv. Det är angeläget att arbeta för ett förenklat förfarande
            för anmälan av föräldraskap, och även se över möjligheten att
            göra föräldraskapsbekräftelse innan ett barn är fött. Reglerna
            för fastställande av föräldraskap till barn som tillkommit efter
            svensk givarinsemination ska inte skilja på om föräldraparet är
            två kvinnor eller man/kvinna. Vi ska bejaka möjligheten för människor,
            oavsett till exempel sexualitet, att bli föräldrar och sträva
            efter en modernare familjelagstiftning där alla människor är lika
            mycket värda.
          </p>
          <p xml:id="i-3dnXSBRKYwRTmYm9nd8MkE">
            Barnets rätt till båda vårdnadshavarna, till att få kännedom
            om föräldrar och kännedom om släktskap står inskrivet i FN:s konvention
            om barnets rättigheter. Enligt barnkonventionen ska konventionsstaterna
            göra sitt bästa för att säkerställa erkännande av principen att
            båda föräldrarna har gemensamt ansvar för barnets uppfostran och
            utveckling. Enligt konventionen har föräldrar eller, i förekommande
            fall, vårdnadshavare, huvudansvaret för barnets uppfostran och
            utveckling. Barnets bästa skall för dem komma i främsta rummet.
            Lika lite som jämställdhet enbart är en kvinnofråga, är familjebildning
            enbart en mödrafråga. Båda vårdnadshavare måste ses som likvärdiga
            från första stund. Detta behöver förtydligas speciellt då det
            är ett problem för samkönade föräldrar. Därför behöver dagens
            faderskapspresumtion ska utredas för att likställa samboskap med
            giftermål.
          </p>
          <head xml:id="i-S4eUN96iGvBmgQ4uG7zpRJ" type="h3">
            Översyn av kvalitén i gode mäns uppdrag
          </head>
          <p xml:id="i-VWc2erkGcVza7cWCWhMEBe">
            Överförmyndarverksamheten är en del av det mest grundläggande
            rättsskydd som samhället tillhandhåller för de i samhället mest
            utsatta. Skyddsobjekten är framför allt barn, människor med fysiska
            eller psykiska funktionshinder och äldre med nedsatt beslutsförmåga
            på grund av ålder eller sjukdom. Utgångspunkten är att ingen av
            skyddsobjekten kan företräda sig själva och de har därför en ställföreträdare
            i form av god man, förvaltare eller förmyndare. I kommunallagen
            föreskrivs endast tre obligatoriska nämnder i varje kommun, överförmyndarnämnden,
            kommunstyrelsen och valnämnden. Med andra ord är överförmyndarverksamheten
            en mycket viktig funktion.
          </p>
          <p xml:id="i-7L6rSi2WejLuDCWnGwuqeY">
            Överförmyndarverksamhetens roll är att bistå vid rekrytering
            och att utöva tillsyn över gode män, förvaltare och förmyndare.
            Skyddsobjekten eller de personer som är i behov av förvaltare,
            gode män eller förmyndare har blivit fler. Det är förutom att
            antalet dementa åldringar ökar på grund av att livslängden ökar
            även personer som genom att psykiatrireformen stängde vårdinrättningar
            nu finns ute i samhället och behöver hjälp och stöd. Ensamkommande
            flyktingbarn är också en grupp som bidragit till att fler behöver
            stöd och hjälp. Med detta följer att man ställer oerhörda krav
            på dem som är gode män, förvaltare eller förmyndare. De ska förutom
            att kunna sköta ekonomin, förstå sjukdomstillstånd och hur personen
            påverkas, hjälpa ungdomar som på olika sätt bär med sig traumatiska
            upplevelser och lotsa dem rätt i skola och in i vuxenlivet, bemöta
            anhöriga och ha kontakt med myndigheter.
          </p>
          <p xml:id="i-W1y6WoY3fSufbMz14z7KgJ">
            Det är tingsrätten som beslutar om någon ska få hjälp av god
            man eller förvaltare. Överförmyndarverksamheten står under tillsyn
            av kommunrevisionen, länsstyrelsen och Justitieombudsmannen. Riksrevisionen
            har granskat länsstyrelsernas tillsyn.
          </p>
          <p xml:id="i-6o7yi1YoUfFVADP4qYVvwa">
            De personer som behöver skydd från överförmyndarverksamheten
            är ingen stark grupp som opinionsbildar eller demonstrerar för
            sin rätt. Men de är oerhört beroende av att de får hjälp av seriösa
            personer. Här spelar ersättningen till dem en stor roll i rekryteringen
            och det är därför viktigt att genomföra en översyn kring regelverken
            för Gode mans arvoden. I dag är uppdraget att betrakta som ideellt
            då ersättningen är mycket blygsam, ca 10 000 kr/år. Det bör ses
            över hur arvodet kan utformas, i syfte att kunna genomföra hållbara
            rekryteringar. Dessutom bör betalningsansvaret för den som påtvingats
            förvaltare att betala förvaltarens arvode ses över. Dessutom behövs
            bättre utbildning av gode män, förvaltare och förmyndare. Dessutom
            behövs bättre utbildning av gode män, förvaltare och förmyndare.
            Tillsynen av hur uppdraget sköts när det gäller ”sörja för person
            och bevaka rätt” vilket inte sker via bokslut som den ekonomiska
            delen. Tillgång till juridisk kompetens när ärenden bereds och
            som stöd till gode män, förvaltare och förmyndare är också viktig
            för att säkerställa kvaliteten i verksamheten. Dessutom ska det
            finnas en nämnd som ansvarar för verksamheten och inte en ensam
            förmyndare. I en del ärenden med motstridiga viljor så är nämnden
            närmast att likna vid en domstol som med stöd av lag och förordningar
            skall lösa tvisten. Rättssäkerheten skulle bli bättre med en nämnd
            än om ärendet skall avgöras av en ensam överförmyndare.
          </p>
          <p xml:id="i-T8rTA4zEmBmdnSyQ8Cag2w">
            Det saknas vidare en samlande statlig myndighet (jämför Skolverkets
            roll i förhållande till skolan eller socialstyrelsen beträffande
            vården) med uppgift att utöva tillsyn och medverka till utveckling
            av verksamheten. Det saknas också en samlad nationell statistik
            över verksamhetens omfattning. Överslagsmässigt kan den samlade
            förmögenheten hos huvudmännen röra sig om i storleksordningen
            45–50 miljarder. Antalet huvudmän brukar beräknas till cirka en
            procent av befolkningen. En utredning bör genomföras som bland
            annat har till uppgift att se över den nationella statistikinsamlingen
            av verksamheten och lämpligt huvudmannaskapet för verksamheten.
          </p>
          <p xml:id="i-TtVBLQJJqw29ppYQ8AQtzU">
            Ett sätt att skapa större rättssäkerhet skulle kunna vara att
            se över förutsättningarna att istället för en ensam överförmyndare
            ha en nämnd som beslutar.
          </p>
        </div>
        <div xml:id="i-UhNV8CSH5ppGNx4yUMyPVJ" type="signatureBlock">
          <list xml:id="i-YPw6CFDPzyn1FmDt9P6GzX">
            <item xml:id="i-HBbem5iykmNuwofk32K4tG" who="i-NRb4HpaQ87qUwhLNcKt7Gz" type="signature">
              Annika Qarlsson (C)
            </item>
          </list>
        </div>
      </div>
    </body>
  </text>
</TEI>
