<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00024">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__24/mot_1967__ak__24-001.pdf"/>
      <fw xml:id="i-U7jM8Q9GYXUqq6VhZceWE9">
        Motioner i Andra kammaren, nr 24 år 1967 5
      </fw>
      <div xml:id="i-ByiYppAGj2TpHpXYZSx927" type="motHeader">
        <div xml:id="i-GWFTqBRbkusCYBKQw5mEDG" type="motTitle"/>
        <div xml:id="i-M9PyyAMkqmp76iBu7YDUbt" type="motSubmissionInfo"/>
      </div>
      <div xml:id="i-FTEYM3ZdQJFBWrb18nKwDd" type="motBody">
        <div xml:id="i-XqcwxfZFSpggkbT1MKU2Zy">
          <p xml:id="i-AsRjrsePsjVoSqMzCxEAL6">
            Nr 24
          </p>
          <p xml:id="i-9mXj1ki51q8kqmKxvnqPiP">
            Av herr Gustafsson i Borås, om viss konsumentupplysning rörande
            alkoholhaltiga drycker.
          </p>
          <p xml:id="i-QjsdAvdkK6zMEnYd1a57et">
            Under senare år har det i vårt land vuxit fram ett glädjande
            stort in- tresse för konsumentupplysning. Producenter, konsumenter
            och samhälls- organ har på skilda sätt tagit itu med dessa frågor.
            En konkret och san- ningsenlig konsumentupplysning är i dag ett
            naturligt krav. Man kräver, med all rätt, att broschyrer, annonser,
            skyltreklam samt deklarationer, som åtföljer varorna, skall ge
            begripliga och sakliga upplysningar, så att kon- sumenten vet
            vad han köper. Denna konsumentupplysning utvidgas till allt fler
            områden. Det finns emellertid vissa varor som konsumentupplysningen
            ännu inte nått fram till. En sådan mycket stor grupp är de alkoholhaltiga
            dryckerna. Naturligtvis kan det sägas, att upplysningsverksamheten
            om alkoholbru- kets risker och om hur missbruket uppstår är en
            form av konsumentupp- lysning. Denna motverkas emellertid på ett
            allvarligt sätt av alkoholrekla- men, på vilken det offras stora
            summor varje år. Det brukar framhållas att en del av denna reklam
            är avsedd för vissa grupper, har en viss syft- ning, t.ex. att
            främja övergång från starkare till svagare alkoholdrycker. Det
            är dock inte lätt att bedriva selektiv reklam i en dagspress som
            läses av alla, inte bara dem som man önskar påverka. Den selektiva
            alkoholrekla- men har, såvitt man kan se, drivit upp konsumtionen
            av vissa drycker, men knappast medverkat till att begränsa konsumtionen
            av andra och starkare. Ur principiell synpunkt är givetvis all
            reklam för drycker, som visat sig kunna medföra sociala och medicinska
            skadeverkningar, inte önskvärd. Reklamen står i uppenbar strid
            mot samhällets strävanden att begränsa konsumtionen och försvåra
            uppkomsten av alkoholskador. Både i vårt land och i andra länder,
            t.o.m. i ett vinproducerande land som Frankrike, har begränsningar
            i alkoholreklamen införts. Så har ju även skett i Sverige i samband
            med övergången till nu gällande lagstiftning. Nuvarande bestäm-
            melser ger Vin- och spritcentralen och dess rådgivande nämnd möjligheter
            att ingripa mot annonser som fått en olämplig utformning. Med
            anledning av en riksdagsskrivelse uppdrogs åt 1961 års nykterhetslagkommitté
            att överväga också alkoholreklamen. Kommittén föreslog i sitt
            betänkande (SOU 1964:6) skärpta reklambestämmelser, säkert välbetänkt
            med hän- syn till den roll som reklamen spelar i dagens Sverige.
            Någon proposition med anledning av kommittéförslaget har emellertid
            inte kommit. Man får
          </p>
          <pb facs="riksdagen-motions-pdf/data/1967/mot_1967__ak__24/mot_1967__ak__24-002.pdf"/>
          <fw xml:id="i-LZhRVv2uANQVwThLQ7wNTw">
            6 Motioner i Andra kammaren, nr 24 år 1967
          </fw>
          <p xml:id="i-D74Yq3hrN6Lcq2Lzipg1an">
            anta att frågan återkommer då den nu sittande alkoholpolitiska
            utredning- en framlägger sitt förslag. Däremot har den sistnämnda
            utredningen inte till uppgift att överväga om och i vad mån konsumentupplysning
            med varudeklaration skall före- komma i alkoholreklamen eller
            i systembutiker och på flaskornas etiket- ter. även den, som helst
            såge att all reklam för de ur hälsosynpunkt ris- kabla varor —
            som alkoholdrycker odisputabelt utgör — försvunne, har dock intresse
            av att frågan om varudeklaration och annan konsumentupp- lysning
            överväges. Skall alkoholreklam även i fortsättningen förekomma
            i vårt land, är det, synes det mig, en mycket rimlig begäran att
            reklamen ger varudeklaration och gärna också vissa fakta om dryckernas
            risker. Det är fullt klarlagt att just alkoholen är ett av våra
            farligaste nervgif- ter. Bara detta borde vara skäl nog till en
            sund och väl avvägd konsument- upplysning och varudeklaration.
            Därtill kommer vissheten att alkoholen för många — om inte för
            alla — har tillvänj ningsbefordrande och vanebil- dande egenskaper.
            Fysiologiska, farmakologiska och biokemiska forsk- ningsrön pekar
            alla mot de oerhörda risker de flesta människor måste räkna med
            vid alkoholbruk redan på initialstadiet. Ett oemotståndligt be-
            gär och beroende kan utvecklas hos de individer, vilkas anlag
            och förvär- vade egenskaper leder dem att söka och finna ett slags
            utväg i alkoholen. Reklamen borde ge en exakt upplysning om detta.
            Därtill kommer önske- målet att t.ex. upplysning om alkoholstyrkan
            klart angives på flaskorna. Naturligtvis kan det sägas, att de
            som av skilda anledningar köper alko- holdrycker rimligen borde
            ha åtminstone en ungefärlig kännedom om al- koholhalten i dryckerna.
            Tydligen är så inte fallet. Troligen kan t.o.m. en viss form av
            alkoholreklam inge en föreställning om att vissa alkoholdryc-
            ker knappast har några skadeverkningar. Reklamen för »vin i stället
            för sprit» kan exempelvis ha undanskymt det faktum, att vinerna
            har upp till 22 volymprocent alkohol. Likör brukar ibland i reklamen
            framställas som lämplig till avrundning av en bättre middag. är
            det troligt att alla som in- handlar de eleganta likörflaskorna
            har klart för sig, att vissa likörer har ungefär samma alkoholstyrka
            som den mest sålda brännvinssorten? Vi har nyligen firat jul.
            Hur många har klart för sig att den glögg, som då säljes på systembolagen
            och alltmer förekommer, är ett starkvin på omkring 20 procent
            alkohol? Bryggeriindustrien har enligt statistiska uppgifter satsat
            3,7 miljoner kronor på introduktionsreklamen för mellanölet, en
            dryck som man trod- de skulle ersätta starkare drycker. I själva
            verket har — bortsett från en kvantitetsmässigt ganska ringa nedgång
            av starkölet — det nya ölet mest trängt fram på bekostnad av den
            vanliga pilsnern, som håller lägre alko- holhalt. Den väldiga
            reklamen för det nya ölet har emellertid aldrig givit några fakta
            om att ölet kan medföra risker. Det har emellertid visat sig
          </p>
          <pb facs="riksdagen-motions-pdf/data/1967/mot_1967__ak__24/mot_1967__ak__24-003.pdf"/>
          <fw xml:id="i-5YJE5kXT5vJ3AvwkKmJKXW">
            Motioner i Andra kammaren, nr 24 år 1967 17
          </fw>
          <p xml:id="i-XLDX3mg5RaRx7NUcvcGdAs">
            att mellanöl synes ha blivit en ganska vanlig dryck för vissa
            tonåringar och för alkoholmissbrukare. Livsmedelsbutikerna i Stockholms
            tunnelba- nor har måst införa restriktioner i försäljningen. Nyligen
            meddelade länsåklagaren i Falun att polisen varje vecka får in
            unga mopedfyllerister, som berusat sig på mellanöl. Pressen har
            inte så sällan haft uppgifter som ger vid handen att det nya ölets
            effekt blivit nå- got annat än vad optimisterna väntade. Då det
            nya ölet introducerades på svensk marknad hade det varit lämpligt
            att bryggerinäringen haft skyldig- het till en varudeklaration,
            omfattande alkoholprocent, och t.ex. ett med- delande om att den
            nya drycken knappast är lämplig för bilförare. Även om alkoholhalten
            är låg jämfört med starkvin och starksprit kan drycker av detta
            slag få skadeverkningar på grund av bl.a. det låga priset och
            lätt- tillgängligheten. När frågan om varudeklaration varit uppe
            till övervägande, har man in- vänt, att angivande av alkoholprocenten
            kunde få en icke önskvärd effekt. Människor kunde lockas till
            drycker, som i jämförelse med andra hade låg alkoholprocent, utan
            att vara medvetna om effekten av även dessa drycker. Dylika invändningar
            är värda allt beaktande och skäl kan vägas mot skäl. Mig förefaller
            det dock som om de synpunkter på problemet jag anfört ta- lar
            övervägande för att frågan om såväl konsumentupplysning som varu-
            deklaration beträffande alkoholdrycker förutsättningslöst överväges.
            Under hänvisning till det anförda hemställer jag, att riksdagen
            i skrivelse till Kungl. Maj:t begär att den sittande alkoholpolitiska
            utredningen får i uppdrag att jämväl överväga frågan om konsumentupplysning
            rörande alla slag av alkoholhaltiga drycker.
          </p>
          <p xml:id="i-Mpi8gMj3RQLNbxSyEYoeo7">
            Stockholm den 12 januari 1967
          </p>
          <p xml:id="i-FQ7njoYYB4QXQeV55cPmQv">
            Axel Gustafsson (fp)
          </p>
        </div>
      </div>
    </body>
  </text>
</TEI>
