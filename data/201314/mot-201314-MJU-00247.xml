<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00247">
  <teiHeader>
    <fileDesc>
      <titleStmt>
        <title>Skärpt regelverk gällande ormar och andra giftiga djur</title>
        <author corresp="i-SS4MgL3HhkwCjKYAxgBPkd">av Karin Granbom Ellison m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skärpt regelverk gällande ormar och andra giftiga djur</title>
          <idno type="rdwebb">H102MJ247</idno>
          <rs type="number">MJ247</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ247/text</ref>
          <ref type="dokument_url_html">http://data.riksdagen.se/dokument/H102MJ247</ref>
          <ref type="dokumentstatus_url_xml">http://data.riksdagen.se/dokumentstatus/H102MJ247</ref>
          <ref type="doc">http://data.riksdagen.se/fil/1A24B46B-83D1-4E9C-B281-51C860DD6E58</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom Ellison</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9Gc5rY8e3Rp5LCChjgStSF" type="signed"/>
        <correspContext corresp="i-9Gc5rY8e3Rp5LCChjgStSF">
          <note type="signatory" corresp="i-SS4MgL3HhkwCjKYAxgBPkd"/>
          <note type="signatory" corresp="i-Nywj47pd422wBAiv8K2vPV"/>
          <note type="signatory" corresp="i-24CbHNwsRznss4Yas6HseU"/>
        </correspContext>
        <correspAction xml:id="i-U6Vr81PHhDjxxKTFvgeMpT" type="numbering">
          <date when="2013-10-02"/>
        </correspAction>
        <correspAction xml:id="i-NrSVxuZ1BkUPZX5qNSzwXD" type="submission">
          <date when="2013-10-01"/>
        </correspAction>
        <correspAction xml:id="i-LFW3sGDeySgCBWoYURkyuW" type="transfer">
          <date when="2013-09-30"/>
        </correspAction>
        <correspAction xml:id="i-KXBavfJcBvXUbT7cr4XMD2" type="assigned"/>
        <correspContext corresp="i-KXBavfJcBvXUbT7cr4XMD2">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Lvf6HwCZBJb6nLp3aB1AXH" type="motHeader"/>
      <div xml:id="i-AhyGYwmMbNskJQ8stxH8xB" type="motBody">
        <div xml:id="i-Jzuu21dYX1utEe4RaGTx7H" type="motProposal" subtype="förslag">
          <head xml:id="i-WCwYNnQyMWhamM73Kmx5GJ">
            Förslag till riksdagsbeslut
          </head>
          <list xml:id="i-Ae2gRY7P1wtGqQc5oq1Xgn" style="ol">
            <item xml:id="i-CHiu84gunrS5iWGDwsrR6C">
              Riksdagen tillkännager för regeringen som sin mening vad som
              anförs i motionen om behovet av nationella regler för hållande
              av ormar och andra giftiga djur.
            </item>
            <item xml:id="i-V6iEVKT9AMVg4W5kx1kagz">
              Riksdagen tillkännager för regeringen som sin mening vad som
              anförs i motionen om tillståndsplikt för att hålla giftiga ormar.
            </item>
            <item xml:id="i-J5FHCTPfFMyYoEegWoXugw">
              Riksdagen tillkännager för regeringen som sin mening vad som
              anförs i motionen om behovet av licens för att hålla giftiga ormar.
            </item>
            <item xml:id="i-WMDmVWf5sg1vdDbC6nPJPq">
              Riksdagen tillkännager för regeringen som sin mening vad som
              anförs i motionen om behovet av en nationell lista över synnerligen
              giftiga och farliga djur för att kunna förbjuda att de handhas
              av privatpersoner.
            </item>
            <item xml:id="i-57qWaATPh8h3H4XUtjFtjf">
              Riksdagen tillkännager för regeringen som sin mening vad som
              anförs i motionen om att sjukvården, polisen och räddningstjänsten
              ska ha tillgång till information om var giftiga djur hålls.
            </item>
            <item xml:id="i-225Da2gkh4hpwsPdpNpTqt">
              Riksdagen tillkännager för regeringen som sin mening vad som
              anförs i motionen om behovet av skärpta regler och statistik för
              import av ormar och andra giftiga djur.
            </item>
          </list>
        </div>
        <div xml:id="i-VcR48nDXW55BCBFngU2kKg" type="motContent">
          <head xml:id="i-9xxP1ZdpRYeYjNHHV6kmrw" type="h1">
            Motivering
          </head>
          <p xml:id="i-41tFpbCHkVRgMTtLdhzQHj">
            I augusti i år blev en man biten av en ovanlig kobra i sin lägenhet
            i Göteborg. Han lyckades larma sjukvården och lägga tillbaka ormen
            i dess förvaring innan han blev medvetslös. Ett bett från en synnerligen
            giftig orm kan betyda att den bitne omkommer om serum inte kan
            ges inom några timmar. Mannen fördes omedelbart till sjukhus för
            serum och vård.
          </p>
          <p xml:id="i-WsqMZHzKpJvx5tqPgk7mAv">
            I hemmet fanns förutom svartkobran ett 40-tal ormar. Eftersom
            det inte krävs tillstånd för hållande av orm i Göteborg fanns
            det inte tidigare kännedom om dessa, vissa dödliga, ormar. Efter
            olyckan gjordes inspektion av länsstyrelsen. Inspektionen handlade
            om ormarnas förhållanden utifrån djurskydd, såsom renhållning
            och placering av terrarier. Mannen får fortsatt hålla ormarna
            i det flerbostadshus han bor i.
          </p>
          <p xml:id="i-A1bMNXhtiBa5EgWuDDv7aC">
            Idag gäller olika regler för att få hålla ormar beroende av var
            man bor. I vissa kommuner är det omfattande krav och tillståndsplikt
            med uppföljande inspektioner. Kostnaderna för utfärdande av tillstånd
            kan variera från små belopp till flera tusen kronor. I andra kommuner
            finns inga krav alls. Giftiga ormar kan således vara tillåtna
            såväl i flerfamiljshus som i egna hus. Den enda reglering som
            då finns är om fastighetsägaren skrivit in detta i kontraktet.
          </p>
          <p xml:id="i-NeQbsJPgYaj8pqapBKonnq">
            Idag finns det troligen runt ett 120-tal giftiga ormar i Sverige.
            I de kommuner där det inte krävs tillstånd är det således godkänt
            att hålla giftiga ormar utan att dessa registreras. I kommuner
            där det krävs tillståndsgivning finns troligen ett mörkertal beträffande
            giftiga ormar.
          </p>
          <p xml:id="i-EGcnydVLyMEb8rMVW8wwhT">
            Vi menar att denna ordning är otillfredsställande. Reglerna för
            hållande av ormar och andra giftiga djur bör vara nationella och
            därmed lika över hela landet. Oavsett var ormarna och djuren finns
            bör ägaren vara tvungen att söka tillstånd och uppnå kriterier
            för förvaring och skötsel. Reglerna måste utformas på ett sådant
            sätt att samhället får bättre kontroll över vilka giftiga ormar
            som hålls, vem som handhar dem och var ormarna befinner sig. Detta
            skulle vara till fördel både för den som vill hålla ormar och
            boende kring den som har orm.
          </p>
          <p xml:id="i-88y8vY6ewT3xdvaxyHsa1v">
            Blir någon biten av en giftig orm krävs serum. För att kunna
            ge rätt serum och rädda personen kan det vara helt nödvändigt
            att veta av vilken art ormen är. Personen som blivit biten har
            kanske inte förmåga att tala om vilken orm han eller hon bitits
            av, antingen på grund av medvetslöshet eller för att det inte
            är hans eller hennes orm. Serum mot bett från giftiga ormar som
            inte naturligt finns i Sverige finns enbart på apoteket Scheele
            i Stockholm och måste på några timmar transporteras till den som
            bitits. Genom bättre kontroll över vilka arter som finns var i
            landet kan hanteringen av serum förenklas.
          </p>
          <p xml:id="i-FiT3UKzsJgj8x5W72LFxep">
            Olika ormar kräver olika mycket kunskap av sin ägare. För den
            som håller eller importerar giftiga ormar bör det krävas någon
            form av licens som visar att personen förvärvat vissa kunskaper
            om exempelvis risker, utrustning och hur man hanterar en eventuell
            olycka. Enbart myndiga personer bör kunna få denna licens. Att
            överlåta ett giftigt djur till en person utan licens bör vara
            straffbart. Licensen ska kunna dras tillbaka om personen inte
            visar sig lämplig att sköta djuren. Vissa ormar såsom kobror,
            mambor och vissa skallerormar är så synnerligen giftiga att det
            bör övervägas att fastställa en lista över synnerligen giftiga
            djur som inte ska kunna hållas av privatpersoner.
          </p>
          <p xml:id="i-2u7iuG4HRrtchTnxRz9Hec">
            Det är viktigt att få kontroll över var farliga ormar finns.
            Inspektioner måste kunna göras och man måste kunna utröna var
            en orm kommer ifrån om den rymt. Vissa ormar bör inte alls finnas
            i tättbebyggt område, vissa bör inte finnas i flerfamiljshus.
            Sjukvård, polis och räddningstjänst måste ha information om det
            kan finnas giftiga ormar i ett hem.
          </p>
          <p xml:id="i-3QiaaWdveaXztTW7ShXmSB">
            För att få kontroll över vilka giftiga djur som finns i landet
            behövs utöver tillståndsplikt när djuret väl finns i Sverige också
            en skärpning av regler och statistik kring importen. När det gäller
            import kan vem som helst i dag vid samma tillfälle ta in upp till
            fem ormar som sällskapsdjur utan tillstånd. Detta oavsett om djuret
            är giftigt eller ej. Den som önskar importera fler än fem reptiler
            samtidigt ansöker om att bli importör hos Jordbruksverket. Detta
            tillstånd kostar 500 kr och gäller i två år. För att få tillståndet
            ställs inga krav på att djuren ska vara ofarliga eller särskilda
            kunskaper hos importören. Det verkar inte finnas någon statistik
            över hur många giftiga ormar som totalt införs i Sverige.
          </p>
          <p xml:id="i-VKXR8FvLMtY8XyzCmKnFLH">
            Giftiga djur är inte den enskildes sak. De kan orsaka rädsla
            och kraftig skada. Samhället kan behöva vidta omfattande åtgärder
            vid ett bett. Vi menar därför att regeringen ges till känna det
            som anförs i motionen och att regelverket kring hållande och import
            av giftormar och andra giftiga djur skärps.
          </p>
        </div>
        <div xml:id="i-YERCfSHLpbAUsBYUaDgK74" type="motSignatures">
          <list xml:id="i-TL9f6SMF9BxEx1ewwmYiB7">
            <item xml:id="i-RUKVzCVz9ujBaQ25knyYVK">
              Karin Granbom Ellison (FP)
            </item>
            <item xml:id="i-E6ZCYRPZ9cq1zG4UhoVTF4">
              Jan Ertsborn (FP)
            </item>
            <item xml:id="i-QQmMKnuq7ZN9q9D4Yf6h14">
              Anita Brodén (FP)
            </item>
          </list>
        </div>
      </div>
    </body>
  </text>
</TEI>
