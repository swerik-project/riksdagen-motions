<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_mj_0910/mot_199899_mj_0910-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ910 MJ910
          </p>
          <p>
            Motion till riksdagen
          </p>
          <p>
            1998/99:MJ910
          </p>
          <p>
            av Gudrun Lindvall m.fl. (mp) Småviltsjakten
          </p>
          <p>
            Under förra mandatperioden lade vi en motion Jo920 Jaktfalken
            och ripan. Motionen väckte uppmärksamhet och jordbruksutskottet
            uppvaktades med anledning av motionen av företrädare för Kungliga
            Vetenskapsakademiens miljökommitté. De uppvaktande, som ville
            visa stöd för motionens krav, var professor Henning Rodhe, professor
            Staffan Ulfstrand, professor Claes Ramel och FD Urban Emanuelsson,
            föreståndare för Centrum för biologisk mångfald. Det finns anledning
            att upprepa många av motionens krav. Motionen bygger på en artikel
            av Thomas Holmberg och Ulla Falkdalen, Ripan och jaktfalken —
            förslag till ekologiskt uthållig jakt, som varit publicerad i
            Sveriges Ornitologiska Förenings tidskrift Vår Fågelvärld nr 1/96.
          </p>
          <p>
            2 Nytt upplåtelsesystem för småviltsjakten
          </p>
          <p>
            "Det finns så många ripor så det är ointressant hur många jägarna
            skjuter" (citat från en TT-intervju med Bjarne Öhrnstedt i maj
            1993). Den inställningen hos den ansvarige handläggaren av jaktfrågor
            på Jordbruksdepartementet skapade en av de största konflikterna
            mellan jägarorganisationer och naturvård som vi upplevt under
            senare år. Ripjakt är en populär fritidssysselsättning, som tidigare
            främst var förbehållen en liten grupp människor i de övre samhällsskikten.
            De jagade någon vecka per år och jakttrycket var i de flesta områden
            mycket lågt. 1993 infördes ett helt nytt upplåtelsesystem, som
            innebär att i princip vem som helst kan lösa jaktkort och jaga
            ripa och annat småvilt. Regleringsmöjligheterna är små och den
            "fria" småviltjakten har verkligen ställt frågan om jakt och naturskydd
            på sin spets. Hur mycket påverkar jakten — direkt eller indirekt
            — hänsynskrävande arter som jaktfalk och kungsörn, dvs fåglar
            som är beroende av ripor för sin existens? Hur ska jakten bedrivas
            för att vara ekologiskt acceptabel, dvs inte i påtaglig grad påverka
            bestånden av andra arter? Trots att kunskapen om förhållandet
            mellan riporna och deras predatorer är begränsade är det angeläget
            att diskutera dessa frågor och presentera ett konkret alternativ
            till det upplåtelsesystem för småviltjakt vi har idag.
          </p>
          <pb facs="riksdagen-motions-pdf/data/199899/mot_199899_mj_0910/mot_199899_mj_0910-0002.pdf"/>
          <p>
            3 Dalripans populationsdynamik
          </p>
          <p>
            Dalripan är den art som är mest intressant för småviltjägaren
            i fjällen. Den är också den av de jaktbara fjällfåglarna vars
            ekologi är bäst utforskad. Därför får den utgöra modell för en
            närmare analys av ripjakten ur ekologisk synpunkt. På den norska
            ön Tranöy gjordes under 16 år en intensivstudie av en icke jagad
            population av dalripa. Bara ett ägg i en genomsnittlig kull på
            10 ägg resulterar i en fågel som överlever till nästa häckningssäsong.
            Av de vuxna fåglarna överlever ungefär hälften från en häckningssäsong
            till nästa. Predation är den dominerande dödsorsaken.
          </p>
          <p>
            4 Många predatorer visar ripans betydelse
          </p>
          <p>
            Det stora antalet predatorer återspeglar dalripans betydelse
            för den biologiska mångfalden i fjällen. Tillsammans med renen
            och smågnagarna utgör riporna basen för de många predatorernas
            existens. Dit hör fjällvråk, blå kärrhök, kungsörn, jaktfalk och
            fjällräv. Dalripan lever mest av skott, knoppar och tunna kvistar
            från björk och vide under vintern. Sommartid ingår också bär och
            annan växtföda. Födobrist örefaller vara sällsynt vid de populationstätheter
            som vi normalt har i vårt and. I enstaka fall kan nedisning av
            vegetationen orsaka svält vintertid. Notabelt är annars att vinterdödligheten
            är påfallande låg trots det kärva klimatet. Riporna är uppenbarligen
            väl anpassade till sin miljö. Det årliga reproduktionsresultatet
            påverkas i stor utsträckning av predationen på äggkullar och små
            ungar. De lokala variationerna kan vara stora. Hermelinen som
            är en svår predator på dalripägg kan vara en orsak till lokala
            skillnader, varierande lokalklimat en annan. De små ripkycklingarna
            är under sin tredje till sjunde levnadsdag beroende av insektsföda.
            Dåligt väder under den perioden kan orsaka hög dödlighet. Före
            jaktsäsongen kan antalet ungar variera från mindre än 0,5 till
            6 per par. De extremt låga siffrorna har inträffat under år med
            kyligt väder och snö under den känsliga perioden av häckningen.
            Bortsett från dessa extrema väderförhållanden synes riptillgången
            variera i 3-4 årscykler i fas med smågnagarcyklerna. Detta har
            tolkats så att starka stammar av rovdjur och rovfåglar byggs upp
            under goda gnagarår. Så länge det är gott om gnagare föredrar
            predatorerna dessa och predationstrycket på riporna är lågt. När
            gnagarpopulationerna kraschar utsätts istället riporna för ett
            högt predations- tryck som resulterar i en beståndsnedgång. Tätheten
            hos det häckande beståndet bestäms inte bara av häcknings- framgången
            året innan utan även av bl a vinteröverlevnad, födotillgång under
            äggläggningsperioden och riptuppens revirhävdande. In- och utvandring
            kan också spela en viktig roll. Så är fallet på den norska ön
            Tranöy där riporna invandrar på våren efter att ha övervintrat
            på det kringliggande fastlandet. Dalripan är annars känd för att
            vara en stationär fågel och förflyttningar på mer än ett par mil
            är ovanliga.
          </p>
          <p>
            Mot. 1998/99MJ910
          </p>
          <p>
            12
          </p>
          <pb facs="riksdagen-motions-pdf/data/199899/mot_199899_mj_0910/mot_199899_mj_0910-0003.pdf"/>
          <p>
            Mot.
          </p>
          <p>
            135 Hur påverkas ripstammen av jakten?
          </p>
          <p>
            1998/99MJ910
          </p>
          <p>
            Jaktens inverkan på ripbestånden har undersökts på flera håll.
            Enligt en norsk undersökning (Hjeljord 1995) får man ingen påverkan
            på bestånden vid ett jakttryck på 2 manjaktdagar/kvkm (1 manjaktdag/kvkm
            = en jägare jagar under en dag på en yta av en kvadratkilometer).
            Ett jakttryck på 5-6 manjaktdagar/kvkm medför däremot en kraftig
            reducering av rippopulationen. Undersökarens slutsats är att ripstammen
            tål ett jakttryck på 4 manjaktdagar/kvkm. En svensk undersökning
            har visat att ett jakttryck på 3 manjaktdagar/kvkm innebär att
            man skjuter ungefär 20 26 av populationen (Willebrand 1994). Teoretiskt
            sett borde man vänta sig ett i stort sett linjärt samband mellan
            jakttryck och populationsuttag inom vissa gränser. Undersökningar
            i fält styrker detta (Kastdalen 1995). Då innebär ett jakttryck
            på 4 manjaktdagar/ kvkm ett ungefärligt populationsuttag på strax
            under 30 946. I Storbritannien utövar man ett ännu hårdare jakttryck
            med populations- uttag på upp mot 50 96. Samtidigt strävar man
            där efter att aktivt bekämpa predatorer på ripa så att jägaren
            blir den enda predatorn av betydelse. Erfarenheten visar sålunda
            att jakttrycket kan vara ganska högt utan att rippopulationen
            minskar. Detta kan endast förklaras av att jaktens effekter kompenseras
            genom minskad dödlighet av andra orsaker. Om exempelvis födotillgången
            under vintern vore den begränsande faktorn för riporna skulle
            jakt på hösten medföra att konkurrensen om födan minskade. Dödligheten
            genom jakt skulle då kompenseras av en minskad dödlighet pga svält.
            I Skandinavien synes inte svält utan predation vara den helt dominerande
            dödsorsaken hos vuxna ripor. Jakten medför alltså att det blir
            färre ripor över till andra predatorer. En kompensatoriskt minskad
            dödlighet kan då bara förklaras med att de naturliga predatorerna
            tvingas att utnyttja alternativ föda, utvandrar eller svälter
            ihjäl. Framför allt påverkas de predatorer som lever på ripor
            under senhösten och vintern.
          </p>
          <p>
            6 Jaktfalken och ripan
          </p>
          <p>
            Det är främst de revirhävdande, äldre jaktfalkarna, men även
            etablerade kungsörnpar, som är beroende av ripor vintertid, i
            synnerhet som häckningen startar redan i april medan full vinter
            fortfarande råder i fjällen. Rovfåglars beståndstäthet och häckningsframgång
            bestäms främst av födotillgång och tillgång på lämpliga boplatser.
            I Nordamerika varierar minsta avstånd mellan jaktfalkhäckningarna
            från 5 till 93 km i olika områden. Födotillgångens betydelse för
            häckningsfrekvens och häckningsresultat bland rovfåglar har visats
            i många undersökningar, för jaktfalk åtminstone i två undersökningar
            rån Nordamerika (Swartz 1974, Mossop och Hayes 1994). I en annan
            studie rån Kanada har man noterat högre beståndstäthet hos jaktfalken
            i mer produktiva miljöer (Shank och Poole 1994). På Island, som
            hyser ett av världens tätaste jaktfalkbestånd, ligger bona ett
            bra häckningsår ungefär 6 km rån varandra. Det finns få uppgifter
            från Skandinavien om beståndstäthet hos jaktfalken. Det totala
            svenska beståndet uppskattas till ca 100 par. Det nu pågående
            jaktfalkprojektet i Jämtland och Härjedalen pekar på att även
            under
          </p>
          <pb facs="riksdagen-motions-pdf/data/199899/mot_199899_mj_0910/mot_199899_mj_0910-0004.pdf"/>
          <p>
            år med gott om häckande jaktfalkar ligger bona med ett inbördes
            avstånd av Mot.
          </p>
          <p>
            ungefär 13 kilometer i de områden som har den högsta tätheten.
            Det är glest även för en så pass stor rovfågel som jaktfalken.
            Man har i Kanada med helikopter följt en jaktfalkhane under en
            jakttur då den avlägsnade sig mer än två mil från boet, vilket
            visar att den får lägga ner ett betydande arbete på att skaffa
            mat. Fåglar som bytesdjur är en svårutnyttjad resurs och trots
            att jaktfalken i hög grad är specialiserad på ripjakt tycks den
            inte klara av att beskatta rippopulationen på mer än ca 10—20
            246.
          </p>
          <p>
            6.1 Häckning
          </p>
          <p>
            Häckning uteblir ofta i de jämtländska jaktfalkreviren och den
            mest sannolika förklaringen är brist på föda. Ripor är den helt
            dominerande födan hos skandinaviska jaktfalkar och utgör ungefär
            85 26 av bytesdjuren. Dalripan dominerar enligt hittillsvarande
            erfarenheter, men skillnaderna mellan olika revir kan vara påtagliga
            (tabell 4). Nuvarande kunskaper talar för att jaktfalkens populationstäthet
            i Sverige — i likhet med de flesta rovfåglars — begränsas av tillgången
            på föda, i jaktfalkens fall alltså ripor.
          </p>
          <p>
            6.2 Konkurrens
          </p>
          <p>
            Konkurrens mellan olika arter och individer är av central ekologisk
            betydelse och utgör grunden för en diskussion om jaktens effekter.
            Individer som förbrukar samma resurs utsätter varandra för s k
            exploateringskonkurrens, men det förekommer också att individerna
            aktivt förhindrar varandra att använda en gemensam resurs, s k
            interferenskonkurrens. När jägaren fångar duvhökar i sina fasanmarker
            eller kungsörnen jagar bort kråkor från ett kadaver är det exempel
            på interferenskonkurrens. Exploateringskonkurrensen innebär att
            ju mer lika varann två arter är i sitt födoval, desto svårare
            har de att samexistera. Antingen blir den ena utkonkurrerad eller
            så sker en specialisering så att arterna förändrar sitt födoval
            för att minska konkurrensen. Exempelvis häckar ibland pilgrimsfalk
            och jaktfalk i samma område. Pilgrimsfalken tar emellertid sällan
            några ripor utan livnär sig vanligen på betydligt mindre fåglar.
            Även andra predatorer på ripa, exempelvis kungsörn och duvhök,
            har andra alternativ och tar ripor huvudsakligen då det är gott
            om ripor.
          </p>
          <p>
            6.3 Jägaren som predator
          </p>
          <p>
            När jägaren kommer in i bilden och utsätter ripstammen för ett
            predationstryck på 20-30 26 uppstår en påtaglig exploateringskonkurrens.
            Ett sådant uttag ur rippopulationen är högre än hos någon annan
            enskild predator. Dessa 20-30 26 måste tas från andra predatorer.
            Sannolikt drabbas alla predatorer som tar ripor på hösten men
            de som kan välja andra byten eller är flyttfåglar drabbas minst.
            Mest drabbas de arter som är beroende av ripor även under senhöst
            och vinter, dvs revirhävdande jaktfalkar och i viss mån kungsörn.
            Hur stor effekten blir vet vi inte, den varierar säkert beroende
          </p>
          <p>
            1998/99MJ910
          </p>
          <p>
            14
          </p>
          <pb facs="riksdagen-motions-pdf/data/199899/mot_199899_mj_0910/mot_199899_mj_0910-0005.pdf"/>
          <p>
            Mot. 15 på ripstammens storlek. Under ett bra ripår kanske inte
            ett 1998/99MJ910 jaktuttag på 25 260 betyder så mycket för jaktfalkparet,
            men ett dåligt ripår kan effekten bli avsevärd. I första hand
            uteblir häckning och i nästa skede kanske paret tvingas lämna
            reviret eller svälter ihjäl. När jaktfalkparet avstår från att
            häcka eller helt försvinner, sjunker predationstrycket på de återstående
            riporna och en kompensatorisk minskning av dödligheten sker. Ripbeståndet
            förändras kanske inte men jakten har ändå haft påtagliga ekologiska
            effekter.
          </p>
          <p>
            7 En ekologiskt uthållig jakt
          </p>
          <p>
            Den politiska avsikten med det nya upplåtelsesystemet är att
            låta så många som möjligt jaga så mycket som möjligt. Inget talar
            idag för att den målsättningen kommer att ändras även om kritiken
            mot det nuvarande systemet leder till förändringar. "Så mycket
            som möjligt" har hittills varit detsamma som att man får skjuta
            obegränsat så länge inte populationen av det jagade bytet varaktigt
            minskar. Ekologiska effekter i form av konkurrens med andra predatorer
            brukar överhuvudtaget inte diskuteras i jaktvårdssammanhang. Viltvårdarens
            intresse för konkurrenseffekter brukar endast handla om hur man
            ska hindra de naturliga predatorerna från att konkurrera med jägaren.
            Utvidgade jaktmöjligheter kräver därför ett betydligt ökat engagemang
            från naturskyddet både när det gäller forskning och utformning
            av jakten. Begreppet viltvård — som innebär att man bara vårdar
            det vilt som jagas — bör bytas ut mot faunavård, som innebär ett
            bredare ekologiskt synsätt. Långsiktiga inventeringar av den typ
            som gjorts av dalripa i Lövhögen är oerhört värdefulla, men behöver
            kompletteras med motsvarande övervakning av de predatorer som
            berörs. Liknande resonemang som det som här förts angående ripjakten
            måste föras för alla jaktbara arter. För varje art måste hänsyn
            tas till bland annat: — populationsdynamik och populationsbegränsande
            faktorer — artens betydelse som bytesdjur för olika predatorer
            — artens reproduktionsförmåga — jaktens effektivitet och selektivitet
          </p>
          <p>
            Jakt är, i likhet med skogsbruk, en exploatering av en förnyelsebar
            resurs och jakt har, liksom skogsbruket, ekologiska effekter.
            Självklart måste därför också jakt regleras och begränsas och
            regleringen skall utgå från vad som är rimlig påverkan ur ekologisk
            synpunkt. Eftersom jakt i allmänhet är en fritidssysselsättning
            och inte en näring bör miljöhänsynen väga tyngre än produktionen,
            dvs jaktuttaget. En ekologiskt anpassad ripjakt, som tar hänsyn
            både till naturskyddets intressen och jägarens önskan att få jaga
            borde utformas enligt följande principer:
          </p>
          <p>
            Z.1 Principer för ekologiskt anpassad jakt
          </p>
          <p>
            1. Jaktområdet skall vara högst 100 kvkm. Ett förhållandevis
            litet jaktområde är en förutsättning för att jaktuttaget skall
            kunna anpassas till de lokala
          </p>
          <pb facs="riksdagen-motions-pdf/data/199899/mot_199899_mj_0910/mot_199899_mj_0910-0006.pdf"/>
          <p>
            ekologiska förutsättningarna, vilka omfattar både riptillgång
            och förekomst av predatorer. Det är ingen nackdel om jaktområdet
            är ännu mindre. 2. Populationsuttaget genom jakt skall i ett enskilt
            jaktområde aldrig överstiga 20 926. Det innebär att jakttrycket
            får vara högst 3 manjakt- dagar/kvkm. Med tanke på dalripans stora
            betydelse för den biologiska mångfalden i fjällens ekosystem bör
            uttaget i ett större område — i storleksordningen en hel kommun
            — ligga på en lägre nivå. Den totalt tillgängliga resursen ("räntan
            på kapitalet") uppgår i slutet av augusti normalt till 40-70 26
            av dalripepopulationen. Det skall räcka till samtliga predatorer,
            inklusive jägaren och dessutom, genom utvandring, kunna kompensera
            för lokalt försvagade ripbestånd. I det perspektivet är det inte
            rimligt att låta jägaren ta mer än högst en fjärdedel av "avkastningen",
            dvs ett popula- tionsuttag på högst 10 26. Omräknat till jakttryck
            innebär det ett genomsnitt på max 1,5 manjaktdagar/kvkm i en hel
            kommun. 3. Permanent jaktfria områden måste finnas som refugier
            och referens- områden. En rimlig målsättning kan vara att avsätta
            cirka 20 20 av den tillgängliga jaktmarken som dylika jaktfria
            områden, förslagsvis i första hand naturreservaten. Därutöver
            kan givetvis andra områden behöva vara jaktfria av hänsyn till
            renskötsel och rörligt friluftsliv. Temporärt kan även vissa små
            och känsliga områden behöva avlysas av naturskyddsskäl. 4. Jakttrycket
            skall anpassas efter årets reproduktion hos riporna. Regel- rätta
            ripinventeringar är mycket resurskrävande och är i praktiken sannolikt
            möjliga att genomföra bara i ett fåtal områden i fjällkedjan.
            Reproduktions- resultatet är lättare att bestämma genom att man
            i början av jakten undersöker förhållandet mellan unga och gamla
            fåglar i jaktutbytet. Ett femtiotal fåglar krävs för att underlaget
            skall bli pålitligt. Det uppnår man normalt i ett 100 kvkm stort
            jaktområde redan efter en jakt som understiger 1 manjaktdag/kvkm.
            Riktlinjer för bedömning: &lt;= 35 90 ungfåglar — ingen ytterligare
            jakt &gt;35 20 ungfåglar men &lt;=50 96 — maximera årets jakttryck till
            2 manjakt- dagar/kvkm &gt;50 920 ungfåglar — inga restriktioner utöver
            de i punkt 2. 5. Biotopmanipulerande åtgärder som att fälla björkar,
            gödsla och bränna ris skall ej förekomma. Norska studier visar
            att detta inte leder till ökade ripstammar, vilket är logiskt
            med tanke på att födan i normalfallet inte är en populationsbegränsande
            faktor. 6. Rovdjursbekämpning skall normalt ej få förekomma. Detta
            är visser- ligen, om den är grundlig, sannolikt en effektiv åtgärd
            för att höja ripornas reproduktionsresultat, särskilt om den riktar
            sig mot predatorer på ägg och små ungar. Denna typ av åtgärder
            har emellertid ingen plats i en ekologiskt anpassad jakt. Indirekta
            åtgärder som att sköta soptippar och liknande och att se till
            att inte kadaver och slaktavfall blir liggande ute må vara tillåtna.
            7. Jaktstarten bör senareläggas till omkring mitten av september.
            Skälen är tre: Vissa år är de unga riporna dåligt utvecklade vid
            den nuvarande jakt- starten 25 augusti. De unga riporna, "pipkycklingarna",
            är mycket lättskjutna, vilket är ett jaktetiskt skäl för senareläggning
            av jakten. När riporna är lättskjutna blir jakteffektiviteten
            högre, dvs populationsuttaget blir lätt oacceptabelt högt — ett
            ekologiskt skäl för senareläggning av jakten. Slutligen
          </p>
          <p>
            Mot. 1998/99MJ910
          </p>
          <p>
            16
          </p>
          <pb facs="riksdagen-motions-pdf/data/199899/mot_199899_mj_0910/mot_199899_mj_0910-0007.pdf"/>
          <p>
            Mot. 17 är det önskvärt att jaktstarten är lika i Sverige och
            Norge. Som 1998/99MJ910 det nu är blir trycket på de svenska ripmarkerna
            mycket stort de första veckorna av jakten — ett jaktpolitiskt
            skäl för en senareläggning av jakten. 8. Jakten bör avslutas senast
            31 januari. Den naturliga dödligheten hos riporna är låg efter
            årsskiftet. Jakt efter årsskiftet får därför en direkt effekt
            på det häckande beståndet, vilket bör undvikas. Jakt i slutet
            av februari och början av mars kan dessutom innebära störningsrisker
            för tidigt häckande rovfåglar som kungsörn och jaktfalk. 9. "Bag
            limit", dvs en begränsning av jaktuttaget så att varje jägare
            bara får skjuta ett visst antal fåglar per dag kan övervägas i
            vissa fall. Ur ekologisk synpunkt har det liten betydelse eftersom
            denna "bag limit" normalt bara uppnås när det är gott om ripor,
            och då är jaktuttagets betydelse ur populationssynpunkt förhållandevis
            litet. Det är snarare en jaktvårdsfråga eftersom en "bag limit"
            gör att jaktutbytet fördelas jämnare över säsongen. 10. Fortlöpande
            årliga inventeringar av jagade arter och predatorer är nödvändiga
            både i områden där det jagas och i referensområden. Förslagsvis
            bör det finnas minst ett grundligt inventerat område av vardera
            slaget i varje län.
          </p>
          <p>
            8 Jakten förändras
          </p>
          <p>
            Ett regelsystem för jakt är ingen produkt som fastställs en gång
            för alla. Vi ser det som en arbetsmodell som ska utvecklas och
            förändras i takt med att kunskaperna om jaktens effekter ökar
            och utifrån hur jaktintresset förändras. Vårt syfte är att hitta
            en modell som ger de kontrollmöjligheter som vi anser nödvändiga
            för att kunna acceptera jakt ur naturskyddssynpunkt samtidigt
            som den också tillfredsställer jägarens önskemål att få jaga.
            Att de regleringsmöjligheter som vi kräver dessutom lätt kan tillgodoses
            i den samiska modellen för småviltjakt borde välkomnas av alla
            som arbetar för en samförståndslösning i denna segslitna fråga.
            Miljöpartiet de gröna anser det väsentligt att finna nya former
            för småviltsjakten ovan odlingsgränsen och i renbetesfjällen,
            som är ekologiskt anpassade till såväl bytesdjur som dess predatorer.
            Ovanstående förslag kan utgöra en modell för en sådan jakt.
          </p>
          <p>
            9 Hemställan
          </p>
          <p>
            Med hänvisning till det anförda hemställs 1. att riksdagen begär
            att regeringen snarast återkommer med förslag till ett nytt upplåtelsesystem
            för småviltsjakt ovan odlingsgränsen och i renbetesfjällen, 2:
            att riksdagen som sin mening ger regeringen till känna att småviltsjakten
            måste vara ekologiskt hållbar och ta hänsyn både till naturskyddets
            intressen och jägarnas önskan att få jaga, K= att riksdagen som
            sin mening ger regeringen till känna vad i motionen anförts om
            behovet av att tillgodose de i motionen nämnda
          </p>
          <pb facs="riksdagen-motions-pdf/data/199899/mot_199899_mj_0910/mot_199899_mj_0910-0008.pdf"/>
          <p>
            rovdjurens behov av ripa och då speciellt de arter som är beroende
            av Mot.
          </p>
          <p>
            ripa under senhösten, i första hand jaktfalken, 4, att riksdagen
            som sin mening ger regeringen till känna vad i motionen anförts
            om att ordet viltvård bör bytas mot faunavård för att visa att
            ett bredare ekologiskt synsätt skall anläggas i jaktfrågor.
          </p>
          <p>
            Stockholm den 26 oktober 1998
          </p>
          <p>
            Gudrun Lindvall (mp) Peter Eriksson (mp) Kia Andreasson (mp)
            Gunnar Goude (mp) Per Lager (mp)
          </p>
          <p>
            Helena Hillar Rosenqvist (mp) Mikael Johansson (mp)
          </p>
          <p>
            1998/99MJ910
          </p>
          <p>
            18
          </p>
        </div>
      </div>
    </body>
  </text>
</TEI>
