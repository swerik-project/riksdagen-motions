<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-02770">
  <teiHeader>
    <fileDesc>
      <titleStmt>
        <title>LSS</title>
        <author corresp="i-73o5S2z3dmzixAt7gzz34E">av Sofia Westergren (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2770 av Sofia Westergren (M)</title>
          <idno type="rdwebb">H6022770</idno>
          <rs type="number">2770</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6022770/text</ref>
          <ref type="dokument_url_html">http://data.riksdagen.se/dokument/H6022770</ref>
          <ref type="dokumentstatus_url_xml">http://data.riksdagen.se/dokumentstatus/H6022770</ref>
          <ref type="docx">http://data.riksdagen.se/fil/16D6F42D-D6C1-4D6C-B285-55F5DC76CB8B</ref>
          <ref type="pdf">http://data.riksdagen.se/fil/2383D725-B380-4BB2-A207-50E2F48CA6CC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-73o5S2z3dmzixAt7gzz34E</idno>
            <name>Sofia Westergren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SJc4BoS63fixBivrt1UrKs" type="signed"/>
        <correspContext corresp="i-SJc4BoS63fixBivrt1UrKs">
          <note type="signatory" corresp="i-73o5S2z3dmzixAt7gzz34E"/>
        </correspContext>
        <correspAction xml:id="i-QTPtmuTXLqueetG1knsEyw" type="submitted">
          <date when="2018-11-30"/>
          <time when="13:57:05"/>
        </correspAction>
        <correspAction xml:id="i-P9vvfrAnoQs1hXThcHJ5nL" type="reviewed">
          <date when="2018-11-30"/>
          <time when="15:06:37"/>
        </correspAction>
        <correspAction xml:id="i-8fqjJ8PsXnxW4Y8rDvbHmJ" type="referred">
          <date when="2018-12-05"/>
        </correspAction>
        <correspAction xml:id="i-S2opCHCytJHt5aWbkx9BeP" type="assigned">
          <date when="2019-06-24"/>
          <time when="10:09:45"/>
        </correspAction>
        <correspContext corresp="i-S2opCHCytJHt5aWbkx9BeP">
          <ref type="assignedTo">Socialutskottet</ref>
        </correspContext>
        <correspAction xml:id="i-DhfHZzWHHD5vj6fFyYu7Dm" type="behandlas_i"/>
        <correspContext corresp="i-DhfHZzWHHD5vj6fFyYu7Dm">
          <ref type="uppgift">2018/19:SoU12</ref>
          <ref type="ref_dok_id">H601SoU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU12</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-R9FVB4cX996QmMsHLqehMd" type="motHeader">
        <div xml:id="i-XLJJqudSv88dmwRyEkK4ij" type="motTitle">
          Motion till riksdagen 2018/19:2770 av Sofia Westergren (M) LSS
        </div>
      </div>
      <div xml:id="i-KJ2t1T8KxHzySGYrMMz6SK" type="motBody">
        <div xml:id="i-Xwp3xNGJZpkGMXsKUd1q65" type="motProposal" subtype="förslag">
          <head xml:id="i-Qw1C5ZZV9R1YzskDZpDzDJ">
            Förslag till riksdagsbeslut
          </head>
          <list xml:id="i-WfVqMRVHtpLHjZEBrh6BEH">
            <item xml:id="i-7FMDpeGdF644MQfk2fFbqJ" sortKey="Yrkande 1">
              Riksdagen ställer sig bakom det som anförs i motionen om utförandet
              av den personliga assistansen och tillkännager detta för regeringen.
            </item>
          </list>
        </div>
        <div xml:id="i-HcuMLgKTzGCvoD8p7XXTzE" type="motContent">
          <head xml:id="i-YZz3APnh1UuocSPCv6tjwS" type="h1">
            Motivering
          </head>
          <p xml:id="i-ErDC9UZJx5SxPWgce67pWb">
            Det är drygt tjugofyra år sedan lagen om särskilt stöd till vissa
            funktionshindrade (LSS) klubbades igenom i riksdagen och förändrade
            livsvillkoren för många funktionshindrade i samhället. Istället
            för att vårdas som tjugofemåring på det som då kallades långvården,
            fick även personer med svårare funktionshinder en möjlighet att
            ta sig ut och delta i samhället som vilken annan medborgare som
            helst. Och det är just detta som är grundintentionen med den personliga
            assistansen: att funktionshindrade personer skall kunna delta
            i samhället på liknande villkor som vilken annan invånare som
            helst. Merparten av de vuxna med personlig assistans idag är funktionella
            och aktiva människor som tack vare den personliga assistansen
            kan bidra och delta i samhället och ha ett liv istället för att
            bli omhändertagna på institution eller vara ofrivilliga fångar
            i sitt eget hem.
          </p>
          <p xml:id="i-AAyCAa4jSYB75EAbvvSAPv">
            Att delta i samhället innebär inte bara att komma ut någon gång
            då och då och spela minigolf eller gå på bio. Att delta i samhället
            innebär rätten till att kunna gå till sitt arbete, att kunna gå
            och handla, att kunna följa med sin dotter på hockeyträningen,
            att kunna vara fritidspolitiker, att kunna laga sin egen mat,
            att kunna hjälpa sin partner med hushållsarbetet, att kunna bidra
            till samhället som god man eller kontaktperson m.m. Utan den personliga
            assistansen och utan tillräckligt mycket beviljad tid för assistans
            blir allt detta en omöjlighet för alla vuxna med personlig assistans
            idag. Det är därför frågan om den personliga assistansen och dess
            utförbarhet är så viktig. Assistansen är skillnaden mellan att
            bli ofrivilligt omhändertagen och kunna leva självständigt.
          </p>
          <p xml:id="i-VXn9G9oUgUaMMaSzrFrkhq">
            De senaste åren har det kommit allt fler prejudicerande domar
            som inskränkt möjligheten för fler och fler personer med funktionsvarianser
            att delta i samhället och också lett till att väldigt många personer
            som tidigare varit beviljade personlig assistans nu blivit av
            med den. Fokus har riktats ifrån att skapa möjligheter för redan
            hårt utsatta människor till att spara pengar. I media avslöjas
            fuskare efter fuskare och allmänhetens inställning till den personliga
            assistansen blir allt mer negativ. Därför behöver lagen om särskilt
            stöd till vissa funktionshindrade ses över och dess grundintention
            återskapas.
          </p>
          <head xml:id="i-YGvewYWphZgN1oGqMp7X29" type="h2">
            Huvudmannaskap
          </head>
          <p xml:id="i-KuPJjQssU6BQ3ppXCPw9BC">
            Idag är huvudmannaskapet delat mellan den assistansberättigades
            hemkommun och staten. Det som avgör är hur många timmars grundläggande
            behov den assistansberätti­gade har. Som grundläggande behov räknas
            t.ex. hjälp med att klä på sig, gå på toaletten, äta och kommunicera
            med omvärlden. Om den assistansberättigade har ett grundläggande
            behov på under 20 timmar per vecka är det den assistansberättigades
            hemkommun som betalar. Har den assistansberättigade ett grundläggande
            behov på över 20 timmar är det staten (Försäkringskassan) som
            betalar.
          </p>
          <p xml:id="i-94RWvNXDjMSfjFXhGT4959">
            Huvudmannaskapet och kostnaden för den personliga assistansen
            skall uteslutande ligga hos staten oavsett antalet timmars grundläggande
            behov. De största orsakerna till att huvudmannaskapet uteslutande
            bör ligga hos staten är finansieringen och bedöm­ningen av rätten
            till personlig assistans. Skulle finansieringen och därmed kostnaden
            läggas över på landets kommuner finns stor risk att både kvalitén
            och utförandet av den personliga assistansen blir alltför olika
            beroende på vilken del av landet den assistans­berättigade bor
            i. Om rätten till assistans uteslutande skulle bedömas av kommunerna
            kommer den problematik vi har idag med väldigt olika beslut för
            samma typ av behov olika delar av landet förstärkas och rättssäkerheten
            i besluten äventyras.
          </p>
          <p xml:id="i-6RFsi7qCJV1gfLQ9AnbyY1">
            En annan anledning till att staten skall vara huvudman för hela
            den personliga assistansen är när personer med personlig assistans
            behöver flytta. De personer som idag har personlig assistans från
            sin hemkommun måste ansöka om assistans på nytt när de flyttar
            till en annan kommun och riskerar då ett helt annat beslut, vilket
            är både begränsande för individen och inte rättssäkert.
          </p>
          <head xml:id="i-Ur1jiBTCSTr9rLc8zkd6x7" type="h2">
            Kostnadseffektivitet i den personliga assistansen
          </head>
          <p xml:id="i-F9WMFqgUm1sHz4BzK6gR4n">
            Kostnaden för den personliga assistansen utgör idag ungefär 3
            procent av statens budget och uppgår till drygt 24 miljarder kronor.
            Idag är knappt 15 000 personer berättigade till personlig assistans.
            Antalet assistansberättigade har de senaste åren krympt medan
            kostnaden fortsatt att öka. Detta är en ekvation som inte kommer
            att gå ihop sig över tid även om vi gör stora omprioriteringar
            i stadskassan. Därför måste assistansen göras mer kostnadseffektiv
            så att fler kan få ta del av den personliga assistansen utan att
            kostnaden fortsätter att öka okontrollerat.
          </p>
          <p xml:id="i-Wz1FwxgbX394a6wT7La3XH">
            För att uppnå kostnadseffektivitet i den personliga assistansen
            krävs framförallt att fusket minskas. I synnerhet det systematiska
            fusket från kriminella organisationer som idag i allt större utsträckning
            livnär sig på den svenska välfärden. Det krävs också att eventuellt
            överutnyttjande åtgärdas. Vidare måste rätt kostnader gå till
            rätt huvudman. Idag läggs t.ex. kostnader för rena sjukvårdande
            insatser på den personliga assistansen utan att sjukvården står
            för dessa. Det kommer också krävas att insatser från kommun och
            stat samordnas på ett kostnadseffektivt och för den assistansberättigade
            genom­förbart sätt. Slutligen kommer det också att behövas någon
            form av begränsning av antalet timmar som man kan beviljas per
            vecka i de fall där den assistansberättigade inte riskerar att
            avlida som en direkt konsekvens av avsaknaden av tillsyn från
            personal som känner den assistansberättigade mycket väl.
          </p>
          <head xml:id="i-YTsWUethH32VtjqPst7Vfc" type="h2">
            Kostnadseffektivitet i den personliga assistansen
          </head>
          <p xml:id="i-9qoKyb775y7EciNfSjLyJi">
            Att det förekommer fusk och överutnyttjande av assistansen råder
            det inget tvivel om. Hur mycket pengar det rör sig om är dock
            oklart, men man kan med största sannolikhet förutsätta att fusk
            sker i tillräckligt stor utsträckning för att det måste bekämpas.
            Fusket sker huvudsakligen på tre olika nivåer:
          </p>
          <list xml:id="i-VDCZh8ZFejRNn6MZ814mYj" style="ul">
            <item xml:id="i-3jTTz26BD1nmMMCncRZX7a">
              Det första fallet är den assistansberättigade som har ett reellt
              behov av hjälp, men ljuger om sitt tillstånd i syfte att få mer
              timmar än vad personen egentligen är berättigad.
            </item>
            <item xml:id="i-62w4wrkXqn8UhPXPnRtKyW">
              Det andra fallet är individen som utger sig för att vara svårt
              funktionshindrad men i verkligheten inte är det, ofta anställs
              då också enbart anhöriga för att kunna lura till sig så mycket
              pengar som möjligt.
            </item>
            <item xml:id="i-pMsrdkS6vs7WagfZdWiY9">
              Det tredje fallet är när assistansanordnare, antingen med eller
              utan den assistans­berättigades medverkan fuskar genom att t.ex.
              redovisa timmar som inte verkställs, ta in funktionshindrade personer
              från utlandet där timmarna inte verkställs och den funktionshindrade
              tas om hand av någon helt annan under makabra förhållanden och
              så vidare.
            </item>
          </list>
          <p xml:id="i-RpniWDdeaypMPnqpVKZAH8">
            Alla som uppbär assistansersättning skall vara tvungna att medverka
            till stickprovs­kontroller där Försäkringskassan eller annan myndighet
            oanmält besöker den assistans­berättigade. Skulle ett sådant stickprov
            råka ske under tiden för kroppsnära och intim hjälp skall personen
            som utför kontrollen avvakta till dess att den kroppsnära hjälpen
            är utförd eller senarelägga kontrollen.
          </p>
          <p xml:id="i-FYrXnE9Wuqeh33Y3xU2BaL">
            Kontrollen av assistansanordnarna skall utökas. Assistansanordnarna
            skall förutom att arbetad tid intygas av assistenten och den assistansberättigade
            också kunna visa att assistenten faktiskt varit på samma plats
            som den assistansberättigade under arbetspassen.
          </p>
          <p xml:id="i-JKFJaNY1AzevtDBH7skB5G">
            Assistansberättigade som vill att anhöriga skall utföra assistansen
            skall inte själva få lov att vara assistansanordnare. Personer
            som uppbär assistansersättning och vill ha sina anhöriga skall
            inte själv få anordna sin personliga assistans då insynen och
            kontrollen är minimal. Vill man som assistansberättigad ha sina
            anhöriga som assistenter skall assistansen anordnas genom en assistansanordnare
            i vilken den assistansberättigade inte har något ägande eller
            inflytande.
          </p>
          <head xml:id="i-J68hvuVuDEVMLACJFeNTid" type="h2">
            Rätten till personlig assistans
          </head>
          <p xml:id="i-6B9BY13xmxEGBQ8b41YB8B">
            Rätten till personlig assistans skall beviljas om man har ett
            grundläggande behov på minst 2 timmar per vecka. Som tid för grundläggande
            behov skall utöver de behov som idag räknas som grundläggande
            även följande behov räknas in:
          </p>
          <list xml:id="i-X5cdZDp1Gt8YV6fwPkoim3" style="ul">
            <item xml:id="i-Befy3G1aZCPJSMMBWboGX7">
              Tid för alla sorters egenvård.
            </item>
            <item xml:id="i-eMBr8L1Ps8G3UJxuiyR9W">
              Tid för att äta (föra maten till munnen) och fördela maten, eller
              matas via sond tid skall räknas för hela måltiden.
            </item>
            <item xml:id="i-Q35DP3Nwmj1AYEkXTGgxhP">
              Tid för av och påklädning av såväl kläder, ytterkläder, handskar,
              mössor, vantar, hjälm, andningsmask, ortoser, skor etc.
            </item>
            <item xml:id="i-MY1q9UHWWaGUGfxiCPxvds">
              Annan hjälp som förutsätter ingående kunskap om den funktionshindrade
              oavsett funktionshindrets art.
            </item>
          </list>
          <p xml:id="i-YVzr2ZojBWJC1ZUCd82aV8">
            Om den assistansberättigade har ett arbete skall särskild hänsyn
            tas till detta. Extra timmar utöver bidragstaket skall kunna beviljas
            för att den assistansberättigade skall kunna arbeta. Det skall
            också införas ytterligare en insats i LSS för att personer med
            funktionshinder som behöver ha hjälp för att kunna arbeta skall
            kunna få ledsagning för arbete utan att ett grundläggande behov
            finns. Det skall i detta fall räcka med att den funktionshindrade
            tillhör någon av personkretsarna. Det är viktigt att arbetande
            människor premieras.
          </p>
          <p xml:id="i-DzkrdnRJv4r6FT8ssfapdJ">
            Antalet timmar som skall beviljas för fritidsaktiviteter skall
            utgå från en lägsta schablon, därefter skall fler timmar kunna
            beviljas utifrån det reella antal timmar fritidsaktiviteter som
            den assistansberättigade faktiskt har och kan redogöra för. Storleken
            på lägsta schablonen skall utredas och fastställas av riksdagens
            socialutskott och lämpliga oberoende representanter som är väl
            insatta i ämnet.
          </p>
          <p xml:id="i-QTfRdjxxuHMUYrZ4Hdrg81">
            All egenvård skall räknas som grundläggande behov och tiden för
            hela insatsen skall beaktas vid fastställandet av antalet timmar
            som den assistansberättigade kan tillgodoräkna sig.
          </p>
          <p xml:id="i-QrZ5Ec9ccKfh7GEEC7JH6N">
            Vid all bedömning av rätten till personlig assistans och mängden
            timmar skall alltid hänsyn tas till den assistansberättigades
            livssituation. Till exempel så skall fler timmar kunna beviljas
            för en assistansberättigad med familj och barn jämfört med en
            assistans­berättigad utan familj och barn. Det innebär också att
            antalet timmar skall anpassas efter det reella behov den assistansberättigade
            har i olika delar av livet.
          </p>
          <head xml:id="i-uSRDVErg7d6ieTTXgjb6r" type="h2">
            Personlig assistans för barn under 18 år
          </head>
          <p xml:id="i-Ao5n9AgQuHuWLE24fyJKw1">
            Så som regelverket ser ut idag tvingas många föräldrar till barn
            med funktionsvarianser lägga en stor del av sin tid på dygnet
            att hjälpa eller ha tillsyn över sitt barn, långt mycket mer tid
            än vad en förälder till ett barn utan funktionsvarianser i samma
            ålder lägger. Detta leder allt oftare till att föräldrar till
            barn med funktionsvarianser tvingas säga upp sig från sitt arbete,
            inte kan lägga rimlig tid på eventuella syskon, inte får egen
            tid för egna fritidsaktiviteter och får ofta inte tillräckligt
            med tid per dygn för att få en rimlig dygnsvila.
          </p>
          <head xml:id="i-DGvFPUs2sfXVrvuKUSBEEW" type="h2">
            Sjukvårdande insatser och personlig assistans
          </head>
          <p xml:id="i-6Bj4pwJNi6ofMHrQnhw2kL">
            Den personliga assistansen är en serviceinsats och inte en sjukvårdande
            insats. Assistanstid skall beviljas för så kallad egenvård, men
            inte för sjukvårdande insatser.
          </p>
          <p xml:id="i-Y95WapcfFq2nrR2R2sDBjB">
            Sjukvårdande insatser skall regionerna som är huvudmän för sjukvården
            stå för. Om den sjukvårdande insatsen pågår under en längre tid
            och är av sådan art att den kan utföras i hemmet skall insatsen
            kunna delegeras direkt eller via hemsjukvård till den assistansberättigades
            assistenter, men sjukvården skall bekosta insatsen.
          </p>
          <p xml:id="i-KYi99AFVf5BhufJ3YqexGy">
            Om en person kräver omfattande, långvariga och kontinuerliga
            sjukvårdande insatser som inte går att genomföra i hemmet skall
            dessa genomföras av sjukvården och sjukvården skall då också sörja
            för personens boende, övriga behov och se till att personen vårdas
            på rätt ställe. Det är också direkt olämpligt att en person som
            kräver långvariga och kontinuerliga sjukvårdande insatser beviljas
            personlig assistans då personens behov inte kan tillgodoses av
            en personlig assistent.
          </p>
          <p xml:id="i-2Nc7DAsd2pejqcm7awY6tG">
            Om en person med svår psykisk sjukdom, med t.ex. utåtagerande
            och våldsamt beteende är i behov av hjälp och omsorg så skall
            detta ses som en sjukvårdande insats och därmed skall sjukvården
            sörja för boende, behandling och övriga behov som personen kan
            tänkas ha. Det är också direkt olämpligt att en person med svåra
            psykiska tillstånd som kräver mycket speciellt utbildad personal
            beviljas personlig assistans då personens behov inte kan tillgodoses
            av en personlig assistent.
          </p>
          <p xml:id="i-45dD9r1n3AVg7mZ8UtpqHS">
            För barn under 18 år skall undantag kunna göras då det är viktigt
            att barnets familj måste ha rätt att välja om barnet skall bo
            hemma och vilken behandling man vill att barnet skall ha.
          </p>
          <head xml:id="i-DN6XBRwMJun8X9hWfmxWJN" type="h2">
            Genomförbarhet
          </head>
          <p xml:id="i-J5nSRhgazxSNQjibxTZfPV">
            Vid en biståndsbedömning idag tas ingen hänsyn till om det beviljade
            biståndet eller de beviljade antalet assistanstimmar går att utföra
            på ett sätt som gör att behovet hos den assistansberättigade tillgodoses.
            Man tar enbart hänsyn till det totala antalet timmar utifrån den
            assistansberättigades behov. Detta skapar väldigt ofta problem
            för den assistansberättigade och bidrar troligtvis också till
            ett överutnyttjande av assistansen.
          </p>
          <p xml:id="i-Ud17JTYPZuxTzdnZFBfTtH">
            Ett exempel är en assistansberättigad som behöver hjälp vid alla
            sina toalettbesök under dagen med att tömma blåsan med kateter.
            För detta blir den assistansberättigade beviljad 10 minuter per
            toalettbesök gånger åtta toalettbesök per dag. I exemplet har
            den assistansberättigade också ett antal andra grundläggande och
            övriga behov så att det totala antalet assistanstimmar uppgår
            till 28 timmar per vecka. Fördelat per dag blir detta 4 timmar
            per dag. Problemet uppenbarar sig genast eftersom den assistans­berättigade
            i exemplet behöver hjälp att gå på toaletten från det att hen
            vaknar på morgonen till dess att hen går och lägger sig på kvällen
            jämnt fördelat över dagen. Alternativen den assistansberättigade
            ställs inför är antingen att försöka få ihop fler assistanstimmar.
            Eller få hjälp av en assistent på morgonen och kvällen i samband
            med andra aktiviteter och sedan låta en vän eller kollega hjälpa
            till vid övriga tillfällen under dagen. Ett tredje alternativ
            är om den assistansberättigade är beviljad trygghetslarm via sin
            hemkommun och då använda detta och ringa på hemtjänsten när toalettbehov
            uppstår, vilket bara fungerar i de fall den assistansberättigade
            är hemma.
          </p>
          <p xml:id="i-TnkneBLEStNTQ83rLyYCyE">
            För att motverka överutnyttjande och i praktiken tillgodose den
            assistansberättigades behov krävs att hänsyn tas till den assistansberättigades
            faktiska livssituation och att timmar kan beviljas för att assistansen
            praktiskt går att utföra.
          </p>
          <p xml:id="i-2vqPR5b1PgZWvKWMVfLaWx">
            Det krävs också ett mycket större utnyttjande av samordning och
            samarbete mellan stat och kommun så att insatser enligt LSS kan
            kombineras med insatser enligt SoL i mycket större utsträckning.
          </p>
          <p xml:id="i-J95kKcWVDBYT5YJnwZEK6A">
            Hur detta samarbete skall utformas, hur man skall ta större hänsyn
            till utförbarheten av assistansen och hur hjälpen till den assistansberättigade
            skall fungera praktiskt i verkligheten behöver utredas närmare.
            Denna utredning skall verkställas och fastställas av riksdagens
            socialutskott och lämpliga oberoende representanter som är väl
            insatta i ämnet.
          </p>
          <head xml:id="i-ScvCv9gMz5tjRaPTF8jF2e" type="h2">
            Utförandet av den personliga assistansen
          </head>
          <p xml:id="i-EJQiYoc4HvAxj45ro37KQU">
            Idag kan anhöriga jobba i princip hur många timmar som helst
            för en assistansberättigad anhörig. Arbetstidslagstiftningen är
            bortförhandlad i alla kollektivavtal som berör den personliga
            assistansen. Det här öppnar inte bara upp för fusk utan bidrar
            också till att väldigt många assistanssamordnare utnyttjar anhöriga
            för att bemanna hos sina kunder. Det är inte ovanligt med anhöriga
            som jobbar upp till hundra timmar per vecka och mer för en assistansberättigad
            anhörig.
          </p>
          <p xml:id="i-9JQBANSZRkrXoRv3ZFmK9Z">
            Anhöriga som arbetar som assistenter måste vara anställda hos
            en assistansanord­nare, där varken den anhörige eller den assistansberättigade
            har ägarintresse eller på annat sätt har kopplingar till assistanssamordnaren.
          </p>
          <p xml:id="i-5GwGLBZfXSs6ro84uQk7kD">
            Den personliga assistansen sysselsätter idag ungefär 80 000 personer.
            Men de senaste åren har lönerna halkat efter, villkoren för de
            personliga assistenterna blivit sämre och statusen på yrket försämrats
            avsevärt, vilket gjort det väldigt svårt att rekrytera personliga
            assistenter.
          </p>
          <p xml:id="i-CaQt6L227mpXChFm1VZjGr">
            Assistansanordnarnas skyldigheter måste utökas dels vad det gäller
            kontroller för att stävja och motverka fusk, men också skyldigheter
            med avseende på den assistansberätti­gades säkerhet och den personliga
            assistentens arbetsmiljö.
          </p>
          <p xml:id="i-N4Q8GXw1fSzfpS2mroxsWx">
            Assistanssamordnaren skall tillse att de personliga assistenterna
            har den utbildning som krävs för att den assistansberättigade
            skall få adekvat hjälp utifrån sitt funktionshinder.
          </p>
          <p xml:id="i-DEnMhVfhkzJ1age7pKSDxo">
            Assistanssamordnaren skall tillse att den personliga assistenten
            kan få det stöd och utbildning som krävs för att den personliga
            assistenten skall känna sig trygg på sin arbetsplats.
          </p>
          <p xml:id="i-AnmCHMBZ2WAx81vSPQnsQb">
            Assistansanordnaren skall vara skyldig att rapportera övergrepp,
            trakasserier och andra incidenter till Försäkringskassan som den
            personliga assistenten eventuellt blir utsatt för av den assistansberättigade.
            Den assistansberättigade skall vid upprepade incidenter, övergrepp
            eller trakasserier kunna bli av med rätten till sin personliga
            assistans.
          </p>
          <p xml:id="i-D1fwiq2LofnaWVN8DUAztR">
            Assistanssamordnaren skall ha skyldighet att offentligt redovisa
            hela sin bokföring så att denna kan granskas av t.ex. press och
            andra intressenter.
          </p>
          <p xml:id="i-Q6LoWfnLHCM7A1YVpx2wwQ">
            Det är fortsatt mycket viktigt att den assistansberättigade,
            barn som vuxen, kan välja sin assistansanordnare och ha inflytande
            över vem som anställs som personliga assistenter. Därför skall
            det även fortsättningsvis fritt gå att välja anordnare av den
            personliga assistansen. Men då det förmodligen kommer bli mycket
            fler assistans­berättigade som har en kombination av LSS och SoL
            insatser i framtiden så skall lagen om valfrihetssystem (LOV)
            vara obligatorisk i alla Sveriges kommuner så att den assistansberättigade
            har full frihet att välja utförare oavsett typ av insats.
          </p>
          <p xml:id="i-F2sQ3vCaPzNK6sGRB9ATsJ">
            Den assistansberättigade skall även i fortsättningen kunna välja
            att själv anordna sin personliga assistans med undantaget att
            endast personliga assistenter som inte är anhöriga kan rekryteras.
          </p>
        </div>
        <div xml:id="i-3J9CAngJ1qGTPNb3htRBmx" type="signatureBlock">
          <list xml:id="i-Cfs1NuHB3RqiLfi2mj3HHV">
            <item xml:id="i-4yg4PJJLZX78fVHT4EPpqL" who="i-73o5S2z3dmzixAt7gzz34E" type="signature">
              Sofia Westergren (M)
            </item>
          </list>
        </div>
      </div>
    </body>
  </text>
</TEI>
