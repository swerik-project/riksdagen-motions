<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00176">
  <teiHeader>
    <fileDesc>
      <titleStmt>
        <title>om inrättande av en internationell krigsförbrytardomstol</title>
        <author>av herr Lindblad</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om inrättande av en internationell krigsförbrytardomstol</title>
          <idno type="rdwebb">G002176</idno>
          <rs type="number">176</rs>
          <ref type="dokument_url_text">http://data.riksdagen.se/dokument/G002176/text</ref>
          <ref type="dokument_url_html">http://data.riksdagen.se/dokument/G002176</ref>
          <ref type="dokumentstatus_url_xml">http://data.riksdagen.se/dokumentstatus/G002176</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M5bH1LxYTuWEQR2jm6YTKq</idno>
            <name>HANS LINDBLAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8Ud6VMj4craV6KasyBPupJ" type="signed"/>
        <correspContext corresp="i-8Ud6VMj4craV6KasyBPupJ">
          <note type="signatory" corresp="i-M5bH1LxYTuWEQR2jm6YTKq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__176/mot_197677__176-001.pdf"/>
      <fw xml:id="i-VxZfUuAJNvNtaovsimPtxY">
        Motion 1976/77: 176
      </fw>
      <div xml:id="i-VpKZeariE32zAUFvvpaVcU" type="motHeader">
        <div xml:id="i-GSbQnAUpD68TQyLJB7ULNv" type="motTitle"/>
        <div xml:id="i-P4vVkLvDETmS23vMf2THLs" type="motSubmissionInfo"/>
      </div>
      <div xml:id="i-6xEqduxgCPCuSYtq9S53Hb" type="motBody">
        <div xml:id="i-E23JHeRTjdMkUiMQX47N5q">
          <p xml:id="i-3MSpRJKf6YyHqVmhk4NZGP">
            av herr Lindblad om inrättande av en internationell krigsförbrytardomstol
          </p>
          <p xml:id="i-PFu47wjMCfvNF3zjoVKVmt">
            Folkrätten rymmer en lång rad regler vilka syftar till att minska
            inhu- maniteten under krig. Redan i det gamla Egypten fanns ca
            1400 år f. Kr. regler som bl. a. gällde behandlingen av krigsfångar
            och avtal om gränser. Den indiska Manulagen från 500-talet f.
            Kr. förbjöd bl. a. användning av förgiftade pilar. Perserkonungen
            Cyrus skrev år 538 f. Kr., sedan hans här erövrat Babylonien:
            ”Jag har givit order till mina soldater att ingen orätt skall
            begås mot invånarna, som skall tillåtas att leva i fred och att
            utöva vilken religion de önskar.” Holländaren Hugo Grotius — en
            tid juridisk rådgivare åt Gustaf II Adolf — räknas som en av folkrättens
            stora upphovsmän. Han tog upp frågor som behandling av krigsfångar,
            förbud mot terroranfall, förbud mot plundring och kollektiv bestraffning.
            I sin bok Det fria havet angav han regler för havsrätten. Vid
            mitten av 1700-talet nämndes för första gången principer för neutrala
            stater, och den första praktiska tillämpningen kom genom 1780
            års väpnade neutralitetsförbund mellan Ryssland och de skandinaviska
            staterna. På 1700- talet slog Rousseau fast att krig skall föras
            mellan stater och inte mellan individer, alltså skulle civilbefolkningen
            vara fredad mot krigshandlingar. Denna princip blev svårare att
            upprätthålla genom tillkomsten av de stora massarméerna i värnpliktens
            tidevarv. År 1868 kom S:t Petersburgsdekla- rationen, som var
            ett försök att styra vapenutvecklingen för att hindra sådana vapen
            som skulle kunna orsaka onödigt lidande. Explosivkulor på mindre
            än 400 gram förbjöds. Tre år tidigare hade USA:s armé genom Abraham
            Lincolns personliga initiativ fått en instruktionsbok som räknas
            som den första moderna handboken i folkrätt. År 1864 kom den första
            internationella Röda kors-konventionen om und- sättande av skadade
            och sjuka. Den har sedan fått en rad efterföljare. 1899 års Haagdeklaration
            — resultatet av den internationella konferens som väckte så stora
            förväntningar om ett fredligt 1900-tal — gav ett antal regler
            för landkriget. Bl. a. utfärdades förbud mot s. k. dumdumkulor,
            vilka gav myck- et svåra skador (kulorna användes av engelsmännen
            i krig ute i kolonierna). År 1899 inrättades permanenta domstolen
            i Haag för skiljedom mellan län- der. År 1907 kom en ytterligare
            konferens i Haag, och den utmynnade i 13 konventioner med en lång
            rad bestämmelser. Den fjärde av dessa — om regler och bruk i landkriget
            — är enligt uttalande av Närnbergdomstolen
          </p>
          <pb facs="riksdagen-motions-pdf/data/197677/mot_197677__176/mot_197677__176-002.pdf"/>
          <fw xml:id="i-S9xTRLsUicjYpyTqAP8kXi">
            Mot. 1976/77:176 3
          </fw>
          <p xml:id="i-2exscSwgmvK8HGq2WuJA3C">
            att betrakta som sedvanerätt, dvs. den skall respekteras oavsett
            om staterna formellt anslutit sig till den eller inte. Utöver
            specificerade bestämmelser finns inledningsvis följande stadgande:
            ”Intill dess en mera fullständig kod för folkrätten i krig utarbetats,
            anser de höga fördragsslutande parterna det lämpligt att förklara
            att i sådana fall, som icke innefattas i konventionerna, skall
            civilbefolkning och krigförande stå under skydd av nationernas
            lagar, som de framgår av bruket bland ci- viliserade folk, av
            humanitetens bud och av det allmänna samvetets regler.” 1909 års
            Londonprotokoll tar upp handelskriget till sjöss. 1925 års Ge-
            néveprotokoll förbjuder användande av gas. (Detta förbud gäller
            än liksom de ännu äldre förbuden mot små explosivkulor och s.k.
            dumdumkulor.) 1936 års Londonprotokoll tog upp frågor kring ubåtskrig.
            Förenta Natio- nernas stadga från 1945 inrymmer bestämmelser av
            folkrättslig karaktär. Krigsförbrytardomstolarna i Närnberg och
            Tokyo hade som grund de s.k. Närnbergprinciperna. De upptog tre
            slags brott: A. Brott mot freden (innebärande angreppskrig). B.
            Krigsförbrytelser, innebärande brott mot folk- rätten i krig.
            C. Brott mot mänskligheten eller folkmord. Dessa principer godkändes
            1950 av FN:s generalförsamling som gällande folkrätt. År 1948
            antog generalförsamlingen en konvention om förebyggande och bestraffning
            av folkmord. Skyddet för sårade, sjuka och krigsfångar fick nya
            regler genom 1929 års Genévekonventioner. Erfarenheterna från
            andra världskriget ledde till utvidgade regler i 1949 års Genévekonventioner.
            Bl. a. fick civilbefolkningen i ockuperade områden ett särskilt
            skydd. År 1954 tillkom en konvention för skydd av kulturvärden.
            Det finns starka skäl att söka utveckla folkrätten så att skyddet
            för civila utökas och så att nytillkomna, extremt inhumana vapen
            förbjuds. Sverige har i detta sammanhang gjort en rad framstötar
            under senare år i anslutning till de s. k. diplomatkonferenserna
            om krigets lagar. Brandvapen (bl. a. na- palm), eldhandvapen med
            höghastighetsammunition vilka ger mycket svåra skador, splittervapen,
            vapen med fördröjd utlösning och vapen som bygger på svåra tryckvågor
            har tagits upp i detta sammanhang, vidare metoder som bombning
            mot hela områden och annan terrorbombning, medveten utsvältning
            och ekologisk krigföring. Trögheten vid dessa konferenser är ytterst
            påtaglig. Sovjet och dess al- lierade har visat sig helt ointresserade
            av att förhandla kring inhumana vapen. (Rumänien däremot visar
            ett positivt intresse, liksom en lång rad mindre stater.) Sovjet
            hävdar att samtliga problem bör tas upp vid en världs- nedrustningskonferens.
            USA har — även sedan Vietnamkriget, där många inhumana metoder
            användes, upphört — visat sig svårbearbetat i dessa frågor. I
            ett längre perspektiv behöver man inte bara modernisera folkrättens
            regler. Det är nödvändigt att också finna metoder att ingripa
            mot krafter som förbrutit sig mot folkrätten. I sin bok Krig och
            humanitet tar kom- mendör Torgil Wulff upp en rad synpunkter på
            detta problem. Begångna
          </p>
          <pb facs="riksdagen-motions-pdf/data/197677/mot_197677__176/mot_197677__176-003.pdf"/>
          <fw xml:id="i-5ncviTMYbnqrYj8pWocd5D">
            Mot. 1976/77:176 4
          </fw>
          <p xml:id="i-T83iLKHGtGERqZM3Pi55jz">
            brott måste beivras, ”i annat fall framstår folkrätten som en
            samling vär- delösa paragrafer”. År 1921 dömdes två tyska ubåtsofficerare
            av Tysklands högsta domstol till fyra års fängelse för sänkningen
            av ett brittiskt lasarettsfartyg 1918. Det var första gången en
            stat bestraffat sina egna krigsförbrytare. Enligt Versaillesfördraget
            1919 skulle kejsar Wilhelm II ställas inför spe- cialdomstol —
            men Holland vägrade att utlämna honom då holländsk lag inte kände
            till ”brott mot internationella moralen”. Segrarmakterna önskade
            1919 rättegång mot 896 tyskar, men det kunde enligt tyska regeringen
            leda till oro'i landet. I stället godtogs rättegång vid tysk domstol.
            Bara ett fåtal fall togs upp. Efter andra världskriget dömdes
            tyska och japanska krigsförbrytare dels vid Nörnbergrättegången
            och i Tokyo, dels vid militärdomstolar hos seg- rarmakterna. I
            Hitlertyskland fanns program uppgjorda för folkutrotning och inhumana
            handlingar, medan behandlingen av civila och krigsfångar i Japans
            fall hängde samman med de lokala befälhavarnas handlande. Wulff
            påpekar särskilt att Närnbergrättegången inte friade någon därför
            att han handlat på order av sin chef. Om den anklagade förstått
            handlingens folkrättsstridiga karaktär och haft möjlighet att
            handla annorlunda måste vederbörande ses som ansvarig. En central
            fråga är att finna medel så att soldater överallt får lära sig
            folkrättens innebörd. Uppgifter om brott mot folkrätten finns
            i nästan alla krig. Vietnamkriget har givit många sådana exempel.
            I USA har endast en person — löjtnant Calley — dömts för massakern
            i Song My. Han dömdes 1970 till livstids fängelse, men straffet
            mildrades steg för steg och 1974 blev han åter fri. Något ansvar
            på högre nivå har inte utkrävts för massakern i Song My eller
            liknande handlingar. Wulff noterar att den japanske högste chefen,
            general Yamashita, dömdes till döden som ansvarig för de massakrer
            hans styrkor gjorde sig skyldiga till på Filippinerna i slutstriderna
            där 1944. Ya- mashita hävdade inför domstolen att förbindelserna
            i detta skede var mycket dåliga och att han därför inte haft kännedom
            om händelserna. Domstolen ansåg dock att kännedomen om grymheterna
            var allmänt spridd. Telford Taylor — en av åklagarna vid Närnbergrättegången
            — har frågat om inte den amerikanske befälhavaren i Vietnam, med
            tillgång till moderna te- lekommunikationer, hade mycket bättre
            överblick över händelserna än vad Yamashita kunde ha haft. Det
            kan noteras att inget fall är känt där någon krigsförbrytelse
            från nord- vietnamesisk sida tagits upp vid domstol. Över huvud
            taget är det ytterst ovanligt att något land låter straffa sina
            egna krigsförbrytare. Torgil Wulff skriver:
          </p>
          <p xml:id="i-GUiXFo5oZqTFSnLNEq2sUC">
            Utvecklingen sedan första världskriget har visat, att det är
            utomordentligt svårt för staterna att döma sina egna medborgare
            för krigsförbrytelser. Om krigsfångar begått krigsförbrytelser
            har enligt Genévekonventionen krigs- fångestaten rätt att ställa
            vederbörande inför domstol, men krigsfången kan
          </p>
          <pb facs="riksdagen-motions-pdf/data/197677/mot_197677__176/mot_197677__176-004.pdf"/>
          <fw xml:id="i-CoQTfK55A5o7eu7pkeGq4P">
            Mot. 1976/77:176 5
          </fw>
          <p xml:id="i-KWVXtpEHsf7iHo1bx9ZVcC">
            också överlämnas för att dömas i hemlandet. Det är ett rättvisekrav,
            att bestraffning av krigsförbrytelser sker efter likartade grunder
            i alla stater oavsett om den anklagade är statens egen medborgare
            eller utlänning. Denna inriktning söker man nu följa i det internationella
            arbetet på nya lagar. Många stater — däribland Sverige — har i
            sina nationella lagar infört be- stämmelser om straff för brott
            mot folkrätten. Den svenska lagstiftningen har utformats så, att
            svensk domstol har möjlighet att döma brott mot folkrätten oberoende
            av var gärningen begåtts eller gärningsmannens na- tionalitet.
            Även om man kan nå vissa förbättringar på denna väg torde det
            inte bli någon väsentlig ändring förrän staterna gått med på att
            inrätta en in- ternationell krigsförbrytardomstol. Förslag härom
            har framförts, men mot- ståndet främst från stormakterna är betydande.
            Det torde därför ta lång tid innan staterna kan samla sig kring
            ett så framsynt förslag.
          </p>
          <p xml:id="i-64AidLd1rWy5ydxovRqHUP">
            Enligt SIPRI:s årsbok 1976 har det förekommit 119 krig — inbördeskrig
            och internationella krig — mellan 1945 och 1975. Inbördeskrigen
            är folk- rättsligt svårast, och grymheterna är där ofta långt
            värre än normalt i krig mellan stater. Anledningen är bl. a. att
            statsledningarna betraktar motstån- darna som förbrytare, mot
            vilka staten tillgriper vilka metoder som helst. Gerillasoldater
            har inte krigsfångeskydd. Motståndsrörelsens medlemmar vet att
            ingen rättvisa eller nåd visas den som blir fasttagen, och därför
            trappas grymheten upp även på denna sida. Enskilda stater hävdar
            att folk- rätten inte har giltighet för vad som företas inom landets
            egna gränser. Ett gigantiskt exempel är Nigerias hungerkrigföring
            mot Biafra, ”efterkrigs- tidens” kanske grymmaste krig. Ove Bring
            ger i Folkrätten och världspo- litiken åtskilliga exempel. Behovet
            av förstärkt folkrätt och en internationell krigsförbrytardomstol
            är mycket stort. Säkert är Wulffs bedömning av svårigheterna riktig.
            Det hindrar inte att ett internationellt opinionsbildningsarbete
            bör bedrivas. En- skilda och organisationer kan göra en del. Men
            främst måste parlament och regeringar ställa krav, t.ex. i FN.
            Sveriges riksdag bör uttala sig för att en internationell krigsförbrytardomstol
            inrättas, och regeringen bör få i uppdrag att i internationella
            sammanhang verka för förverkligandet av detta önskemål. Med hänvisning
            till det anförda hemställs att riksdagen hos regeringen uttalar
            sig för inrättandet av en in- ternationell krigsförbrytardomstol
            och uppmanar regeringen att i internationella organ verka för
            en sådan.
          </p>
          <p xml:id="i-5VKeFAgxsgXBTpu8pGibcx" type="date">
            Stockholm den 18 januari 1977
          </p>
          <div type="signatureBlock" id="i-DRSm5c8eGqUUaSNWEQ9497">
            <p who="i-M5bH1LxYTuWEQR2jm6YTKq" type="signature">
              HANS LINDBLAD (fp)
            </p>
          </div>
        </div>
      </div>
    </body>
  </text>
</TEI>
