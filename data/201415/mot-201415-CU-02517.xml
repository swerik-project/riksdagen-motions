<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-CU-02517">
  <teiHeader>
    <fileDesc>
      <titleStmt>
        <title>Sverigedemokraternas familjerättspolitik</title>
        <author corresp="i-9fmcZcGuiE51S4XGih65wn">av Mikael Eskilandersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2517 av Mikael Eskilandersson m.fl. (SD)</title>
          <idno type="rdwebb">H2022517</idno>
          <rs type="number">2517</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H2022517/text</ref>
          <ref type="dokument_url_html">http://data.riksdagen.se/dokument/H2022517</ref>
          <ref type="dokumentstatus_url_xml">http://data.riksdagen.se/dokumentstatus/H2022517</ref>
          <ref type="docx">http://data.riksdagen.se/fil/B615F610-A503-4CD6-915A-F33E24918DA5</ref>
          <ref type="pdf">http://data.riksdagen.se/fil/D72FF26A-AC1E-4A2F-9BD6-43F65E4D42D3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SY5yVeBgygNtac9cxE94T2</idno>
            <name>Jonas Millard</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TJXJRG7PGZM8NUN9QQ1EdE</idno>
            <name>Margareta Larsson</name>
            <state type="partyAffiliation" ref="Q504069">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3kN5u8ApAvA4FznDfiUeud" type="signed"/>
        <correspContext corresp="i-3kN5u8ApAvA4FznDfiUeud">
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-SY5yVeBgygNtac9cxE94T2"/>
          <note type="signatory" corresp="i-TJXJRG7PGZM8NUN9QQ1EdE"/>
        </correspContext>
        <correspAction xml:id="i-LeEBpggiGqBN2r8FqgRxbH" type="submitted">
          <date when="2014-11-10"/>
          <time when="16:10:10"/>
        </correspAction>
        <correspAction xml:id="i-DdxsmBr8YeJQWDcpekh8n8" type="referred">
          <date when="2014-11-12"/>
        </correspAction>
        <correspAction xml:id="i-KFvRhYyWV9LQrUZVWJMraG" type="assigned">
          <date when="2016-04-27"/>
          <time when="15:20:52"/>
        </correspAction>
        <correspContext corresp="i-KFvRhYyWV9LQrUZVWJMraG">
          <ref type="assignedTo">Civilutskottet</ref>
        </correspContext>
        <correspAction xml:id="i-6soG7SxEEtC9XzgXzwWxUA" type="behandlas_i"/>
        <correspContext corresp="i-6soG7SxEEtC9XzgXzwWxUA">
          <ref type="uppgift">2014/15:CU6</ref>
          <ref type="ref_dok_id">H201CU6</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">CU6</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GMdPt7RQEn5pBc1BgatzFQ" type="behandlas_i"/>
        <correspContext corresp="i-GMdPt7RQEn5pBc1BgatzFQ">
          <ref type="uppgift">2014/15:SfU3</ref>
          <ref type="ref_dok_id">H201SfU3</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SfU3</ref>
          <ref type="ref_dok_titel">Utgiftsområde 12 Ekonomisk trygghet för familjer och barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:2517 av Mikael Eskilandersson m.fl.
          (SD) Sverigedemokraternas familjerättspolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6Gv46EVGwxSzVPV6s4i56Y">
            Förslag till riksdagsbeslut
          </head>
          <list style="ol">
            <item xml:id="i-99m6mMiLa4fvq1Hqy5aMjN">
              Riksdagen tillkännager för regeringen som sin mening vad som
              anförs i motionen om att ge föräldrar möjlighet att fastställa
              faderskapet under graviditeten.
            </item>
            <item xml:id="i-BX5pWytnoUkPRxDhaNZjbt">
              Riksdagen tillkännager för regeringen som sin mening vad som
              anförs i motionen om att alla vigselförrättare är skyldiga att
              viga människor som är tidigare ogifta enligt svensk lag.
            </item>
            <item xml:id="i-U3mJbJvz6vXjC54rqEuneV">
              Riksdagen tillkännager för regeringen som sin mening vad som
              anförs i motionen om att ge kommunerna möjlighet att själva bestämma
              hur högt vårdnadsbidraget ska vara.
            </item>
            <item xml:id="i-Vt6ZPMMWE6zSrkfyygxMde">
              Riksdagen tillkännager för regeringen som sin mening vad som
              anförs i motionen om att skärpa kontrollen vid tillsättning av
              gode män och förvaltare.
            </item>
            <item xml:id="i-7nB41gdcRwreGuLJW994s5">
              Riksdagen tillkännager för regeringen som sin mening vad som
              anförs i motionen om att utbildning för gode män och förvaltare
              ska vara obligatorisk.
            </item>
            <item xml:id="i-YTfmmtfwymywooLVwZYLzE">
              Riksdagen tillkännager för regeringen som sin mening vad som
              anförs i motionen om obligatorisk yttranderätt för den som får
              en god man eller förvaltare utsedd.
            </item>
            <item xml:id="i-VP1ZNqdmcn6ajjoDMUF9Px">
              Riksdagen tillkännager för regeringen som sin mening vad som
              anförs i motionen om att den som är satt under förvaltarskap och
              vill avsluta förvaltarskapet alltid ska ha rätt att få förvaltarskapet
              prövat.
            </item>
            <item xml:id="i-JNGKYm9g7L1DAF5rKcyWtV">
              Riksdagen tillkännager för regeringen som sin mening vad som
              anförs i motionen om att ersättningsnivåerna för gode män ska
              vara lika.
            </item>
            <item xml:id="i-Ud21aftEvYNLQWpFppx5wR">
              Riksdagen tillkännager för regeringen som sin mening vad som
              anförs i motionen om höjda ersättningsnivåer för gode män och
              förvaltare.
            </item>
            <item xml:id="i-Lpo3i3DdtNZqipaFFFRDZX">
              Riksdagen tillkännager för regeringen som sin mening vad som
              anförs i motionen om att införa möjligheter till medling i tvister
              om vårdnad, umgänge och boende.
            </item>
            <item xml:id="i-W7UVyGaJYUdsnZdJgdCYHo">
              Riksdagen tillkännager för regeringen som sin mening vad som
              anförs i motionen om intentionerna för gemensam vårdnad.
            </item>
            <item xml:id="i-8TCC8bPkumh4JFxT7mK6Dd">
              Riksdagen tillkännager för regeringen som sin mening vad som
              anförs i motionen om att fullmaktsäktenskap inte ska erkännas
              i Sverige.
            </item>
            <item xml:id="i-YCBfuwsevpgDaydVAh9HFU">
              Riksdagen tillkännager för regeringen som sin mening vad som
              anförs i motionen om att fullmaktsäktenskap inte ska vara uppehållstillståndsgrundande.
            </item>
          </list>
        </div>
        <div type="motContent">
          <head xml:id="i-LtkE1FVsQHRrk91orPG9oX" type="h1">
            Inledning
          </head>
          <p xml:id="i-8T8Sdsn35Ebhz2JveZzgUY">
            Familjen med sin omhändertagande, kulturförmedlande och fostrande
            roll är samhällets viktigaste och mest grundläggande gemenskap.
            Starka och trygga familjer är en nödvändig förutsättning för harmoniska
            samhällsförhållanden. Politikens uppgift är att stötta familjerna
            utan att inkräkta på deras handlingsfrihet, men också att skapa
            starka skyddsnät och rycka ut till barnens stöd i de fall då föräldrarna
            sviker sitt ansvar eller då familjen av någon orsak faller sönder.
          </p>
          <p xml:id="i-HosPK9JjQjSicoKzXr1Lpr">
            Sverigedemokraternas familjerättsliga principer utgår från att
            skapa trygghet för familjer och dess medlemmar. Det familjerättsliga
            området måste till stor del utgå från barnperspektivet där barnens
            trygghet står i centrum. Alla barn har rätt till en trygg uppväxt.
            Föräldrarnas roll är naturligtvis central, men när barn far illa
            måste samhällets trygghetssystem kunna hjälpa såväl barn som föräldrar
            och ge de förutsättningar som krävs för att garantera en trygg
            uppväxt.
          </p>
          <p xml:id="i-F1H2uMHU7DHfjD6CAekRu9">
            En viktig Sverigedemokratisk princip inom familjerätten är att
            ge både mammor och pappor likvärdiga juridiska rättigheter. Idag
            finns inbyggda orättvisor som ger ena föräldern mer långtgående
            rättigheter än den andra, vilket vi menar måste förändras genom
            att båda föräldrarna ska vara lika inför lagen och att samma rättigheter
            och skyldigheter ska gälla.
          </p>
          <p xml:id="i-Cxq3RtdJta8ZsF6n9hHMYY">
            Frivilligt fastställa oföddas faderskap
          </p>
          <p xml:id="i-GxyztBeXDTVk1q5G9cDyaS">
            Idag fastställs faderskapet hos sammanboende först efter att
            barnet fötts, eller som tidigast två månader innan barnet beräknas
            att födas, medan hos gifta par utgår man från att barnets fader
            är den gifta mannen. Det kan ha stor betydelse för barnets arvsrätt
            om pappan skulle avlida innan faderskapet är fastställt, eftersom
            barnet då riskerar att bli arvlöst. Det är rimligt att blivande
            föräldrar frivilligt bör kunna fastställa faderskapet redan när
            man konstaterat graviditeten och föräldrarna bestämt sig för att
            behålla barnet. Idag görs ändå inga medicinska undersökningar
            huruvida personen som utger sig för att vara pappa till barnet
            verkligen är den biologiska pappan, så varför det inte ska vara
            möjligt att registrera vem fadern är tidigare framstår som märkligt.
            Att vänta till två månader innan beräknat födelsedatum är onödigt
            och kan ge onödiga problem.
          </p>
          <p xml:id="i-VYQkZdVtXGoW4FMMgznPug">
            Vigselförrättares skyldighet att följa svensk lag.
          </p>
          <p xml:id="i-WiSCLxvqRpsXA8z1N2Gphi">
            Ungdomsstyrelsens studie ”Gift mot sin vilja” från 2009 samt
            andra studier visar att det finns tusentals muslimska kvinnor
            som lever i så kallade ”haltande äktenskap” i Sverige. Haltande
            äktenskap uppstår genom att en svensk tingsrätt fattar beslut
            om äktenskapsskillnad på begäran av kvinnan men varken mannen
            eller någon imam vill upplösa äktenskapet på muslimskt sätt. Kvinnorna
            är då skilda enligt svensk lag, men fortfarande gifta enligt muslimsk
            lag och tradition, vilket gör det omöjligt för dem att gifta om
            sig enligt muslimsk lag och tradition. När en religion får möjligheten
            att viga människor så tar de också på sig ett stort ansvar för
            att följa svensk lag. Därför bör alla vigselförrättare, oavsett
            religion, ha en skyldighet att viga människor som är tidigare
            ogifta enligt svensk lag. Extra viktigt blir detta när det skapar
            könsförtryck, som i tidigare nämnda ”haltande äktenskap” då man
            enbart försvårar för kvinnorna att gifta om sig. Mannen har alltid
            rätt att skilja sig och gifta om sig, närhelst han vill. Kammarkollegiet
            ska därför kontrollera så att alla vigselförrättare följer svensk
            lag.
          </p>
          <head xml:id="i-UgUGYNxiVkiPqe95G7RJRm" type="h1">
            Ge kommuner rätten att själva bestämma hur högt vårdnadsbidraget
            ska vara
          </head>
          <p xml:id="i-CzxYT3f6zWJLwZRj6Z9rkM">
            Vårdnadsbidraget gör att många människor har ekonomisk möjlighet
            att vara hemma hos sina barn längre. Kommunerna är idag skyldiga
            att erbjuda dagisplatser till barn, till ett reducerat pris, genom
            maxtaxan. Det blir en märklig syn på barn, att man tvingar kommunerna
            att betala för att de ska befinna sig i kommunens omsorg, medan
            kommunerna begränsas i hur mycket de får betala för omsorg av
            de egna föräldrarna. Det är rimligt att kommunen själv får avgöra
            hur mycket de är beredda att betala i vårdnadsbidrag.
          </p>
          <p xml:id="i-MnwiFXGPFuonjjPa3t8V6v">
            Gode män och förvaltareAlliansregeringens tidigare förslag för
            förändrade regler avseende gode män och förvaltare var åtminstone
            ett litet steg framåt från det tidigare gällande regelverket.
            Förändringen är dock långtifrån tillräckligt, mot bakgrund av
            de brister som bl.a. medierna belyst de senaste åren. Ytterligare
            uppstramning av lagtexten i föräldrabalken är nödvändig för att
            systemet med gode män och förvaltare ska fungera tillfredsställande.
            I den nya lagen som träder ikraft 2015-01-01 står det bara att
            förvaltarens eller den gode mannens lämplighet ska kontrolleras,
            inga riktlinjer i övrigt stipuleras. Detta menar vi är otillräckligt.
            En skärpt kontroll av gode män och förvaltare är nödvändig menar
            vi. En kontroll ska alltid göras och innefatta mer än betalningsanmärkningar
            och anmärkningar i belastningsregistret. En bedömning av gode
            mäns och förvaltares personlighet ska alltid göras via intervju
            efter kriterier som regeringen tillsammans med sakkunniga på området
            låter upprätta. Regeringen stipulerar i 19 kap. 18 § föräldrabalken
            att utbildning ska erbjudas förvaltare och gode män. Vi menar
            att utbildning för gode män och förvaltare ska vara obligatorisk.
            Riktlinjer för utbildningens innehåll ska regeringen ge till känna.Regeringen
            har i den föreslagna lydelsen av 11 kap. 16 § stipulerat att de
            som har god man eller förvaltare utsedd åt sig nästan alltid ska
            äga yttranderätt i frågan. Frågan om yttranderätt är central och
            viktig för den som får en god man eller förvaltare utsedd åt sig.
            Om samtycke föreligger blir ju dessutom yttranderätten en snabb
            och enkel procedur. Vi föreslår därför att när tingsrätten utser
            god man eller förvaltare ska rätten alltid ge personen som verksamheten
            avser rätt att yttra sig, detta utan avsteg. Detta ska ske även
            i de fall där personen själv medgett förvaltarskapet eller ansökt
            själv om förvaltarskap eller god man. Den nya lagtexten om förvaltarskapets
            upphörande (11 kap. 19 §) kan uppfattas som otydlig. Vi yrkar
            på att denna paragraf görs tydligare där det klart står att den
            som är satt under förvaltarskap har rätt att få sitt förvaltarskap
            prövat av rätten om den vill befrias från förvaltarskapet.
          </p>
          <head xml:id="i-85h6ny3vDKuszwTfP2iX8H" type="h1">
            Det har framkommit att när det gäller ersättningsnivåerna generellt
            har de som är gode män för ensamkommande barn betydligt högre
            ersättning än andra gode män. Det finns ingen rimlig orsak till
            denna skillnad och gör det inte lättare att hitta personer som
            vill bli gode män. Ersättningsnivåerna ska vara jämbördiga för
            gode män och förvaltare oavsett vilken grupp man företräder som
            god man eller förvaltare. Vi vill att regeringen åtgärdar de förhållanden
            som orsakar dessa orättvisa ersättningsnivåer.
          </head>
          <p xml:id="i-PfC3mzmkxS7Pb4HxMSMmL2">
            Medling i föräldrabalksmålMed anledning av det höga antal skilsmässor
            och separationer som sker har antalet vårdnadstvister ökat, trots
            en lagreform 2006 som var till för att minska antalet tvister.
            I gällande rapporter och granskningar av familjerätterna har brister
            påvisats vad gäller resurser och kunskap kring riskbedömningar
            och barnpsykologi när man gör en utredning. Bristerna medför att
            barn tenderar bli extra utsatta när föräldrar inte kan komma överens
            och att myndigheten i stor mån väljer att anta den ena förälderns
            utsaga kring barnets mående, vilja och önskan. Därmed kringgås
            barnperspektivet.
          </p>
          <p xml:id="i-SwzQRAJeQMfnf9qLnDUyqn">
            Vårdnadstvister som går så långt som till en huvudförhandling
            leder endast till en skarp polarisering mellan parterna. Troligt
            är att allt flera ifrågasätter samhällets hantering av föräldrars
            konflikter då de i många fall upplevs förvärra situationen. Att
            domstolsprocesser inte löser föräldrars konflikter är väl känt
            då risken ökar att föräldrar i kris får vapen och incitament att
            skada varandra på en arena där man spelar upp konflikten. Den
            nuvarande metoden går ut på att vinna en strid genom att försöka
            bevisa den andra förälderns oduglighet, vilket uppenbarligen uppmuntrar
            till smutskastning. I många fall kan man anta att barnen blir
            åskådare till den eskalerande konflikten.
          </p>
          <p xml:id="i-Cyr7G8sYYVfnYQpCAgBNn9">
            Utifrån nuvarande situation, som innebär att ungefär vart tionde
            barn är med om att föräldrar strider om vårdnaden, vill vi ge
            föräldrar ett alternativ med medlare som obligatoriskt erbjuds
            av domstolarna. En medlare av vår modell bör vara en lagfaren
            person som erbjuds i alla s.k. FB-mål. Vi vill med detta förslag
            ge ett starkt verktyg till föräldrarna att komma överens, vilket
            säkrar barnperspektivet i form av minskade trauman. Att medlaren
            ska ha någon form av sekretess är en förutsättning för förtroendefulla
            samtal samt att det ökar möjligheterna till förlikning.
          </p>
          <p xml:id="i-PhpCrdJ2makffGejadxTyx">
            Nuvarande modell är enligt vår mening inte förenligt med barnets
            bästa. Det kan omöjligen gynna barnet att föräldrarnas förhållande
            förvärras och parternas position kring tvistefrågan polariseras.
            Ju tidigare parterna kan komma överens desto bättre. Det bästa
            vore om parterna kom överens redan i samband med separationen,
            det näst bästa vore om parterna kunde lösa frågan hos familjerätten,
            men i de fall inget av alternativen nås är det alltid bättre att
            parterna når en samförståndslösning genom medling och förlikning
            än att domstolen slutligen avgör frågan.
          </p>
          <p xml:id="i-31ytBzQzroHd2zzoLgkrCK">
            Vi anser därför att regeringen ska låta utreda ökade möjligheter
            till alternativa tvistelösningar för att på bättre sätt tillvarata
            barnens bästa kring vårdnadsstrider.
          </p>
          <p xml:id="i-JTJJTiRDYWXADEmpaNSvaw">
            Gemensam vårdnad ska vara norm
          </p>
          <p xml:id="i-TpcAXRzKX2wfXFZuSjdE6m">
            Att barn ska ha rätt till båda föräldrarna borde vara en självklarhet
            och är även något som vårt moderna samhälle för övrigt värnar
            om. Fäder har rätt att ta ut föräldrapenning, barnbidragen kan
            delas utifrån barnens bosituation och samhället trycker på för
            att det ska anses lika normalt för fadern att vara hemma med barnen
            som modern. Att fadern är en viktig person i sina barns liv är
            ett faktum och något som alltid bör eftersträvas med tanke på
            det stora antal barn som växer upp med enbart modern.
          </p>
          <p xml:id="i-Gs1BnkvYQyHB7F5HQjuhnE">
            Trots arbetet med jämlikhet i familjen kvarstår moderns egenmäktiga
            rätt att ensam avgöra om fadern till det gemensamma barnet ska
            få delad vårdnad, om föräldrarna inte är gifta. Detta innebär
            att fäder riskerar gå miste om sitt barn utifrån moderns godtycke
            om han ska få finnas i barnets liv eller inte, redan från födseln.
          </p>
          <p xml:id="i-PXPZ9eADQn55CWtMdBJaX3">
            Enligt vår mening brister här skyddsnätet runt barnet och rätten
            till båda föräldrarna om modern ensam ges makten att avgöra om
            barnet ska tvingas avstå från sin fader.
          </p>
          <p xml:id="i-JxDoqaQgswZktM3FURJ4JL">
            Vi föreslår därför att vid oenighet om gemensam vårdnad efter
            ett barns födelse, ska gemensam vårdnad vara den naturliga utgångspunkten.
            Då fader till barnet finns ska denne också automatiskt få gemensam
            vårdnad. Därmed anser vi att lagen bör ändras. I dag får båda
            föräldrarna gemensam vårdnad automatiskt om de är gifta men inte
            annars. Då samhällets familjestrukturer idag ser annorlunda ut
            föds många barn utan att mor och far kanske bor tillsammans och
            än vanligare att de inte är gifta. Således måste en känd fader
            till barnet per automatik tillerkännas gemensam vårdnad.
          </p>
          <head xml:id="i-XCs8iQ9ysWhcqnkhCKa57h" type="h1">
            Icke erkännande av fullmaktsäktenskap
          </head>
          <p xml:id="i-CuZLcv4sp2FW1cvURXy5Eb">
            I Ungdomsstyrelsens rapport 2009:5 Gift mot sin vilja framkommer
            uppgifter om att omkring 70 000 unga mellan 16 och 26 år idag
            lever i Sverige i en situation där de ”har begränsningar i förhållande
            till äktenskap och/eller att familjen ställer upp villkor för
            val av partner”. Inom den totala ungdomspopulationen utgör dessa
            70 000 unga 6,6 procent av den totala populationen unga kvinnor
            och 3,8 procent av den totala populationen unga män. Vidare konstateras
            att det ”är betydligt vanligare att unga som inte själva får välja
            framtida partner utsätts för hot, våld och kränkningar av närstående”.
          </p>
          <p xml:id="i-W9DCF7cUa4XqvYKqebncJB">
            Problematiken är enligt Ungdomsstyrelsens rapport vanligast bland
            ungdomar med bakgrund i Mellanösternområdet, Syd- och Östasien
            samt Nordafrika.
          </p>
          <p xml:id="i-WSMM61aRnmADtvDqRsPq4E">
            Ungdomsstyrelsen kommer i sin rapport med en rekommendation till
            förslag, rörande fullmaktsäktenskap, för att motverka olika former
            av vad som i folkmun kallas tvångsäktenskap. Förslaget lyder ordagrant:
          </p>
          <p xml:id="i-Ww6bfdXiNEdvEhumT5EQ25">
            Fullmaktsäktenskap bör inte erkännas i Sverige och inte vara
            uppehållstillståndsgrundande.
          </p>
          <p xml:id="i-XVDfuJjRf2ZCsbUbnrh6oS">
            Ett fullmaktsäktenskap är ett äktenskap som ingåtts genom ombud
            och där båda parter inte behövt närvara vid vigseln. Erkännandet
            av sådana äktenskap i Sverige innebär bl.a. att en ung kvinna
            eller man kan giftas bort av släktingar genom ombud med en make
            eller maka i ett annat land som denne varken har träffat, gett
            samtycke till eller ens har vetskap om. Erkännandet innebär vidare
            att den bortgiftes maka eller make sedan kan resa till Sverige,
            erhålla uppehållstillstånd och utkräva sin rätt till liv i äktenskap
            med den som gifts bort av andra. Dessa typer av äktenskap borde
            vi erkänna lika lite som vi erkänner fullmaktsäktenskap i Sverige
            – d.v.s. inte alls.
          </p>
          <p xml:id="i-PQ6dGoNBWsycxztstEJ1jp">
            Vi stödjer Ungdomsstyrelsens arbete mot denna form av förtryck
            som många unga i Sverige lever under i idag. Vi vill därför att
            regeringen återkommer med ett förslag om att fullmaktsäktenskap
            inte ska erkännas i Sverige och ej heller vara uppehållstillståndsgrundande.
          </p>
        </div>
        <div type="motSignatures">
          <list>
            <item xml:id="i-KkbHDfXPfKPAKigSfdFWto" who="i-9fmcZcGuiE51S4XGih65wn">
              Mikael Eskilandersson (SD)
            </item>
            <item xml:id="i-XcdfEd9ro2Cgoagc5GRKgx" who="i-4up3MKHRwxhpoLfZgub9Fu">
              Roger Hedlund (SD)
            </item>
            <item xml:id="i-96TmbSwTApyoP4iECJfCah" who="i-SY5yVeBgygNtac9cxE94T2">
              Jonas Millard (SD)
            </item>
            <item xml:id="i-JBoZh4VieX1T2mCqiMC3eh" who="i-TJXJRG7PGZM8NUN9QQ1EdE">
              Margareta Larsson (SD)
            </item>
          </list>
        </div>
      </div>
    </body>
  </text>
</TEI>
