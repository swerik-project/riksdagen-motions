<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_35/mot_200405_MJ_35-0001.pdf"/>
      <pb facs="riksdagen-motions-pdf/data/200405/mot_200405_MJ_35/mot_200405_MJ_35-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ35 pnr: m1655
          </p>
          <p>
            Motion till riksdagen 2004/05:MJ35
          </p>
          <p>
            av Inger René (m) med anledning av prop. 2004/05:150
          </p>
          <p>
            Svenska miljömål — ett gemensamt uppdrag
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att avslå förslaget om att inrätta områden
            med fiskeförbud i skärgården och längs de svenska kusterna. 2.
            Riksdagen tillkännager för regeringen som sin mening vad i motionen
            anförs om att utveckla och bredda samarbetet så att ett större
            samförstånd för fiskets bästa uppnås mellan fiskets alla intressenter.
            3. Riksdagen tillkännager för regeringen som sin mening vad i
            motionen anförs om att samförstånd och samråd mellan fiskets aktörer
            skall vara överordnat kvantitativa mål.
          </p>
          <p>
            Motivering
          </p>
          <p>
            I den aktuella propositionen läggs det bl.a. fram flera förslag
            som kommer att få stora konsekvenser för det svenska småskaliga
            och kustnära fisket och därmed för de som bor längs de svenska
            kusterna. I stället för att förbättra förutsättningarna för detta
            fiske finns förslag som kommer att ta bort yrkesförutsättningar
            och begränsa möjligheterna för det samlade näringslivet i skärgården
            och längs kusterna. I propositionen föreslås att sammanlagt 19
            marina reservat skall bildas inom de närmaste fem åren. Dessutom
            skall sex områden med fiskeförbud ha införts till år 2010, varav
            tre i Östersjön och tre i längs västkusten. Ett av skälen till
            att införa fiskeförbud anges vara att bevara torsken. Det är naturligtvis
            av stor vikt att vi kan behålla ett långsiktigt fiske i vårt land.
            Att ensidigt inrätta marina reservat med totalt fiskeförbud där
            det förekommer småskaligt fiske i svenska vatten bidrar inte till
            att förbättra återväxten av torsk. Är avsikten att trygga en framtida
            torskstam är det torskens lekområden som behöver skydd och att
            tilldelade kvoter respekteras av alla nationer som fiskar torsk.
          </p>
          <pb facs="riksdagen-motions-pdf/data/200405/mot_200405_MJ_35/mot_200405_MJ_35-0002.pdf"/>
          <p>
            2004/05:MJ35
          </p>
          <p>
            Förutom reservat och förbudsområden i havet föreslår regeringen
            att även sötvattensmiljöer skall skyddas med generella begränsningar
            av fisket i upp till 75 områden runt om i landets sjöar och vattendrag.
            Vi kan inte acceptera att man på detta sätt, uppifrån, fastställer
            generella, kvantitativa mål utan några som helst samtal eller
            samråd innan. Vi har fått nog av kvantitetspolitiken — vad säger
            att det är just 75 områden som behövs för att uppnå målen? Att
            sätta upp ”produktionsmål” för antalet skyddade områden tillhör
            det förgångna. För att nå konkreta och positiva resultat måste
            fokus skifta från kvantitativa mål till samråd och samförstånd
            mellan fiskets aktörer. Det är önskvärt att bevara artrikedomen
            i hav och sjöar, men om en fiskepolitik skall få önskad effekt
            och vinna ett brett stöd mellan alla
          </p>
          <p>
            intressenter — skärgårdsbor, fiskenäringen, den akademiska världen,
            myndigheter och EU — måste den baseras på samtal, kunskap och
            respekt för varandras uppfattningar. Tyvärr saknas denna bredd
            när det gäller propositionens förslag. Samförstånd och samarbete
            blir särskilt viktigt när det råder delade meningar om ett generellt
            och ensidigt fiskeförbuds effekt på populationen. När fiske och
            annan marinaktivitet begränsas drabbas inte bara arbetstillfällen
            inom fisket. Även kringverksamhet som är beroende av fisket drabbas.
            Hit hör livsmedelsindustrin med bl.a. rökerier och fiskaffärer.
            Andra som drabbas är de som ger allmän service till fisket med
            drivmedel, redskap och annan utrustning. En bransch som vuxit
            de senaste åren är turistbranschen som använder havets rikedomar
            för att locka turister. Begränsas dess möjligheter att erbjuda
            västkustsdelikatesser kommer turismen att minska. Det är olyckligt
            eftersom turismen har erbjudit ett alternativ till att endast
            försörja sig på fiske för de som bor i skärgården. I förlängningen
            riskerar servicenäringen som butiker, restauranger, hotell, campingplatser,
            stugbyar m.m. att drabbas hårt om förslaget att införa områden
            med fiskeförbud genomförs.
          </p>
          <p>
            Stockholm den 15 juni 2005
          </p>
          <p>
            Inger René (m)
          </p>
        </div>
      </div>
    </body>
  </text>
</TEI>
