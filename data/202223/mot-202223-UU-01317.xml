<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UU-01317">
  <teiHeader>
    <fileDesc>
      <titleStmt>
        <title>Feministisk utrikespolitik</title>
        <author>av Aylin Fazelian (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1317 av Aylin Fazelian (S)</title>
          <idno type="rdwebb">HA021317</idno>
          <rs type="number">1317</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HA021317/text</ref>
          <ref type="dokument_url_html">https://data.riksdagen.se/dokument/HA021317</ref>
          <ref type="dokumentstatus_url_xml">https://data.riksdagen.se/dokumentstatus/HA021317</ref>
          <ref type="pdf">https://data.riksdagen.se/fil/A750114C-5E36-4228-A648-AA3ECEB19BCD</ref>
          <ref type="docx">https://data.riksdagen.se/fil/B30009F7-DC3A-4C0C-934B-37777D69B4B7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3kfmGYErmuJ81cgi8Cwy88</idno>
            <name>Aylin Nouri</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KwM5SE2zHak1uXSkumKxWV" type="signed"/>
        <correspContext corresp="i-KwM5SE2zHak1uXSkumKxWV">
          <note type="signatory" corresp="i-3kfmGYErmuJ81cgi8Cwy88"/>
        </correspContext>
        <correspAction xml:id="i-K4D8K6XgQ4piojWDxnC6Xf" type="submitted">
          <date when="2022-11-22"/>
          <time when="15:29:17"/>
        </correspAction>
        <correspAction xml:id="i-HDt8xeXdbY9sKKh6ttvTxd" type="reviewed">
          <date when="2022-11-23"/>
          <time when="10:02:06"/>
        </correspAction>
        <correspAction xml:id="i-VAkcNMAdFZvS6i6z2yFnoQ" type="referred">
          <date when="2022-12-01"/>
        </correspAction>
        <correspAction xml:id="i-KkJ2vuX5T5GzFguspfAsaH" type="assigned">
          <date when="2023-09-08"/>
          <time when="14:43:48"/>
        </correspAction>
        <correspContext corresp="i-KkJ2vuX5T5GzFguspfAsaH">
          <ref type="assignedTo">Utrikesutskottet</ref>
        </correspContext>
        <correspAction xml:id="i-UpdYHXaG8Y5uTpGpbPRarU" type="behandlas_i"/>
        <correspContext corresp="i-UpdYHXaG8Y5uTpGpbPRarU">
          <ref type="uppgift">2022/23:UU7</ref>
          <ref type="ref_dok_id">HA01UU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU7</ref>
          <ref type="ref_dok_titel">Internationella relationer m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:1317 av Aylin Fazelian (S) Feministisk
          utrikespolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-vDnUQJYNJu1S2mCHaSXxW">
            Förslag till riksdagsbeslut
          </head>
          <list>
            <item xml:id="i-KpKuy8FyxdSxpCxmn3M44C" sortKey="Yrkande 1">
              Riksdagen ställer sig bakom det som anförs i motionen om att
              regeringen ska återkomma med åtgärder för att få på plats en feministisk
              utrikespolitik med fokus på flickors och kvinnors rättigheter,
              representation och resurser och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-B2pPYGSrg9F9guPNSaw3C3" type="h1">
            Motivering
          </head>
          <p xml:id="i-XgHdsmGRkYngGfaiA7gzbk">
            Den feministiska utrikespolitiken har tjänat Sverige väl och
            bidragit till viktiga reformer internationellt. Det är av avgörande
            vikt att Sveriges röst i världen även fortsättningsvis betonar
            flickors och kvinnors rättigheter, representation och resurser.
          </p>
          <p xml:id="i-4XcRJ5QMRVsDCarr9eic4A">
            Vi lever i en orolig tid. I en tid där auktoritära tendenser
            stärks och där det globala demokratiska utrymmet krymper. Det
            tar sig form av upptrappade trakasserier mot journalister, politiker
            och individer som engagerar sig för förändring och lagstiftningar
            som inskränker mänskliga fri- och rättigheter. Hårdast drabbade
            är kvinnor och kvinno­rättsorganisationer. Med hot om våldtäkt,
            trakasserier och social utfrysning tvingas kvinnor till tystnad,
            och med begränsningar av yttrande‑, mötes- och organisations­friheten
            sätts munkavel på feministiska aktörer.
          </p>
          <p xml:id="i-C2dDRLLn23GRJhJd6MiwH2">
            Den högerkonservativa regeringen har meddelat att de överger
            Sveriges feministiska utrikespolitik, i en tid när den behövs
            som mest. Runt om i världen, inte minst i vårt eget närområde,
            vinner högerkonservativa makter makt. Gemensamt för dessa krafter
            är inte bara främlingsfientligheten, utan också kvinnofientligheten
            och en närmast besatthet över att ta kontroll över kvinnors kroppar.
            Vi ser idag ett globalt bakslag för kvinnors sexuella och reproduktiva
            rättigheter, inklusive rätten till abort. Det sker samtidigt som
            det dagligen dör 800 flickor och kvinnor i komplikationer relaterade
            till graviditet och förlossning. Osäkra aborter utgör en stor
            del av de dödsfallen. De flesta av dem hade kunnat hindras.
          </p>
          <p xml:id="i-Gj5scyqh6d4Sk3nsXXm5Na">
            Världen bevittnar just nu en av de största humanitära katastroferna
            i modern tid. I kris och konflikt ökar tonårsgraviditeterna, barnäktenskap,
            könsrelaterat våld och människohandel.
          </p>
          <p xml:id="i-MuCK1udZfxRdj1W8WJTfa">
            I och med att den S-ledda regeringen lanserade den feministiska
            utrikespolitiken gavs också ett löfte om att kvinnors rättigheter
            inte får underordnas andra intressen – den inslagna vägen måste
            fortsätta. Kvinnor och män ges samma rättigheter, kvinnor ska
            finnas representerade där besluten tas och jämställdhet ska prioriteras
            i fördelningen av resurser i form av statsbudgetar och biståndsprojekt.
            En feministisk utrikespolitik är insikten om att jämställdhet
            inte är en fråga vid sidan av andra frågor, det är ett rättighetsperspektiv
            som ska genomsyra alla frågor.
          </p>
          <p xml:id="i-5wsgx1BtEiPEZaawf2zr4e">
            Att motarbeta det systematiska förtrycket av kvinnor är en fråga
            om medmänskligt ansvar. Men det är mycket mer än så. Ett rättvist
            och jämställt samhälle ger långsiktig och hållbar ekonomiskt tillväxt
            och stärker demokratin. Att investera i kvinnors utveckling minskar
            fattigdom, det bygger starkare samhällen, demokratier och ekonomier.
            Världsekonomin skulle växa med 26 % om kvinnor och män var jämställda
            i arbetslivet. Forskning visar också att jämställdhet bidrar till
            fred och att fredsförhandlingar där kvinnor deltagit har större
            chanser att bli hållbara.
          </p>
          <p xml:id="i-HaG5rChMZtj7SFEMUXdZU3">
            Till de länder som har feministisk utrikespolitik hör nu åtminstone
            Nederländerna, Spanien, Kanada, Luxemburg, Mexiko, Tyskland, Frankrike
            och Chile. Det finns ännu fler intresserade länder. Sverige som
            ursprungligen lanserade begreppet avstår från den i och med den
            nya högerkonservativa regeringen. Det är fel väg att gå. Sverige
            måste fortsätta vara en röst för flickors och kvinnors rättigheter.
          </p>
        </div>
        <div type="motSignatures">
          <list>
            <item xml:id="i-PT314w8BpTBTQFWNUfQu4c" who="i-3kfmGYErmuJ81cgi8Cwy88">
              Aylin Fazelian (S)
            </item>
          </list>
        </div>
      </div>
    </body>
  </text>
</TEI>
