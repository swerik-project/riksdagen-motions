<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00416">
  <teiHeader>
    <fileDesc>
      <titleStmt>
        <title>angående den kommunala miljöpolitiken.</title>
        <author>av herr Grebäck m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående den kommunala miljöpolitiken.</title>
          <idno type="rdwebb">FU02416</idno>
          <rs type="number">416</rs>
          <ref type="dokument_url_text">http://data.riksdagen.se/dokument/FU02416/text</ref>
          <ref type="dokument_url_html">http://data.riksdagen.se/dokument/FU02416</ref>
          <ref type="dokumentstatus_url_xml">http://data.riksdagen.se/dokumentstatus/FU02416</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Uwjh2HEEjjmdAexUWNXPgk</idno>
            <name>ERIK GREBÄCK</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-4UgQ2nJDsz9iU1xxKcTpmu</idno>
            <name>ELVY OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-jfPyBgwNkgJP6agUZAarG</idno>
            <name>ARNE FRANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-FcSHwyiPoR4KQVGMkW2y5K</idno>
            <name>ANNA-LISA NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8jmJjLFFr3mbh4RjYo64yH" type="signed"/>
        <correspContext corresp="i-8jmJjLFFr3mbh4RjYo64yH">
          <note type="signatory" corresp="i-Uwjh2HEEjjmdAexUWNXPgk"/>
          <note type="signatory" corresp="i-4UgQ2nJDsz9iU1xxKcTpmu"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-jfPyBgwNkgJP6agUZAarG"/>
          <note type="signatory" corresp="i-FcSHwyiPoR4KQVGMkW2y5K"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__416/mot_1971__416-001.pdf"/>
      <fw xml:id="i-AFgsLrErZ5Mo8RqGFWNfVf">
        Mot. 1971: 416 4
      </fw>
      <div xml:id="i-VhVPY16VcuQZVKFANfygo9" type="motHeader">
        <div xml:id="i-2sXV64b5htLPcwixmUENkV" type="motTitle"/>
        <div xml:id="i-EBEJumSG5K5Hot1SFuicuE" type="motSubmissionInfo"/>
      </div>
      <div xml:id="i-5n6hsLqbwBP1d1vutUccpJ" type="motBody">
        <div xml:id="i-66PrnPYtzijksZBMV6AaHD">
          <p xml:id="i-D3CNtTmjjBVJiUhE57ahyQ">
            Nr 416
          </p>
          <p xml:id="i-Rn8T74vYVBq3c9FAEuY67F">
            av herr Grebäck m. fl. angående den kommunala miljöpolitiken.
          </p>
          <p xml:id="i-PMuQnQi3uqktMyk7KDfJb">
            Förslag om miljöpolitiska åtgärder har från vårt håll under en
            rad av år framlagts i riksdagen. Särskild vikt har lagts vid kravet
            på att riksdagen bör antaga ett miljöpolitiskt handlingsprogram
            till ledning för det miljöpolitiska handlandet. Huvuddragen i
            ett sådant program har också skisserats. Stor vikt har lagts vid
            principiella synpunkter, forskning och utbildning, samhällsplanering,
            bebyggelse och natur och inte minst frågor om anpassning av arbets-
            och skolmiljön till människans biologiska förutsättningar. Förslagen
            som framförts från vårt håll har många gånger rört fält som centrala
            myndigheter har att åtgärda och ansvara för. Enligt vår mening
            är tiden nu kommen att i högre grad än hittills aktivera kommunerna
            på det miljöpolitiska fältet. Centrala verk, som t. ex. planverket
            och naturvårdsverket, har kommit i verksamhet, och en ökad aktivitet
            från dem är att vänta. Inte minst bör nu på ett helt annat sätt
            än tidigare kunna utarbetas normer och riktlinjer i olika avseenden
            till ledning för en god samhälls- och bebyggelseplanering och
            miljövård samt råd och anvisningar som framför allt våra kommuner
            är i stort behov av. Även från socialstyrelsen kan ökad aktivitet
            förväntas. Debatten om en ny inriktning av socialpolitiken har
            varit livlig, och större ansträngning bör böras på det förebyggande
            och uppsökande fältet inom socialvården. Många faktorer talar
            i dag för en ökad satsning på den kommunala miljövården. Ett antal
            utredningar har lämnat värdefullt material som kommunerna kan
            ha som underlag för sitt handlande. Statsmakterna har fattat beslut
            som förutsätter medverkan från kommunernas sida. En aktiv kommunal
            miljöpolitik är av grundläggande vikt om det skall kunna skapas
            mera människovänliga miljöer.
          </p>
          <p xml:id="i-KtqAMwkKQC36oqwyPSePSr">
            Dagens situation
          </p>
          <p xml:id="i-2i2pwiynxsNKr4YCuHVoaD">
            Kommunernas ansvar för miljövården regleras framför allt inom
            byggnads- och hälsovårdslagstiftningen, och berörda frågor handläggs
            av byggnadsnämnden och hälsovårdsnämnden. Genom en förutseende
            planering förebyggs skador på människor av såväl fysisk som psykisk
            art,
          </p>
          <pb facs="riksdagen-motions-pdf/data/1971/mot_1971__416/mot_1971__416-002.pdf"/>
          <fw xml:id="i-RaG2Nw9Zxfna1wqA9RkLbs">
            Mot. 1971: 416 5
          </fw>
          <p xml:id="i-VGL1Btw2HJUZNsCxFwsMHf">
            och byggnadsnämnden har här ett stort ansvar. Hälsovårdsnämndernas
            verksamhet och uppgifter framgår framför allt av hälsovårdsstadgan.
            Verksamheten är i hög grad specialreglerad, men kommunerna har
            också möjligheter till frivilliga insatser genom att införa särskilda
            hälsovårds- ordningar. Självfallet har även andra kommunala nämnder
            och organ uppgifter inom miljövården. Vad som framför allt inte
            får glömmas bort är att kommunstyrelsen själv ytterst måste ha
            det avgörande ansvaret, och härav följer att denna bör vara det
            samordnande organet. Genom att miljövården i kommunerna i huvudsak
            grundas på av statsmakterna föreskrivna skyldigheter har i vissa
            fall motsatsställningar uppkommit mellan till exempel hälsovårdsnämnderna
            och den kommunala verksam- heten i övrigt. Bland kommunalmännen
            kan konstateras ett ökat intresse för miljöfrågorna vad gäller
            såväl naturvården som bebyggelseplaneringen. Intresset har säkert
            stimulerats av den livliga allmänna debatt som pågått de senaste
            åren och den opinionsbildning som skett. Resultaten av det ökade
            intresset har emellertid varierat mycket, och det är bl. a. mot
            denna bakgrund vi tar upp frågorna till behandling här. Viljan
            finns till initiativ, men osäkerhet om ansvars- och samordningsfrågor
            tycks råda. Mot denna bakgrund har därför en rad skilda förslag
            till kommunala miljövårdsaktiva organ lämnats. Bland alternativen
            finns i huvudsak följande: 1. Särskilda miljövårdsnämnder 2. Särskilda
            naturvårdsnämnder 3. Miljövårdsråd 4. Aktivisering av befintliga
            nämnder, framför allt kommunalnämnder, byggnadsnämnder och hälsovårdsnämnder.
            5. Särskilda miljövårdstjänstemän och naturvårdsombud. Naturvårdsombud
            har utsetts i många kommuner för att där bevaka naturvårdsfrågorna
            och hålla samband med länens naturvårdsråd. Frågan om naturvårdsombud
            aktualiserades i samband med den stora omorgani- sation av naturvården
            som ledde till skapandet av statens naturvårdsverk centralt och
            naturvårdssektioner vid varje länsstyrelse. Uppgifterna för hittills
            tillsatta naturvårdsnämnder varierar, och gränsdragningen mot
            andra nämnder är oklar och uppgifterna oreglerade.
          </p>
          <p xml:id="i-JKujoUUKfj95cucWSbDwYH">
            Lämpliga kommunala organ
          </p>
          <p xml:id="i-9YECZHwRkqSEsPRRWRfxBX">
            Oklarheten i kommunerna vad miljövården beträffar måste skingras
            om man skall kunna föra en effektiv miljöpolitik. Innan vi närmare
            redogör för vår inställning till dessa frågor finns det skäl att
            kort beröra
          </p>
          <pb facs="riksdagen-motions-pdf/data/1971/mot_1971__416/mot_1971__416-003.pdf"/>
          <fw xml:id="i-Q4E3S1tptXKAeVt7BLD1t7">
            Mot. 1971: 416 6
          </fw>
          <p xml:id="i-WrDkAdK9S28hLGTzt5NvUi">
            den principiella inställningen till miljöpolitiken som tidigare
            redovisats i våra motioner. Denna vår grundläggande syn är av
            betydelse för valet av kommunalt engagemang. Enligt centerpartiets
            miljöpolitiska uppfattning bör målet för miljö- politiken vara
            att ge välfärdsbegreppet en ny dimension, där människor- nas anpassning,
            trivsel pch psykiska trygghet tillmäts större betydelse i förhållande
            till ensidig materiell standardsträvan. Miljöfrågorna begränsas
            därför inte bara till frågor om yttre miljö, som luft, vatten
            och bebyggelse, utan har också en social sida som rör vår anpassning
            i vid mening. Miljön är enligt vår uppfattning odelbar, och det
            synsätt som vi önskat förmedla genom miljöpolitiken berör därför
            de flesta av samhällets områden. Vår uppfattning är att miljöpolitiken
            hela tiden skall centreras till människan. Vi skall t. ex. inte
            ha naturvård mer eller mindre för dess egen skull, utan anledning
            till åtgärder måste hela tiden sökas i vad man kan kalla hälsovård
            eller friskvård. Miljöpolitik är att förebygga fysisk och psykisk
            ohälsa på alla de områden där hot kan föreligga. Vi har därför
            ständigt betonat vikten av helhetssyn i alla sammanhang där beslut
            om åtgärder skall fattas. Utifrån dessa principiella synpunkter
            förefaller det klart, att vi i första hand skall utnyttja de nämnder
            på det kommunala området vi redan har och se till att de utrustas
            med tillräckliga resurser och utbildat och kunnigt folk för att
            klara de nya uppgifter som kommer att ställas på miljövården.
            Vi avser därvid framför allt kommunalnämnder, byggnads- nämnder
            och hälsovårdsnämnder. Byggnadsnämnden skall bidraga till att
            skapa en så god trivselmiljö som möjligt genom en god planering
            och effektiv tillsyn. Hälsovårdsnämnderna har redan nu enligt
            gällande hälsovårdsstadga ansvar för de frågor som blir aktuella,
            och de har den enligt vår åsikt viktiga kopplingen till den sociala
            och medicinska sidan, som vi anser bör ligga till grund för miljövården.
            Hälsovårdsnämndens uppgifter och ställning motiverar särskilt
            beak- tande. Enligt hälsovårdsstadgans 38 $ framgår att man har
            skyldighet att motverka vattenförorening inom kommunen. Nämndens
            skyldighet begränsas dock inte till detta, utan motsvarande gäller
            för t.ex. luftföroreningar, buller och andra störningar. På motsvarande
            sätt har hälsovårdsnämnden uppgifter som rör kommuninvånarens
            anpassning i den av människan skapade urbana miljön, bostäderna
            osv. Hälsovårdsnämndernas aktivitet är mycket varierande. Dels
            beror det givetvis på nämnderna själva som inte har tillräckliga
            resurser eller gehör för sina krav och synpunkter i kommunernas
            styrelser, dels är kommunerna av varierande storlek och har varierande
            krav på aktiv miljövård. Som exempel kan nämnas att Stockholms
            kommuns hälso- vårdsnämnd förfogar över resurser på olika områden
            som överträffar dem som länsmyndighet i allmänhet förfogar över.
            En betydande eftersläpning
          </p>
          <pb facs="riksdagen-motions-pdf/data/1971/mot_1971__416/mot_1971__416-004.pdf"/>
          <fw xml:id="i-nsWSXejsnviizoqqco3jN">
            Mot. 1971: 416 7
          </fw>
          <p xml:id="i-TLo58RcJfPbBPDzoTheBkZ">
            i utbildningen på hälsovårdsområdet kan också konstateras. De
            brister som finns i den kommunala miljövården bör kunna rättas
            till med olika medel inom existerande nämnder och är inget vägande
            skäl för införande av nya vid sidan om de redan existerande. Att
            direkt tillföra kommunerna någon form av konkurrerande organ till
            hälsovårdsnämnderna finner vi mindre lämpligt. Någon form av miljövårdsberedning
            kan däremot tänkas ha sin betydelse då det gäller att samordna
            olika frågor på miljövårdens område inom de skilda nämnder- nas
            kompetensområden. Denna måste dock utformas så att känslan av
            ansvar för frågorna behålles hos kommunens styrelse. Det är av
            den största betydelse att kommunstyrelserna görs aktiva på detta
            område och ansvariga för det vida fält som miljöpolitiken spänner
            över. Kommunerna bör förstå att det är ett gemensamt intresse
            att föra en god miljöpolitik och inte något som en eller ett par
            nämnder sysslar med. I detta sammanhang måste också betonas vikten
            av samarbete mellan olika nämnder och framför allt mellan byggnadsnämnd
            och hälsovårds- nämnd samt mellan dessa nämnder och kommunens
            styrelse. Det bör övervägas om inte hälsovårdsnämnderna starkare
            borde knytas till kommunala uppdrag utöver de av staten ålagda
            uppgifterna. Hälsovårds- nämnderna måste kunna komma in i t. ex.
            planeringsdiskussioner i ett tidigt skede och icke endast när
            sanitär olägenhet redan uppkommit. Vår allmänna uppfatttning i
            dessa frågor delades i stora drag av Svenska kommunförbundet då
            det 1969 yttrade sig över en motion i denna fråga från vårt håll.
            Kommunförbundet framhöll bl. a.: Den kanske största bristen i
            nuvarande förhållanden är bristen på samordning av de kommunala
            insatserna och avsaknaden av en totalbedömning av vilka åtgärder
            som bör vidtagas samt angelägenhets- graden därav. För lösning
            av dessa problem står i och för sig flera möjligheter till buds.
            Ett alternativ är att bland redan existerande organ utses ett
            att handha dessa uppgifter. Med hänsyn till arten av de miljövårdsproblem
            som i första hand kräver sin lösning dvs. de mer allvarliga miljöstörningarna
            i form av luft- och vattenföroreningar samt bullerstörningar m.
            m. och som under lång tid måste dominera de kommunala insatserna
            är det i många kommuner naturligt att samord- ningsuppgiften i
            så fall läggs på hälsovårdsnämnden. Att lägga samordningsuppgiften
            på kommunens styrelse är dock ett alternativ som för många kommunalmän
            framstår som den mest realistiska lösningen. Därigenom markeras
            styrelsens centrala ansvar även i miljövårdshänseende, och vidare
            vinnes garantier för att miljövårdsfrå- gorna integreras med kommunens
            ekonomiska planering. För kommu- nens styrelse är det också naturligt
            att bevaka miljövårdsfrågorna i en mer vid bemärkelse. I sin samordnande
            och ledande funktion är det dock väsentligt att styrelsen respekterar
            och understödjer specialorganens
          </p>
          <pb facs="riksdagen-motions-pdf/data/1971/mot_1971__416/mot_1971__416-005.pdf"/>
          <p xml:id="i-3FngRkgqW3VeWeHkfQxPbX">
            ——— =" 7 ="""O=—] "==
          </p>
          <fw xml:id="i-3ynhLhKs3oWF7uTvskMUzp">
            Mot. 1971: 416 8
          </fw>
          <p xml:id="i-BuHffanoTpKuWkdL4rZMTh">
            arbete så att dessa inte förlorar känslan av ansvar. Eventuellt
            erforderliga organisatoriska arrangemang för handhavandet av dessa
            uppgifter måste | lösas från rent lokala utgångspunkter. Det är
            uppenbart att förhållandena | är olika beroende på kommunens storlek
            och struktur. I de största kommunerna med deras starkt splittrade
            förvaltning kan det vara befogat att till styrelsen knyta ett
            särskilt samordningsorgan. Styrelsen har härmed velat ge uttryck
            åt sin principiella uppfattning i dessa frågor. Som synes överensstämmer
            den i väsentliga stycken med motionärernas. Styrelsen har undvikit
            att ta ställning till konkreta organisatoriska spörsmål för att
            ge utrymme åt varierande lösningar anpassade efter lokala förhållanden.
            Oavsett hur samarbets- och samordningsfrågorna löses rent praktiskt
            vill styrelsen dock sammanfatt- ningsvis framhålla att några nya
            organ ägnade att konkurrera med redan befintliga inte bör införas
            och att den kommunala miljövårdsorganisa- tionen bör kännetecknas
            av starka hälsovårdsnämnder och ett levande engagemang i miljövårdsfrågorna
            från kommunens styrelses sida. Sammanfattningsvis anser vi att
            frågan om det kommunala ansvaret och uppdelningen av arbetsuppgifterna
            vad miljöpolitiken beträffar bör utredas men att riksdagen redan
            nu till ledning för den debatt som pågår i kommunerna uttalar
            sig för att ansvaret för miljövården tillkommer framför allt kommunalnämnder,
            byggnadsnämnder och hälsovårds- nämnder, dvs. redan befintliga
            i lag reglerade nämnder. Med hänvisning till det anförda hemställes
            att riksdagen i skrivelse till Kungl. Maj:t anhåller om utredning
            angående kompetensförhållandena för den kommunala miljö- politiken
            i syfte att möjliggöra en effektivisering och aktivisering av
            den kommunala miljövården i enlighet med vad i motionen anförts.
          </p>
          <p xml:id="i-AsMmqLTjU6ohHvoKNG3mWd" type="date">
            Stockholm den 26 januari 1971
          </p>
          <p xml:id="i-M4nvpXQmrk3PxMTjARg8pL">
            ERIK GREBÄCK (c) ELVY OLSSON (c) i Hölö KARIN SÖDER (c) ARNE
            FRANSSON (c) ANNA-LISA NILSSON (c)-
          </p>
          <p xml:id="i-YNowBa9aZo3SH4eNGgE2co">
            i Kristianstad
          </p>
        </div>
      </div>
    </body>
  </text>
</TEI>
