<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SkU-00432">
  <teiHeader>
    <fileDesc>
      <titleStmt>
        <title>Förbättrade förutsättningar för riskkapital via riskkapitalavdrag och entreprenörskonton</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrade förutsättningar för riskkapital via riskkapitalavdrag och entreprenörskonton</title>
          <idno type="rdwebb">H002Sk432</idno>
          <rs type="number">Sk432</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H002Sk432/text</ref>
          <ref type="dokument_url_html">http://data.riksdagen.se/dokument/H002Sk432</ref>
          <ref type="dokumentstatus_url_xml">http://data.riksdagen.se/dokumentstatus/H002Sk432</ref>
          <ref type="doc">http://data.riksdagen.se/fil/8BEA8709-D9F3-4E69-8733-60BD1ED90815</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UD4gyjyaUXvaQ29ZTfkTAF" type="signed"/>
        <correspContext corresp="i-UD4gyjyaUXvaQ29ZTfkTAF">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-HG2Ls9Sg3H4fdA1weddYz1" type="numbering">
          <date when="2012-10-09"/>
        </correspAction>
        <correspAction xml:id="i-D5EEi5ibhq5YjVz71DZS9e" type="submission">
          <date when="2012-10-05"/>
        </correspAction>
        <correspAction xml:id="i-AWJc7keU4qiUAN2kNBAju9" type="transfer">
          <date when="2012-10-05"/>
        </correspAction>
        <correspAction xml:id="i-FkVfE5dDAGBLrjPsTgLaU3" type="assigned"/>
        <correspContext corresp="i-FkVfE5dDAGBLrjPsTgLaU3">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3puby3qcEi1uhiPZ4U9fCE" type="motHeader"/>
      <div xml:id="i-WT3svhDrQCyfnEcPyYWBJ5" type="motBody">
        <div xml:id="i-3bTd2WndCdPxXqyj2qq1mT" type="motProposal" subtype="förslag">
          <head xml:id="i-sq5EsQgGp3VLQRvfGn2QT">
            Förslag till riksdagsbeslut
          </head>
          <list xml:id="i-St7NgAusREqWokWSgv7Y6A" style="ol">
            <item xml:id="i-6JbHchHzoxTdfYfnPNWQFf">
              Riksdagen tillkännager för regeringen som sin mening vad som
              anförs i motionen om att införa entreprenörskonton.
            </item>
            <item xml:id="i-LKHoJBxCkqGgvaKdRM7hNa">
              Riksdagen tillkännager för regeringen som sin mening vad som
              anförs i motionen om att införa riskkapitalavdrag.
            </item>
          </list>
        </div>
        <div xml:id="i-29tKeH3xNgQMnQnucvxJbm" type="motContent">
          <head xml:id="i-JpoMLGvCLNRpCyif8hEFSV" type="h1">
            Motivering
          </head>
          <p xml:id="i-EEfrEfcSV2H9uUHU2UjynX">
            Det är företag som skapar jobb, trygghet, välstånd och ekonomisk
            tillväxt. Det är därför avgörande att vi gör det enklare och mer
            lönsamt att starta, driva och utveckla företag. Att driva och
            starta företag skapar möjlighet för den enskilde att förverkliga
            idéer och drömmar. Samtidigt handlar det om att sköta en verksamhet
            efter eget huvud. I dag tar svenska entreprenörer stora risker
            när de tar lån. De lämnar en trygg anställning bakom sig och förlorar
            därigenom sitt skyddsnät. I de minsta företagen är ägarens och
            företagens ekonomier ofta sammanknutna i form av personlig borgen
            och inteckningar. Riskerna behöver balanseras på ett bättre sätt
            än i dag och det behövs nya finansieringsformer. Pionjärmarknadsinitiativet,
            som är en del av EU:s innovationsstrategi, syftar till att underlätta
            marknadsintroduktion av innovativa produkter och tjänster genom
            regulatorisk förenkling, offentlig upphandling och andra underlättande
            åtgärder. De åtgärder som föreslås syftar till att underlätta
            ett marknadsinträde och är inriktade mot insatser där kommissionen
            och medlemsstaterna kan påverka. Den typ av åtgärder som föreslås
            är bl.a. rekommendationer för management och en förstärkt tillgång
            till riskkapital. Kommissionens förordning 1998/2006 tillåter
            ett försumbart stöd till ett företag på små belopp som inte medför
            att samhandeln påverkas negativt. Stödet kan ges i form av riskkapitalåtgärder,
            under förutsättning att stödet till vart och ett av mottagarföretagen
            ligger under taket för stöd av mindre betydelse.
          </p>
          <p xml:id="i-K13boJh2rmHS1aTjNSZDS9">
            Vi måste minimera riskerna och låta dem som tar dessa risker
            i högre grad få behålla frukterna av sitt risktagande. Det är
            en bättre väg än höga skatter och krångliga och diskriminerande
            regler för den som vågar stå på egna ben och bidra till byggandet
            av samhället.
          </p>
          <p xml:id="i-GABfA3AMCJRx7NKy75fDvm">
            Den 10 december 2009 beslutade regeringen att tillsätta en utredning
            med uppdrag att utreda förutsättningarna för ökad tillämpning
            av innovationsupphandling i Sverige, direktiv 2009:104. Det enskilda
            ägandet i landet behöver stärkas och det finns stora behov av
            riskvilligt kapital till framförallt de små och medelstora företagen.
          </p>
          <p xml:id="i-21NzD7hTGbk6upkRzsvjG1">
            Sverige har för lite privat entreprenörskap, där människor driver
            sina egna företag och förvaltar egna pengar. Under de senaste
            åren har tillgången på riskkapital varit starkt begränsad. Ett
            sätt att komplettera utbudet av riskkapital vore att införa ett
            s.k. entreprenörskonto efter skogskontomodellen. Grundtanken med
            skogskonton är att yrkesverksamma jord- och skogsbrukare kan utjämna
            inkomsterna över flera år. Användningen av de medel som är insatta
            på skogskonton är reglerad i lag. För att kunna göra skattefria
            avskrivningar måste ägaren återinvestera inom jord- och skogsbrukets
            verksamhetsområde. Liknande regleringar bör vara gällande för
            entreprenörskontona.
          </p>
          <p xml:id="i-SMnvvGQ4yfxQL5cPDFjp9i">
            Framtidens tillväxtpotential finns hos dagens små och medelstora
            företag. Sverige förlorar tillväxtkraft när vi inte har möjlighet
            att finansiera och stötta de många verkligt goda idéer som finns
            i existerande och framtida företag. Det är därför av allra största
            vikt att vi skapar bättre förutsättningar för riskkapital. Vi
            behöver således underlätta för privatpersoner att våga investera
            i tidiga skeden som normalt är hög risk. En normal riskkapitalist
            investerar inte i dessa lägen. Risken är inte försvarbar när avkastningen
            ska mätas alternativt på aktiemarknaden. Företagen måste ha kommit
            långt i sin utveckling, och därigenom fått en lägre riskfaktor,
            innan riskkapital av traditionell modell blir intressant. Jag
            anser därför att man bör överväga att införa s.k. entreprenörskonton,
            efter skogskontomodellen, i syfte att skapa en möjlighet att skjuta
            upp kapitalbeskattningen, ett uppskov vid återinvesteringar i
            onoterade bolag.
          </p>
          <p xml:id="i-HUT71ar8APrmCWYphRoMbV">
            Entreprenörskonton skapar en möjlighet för privatpersoner och
            företag att skjuta (vinst)skatt framför sig. Exempelvis kan vinster
            från tidigare investeringar beskattas först fem år efter realisering.
            Under dessa fem år har personen möjlighet att återinvestera vinsten
            i andra bolag och därigenom främja tillväxten.
          </p>
          <p xml:id="i-FNvgsT9KX1rnstLbNr3mM9">
            Regeringen lade i budgetpropositionen för 2013 fram ett förslag
            om ett investeraravdrag. Detta är mycket glädjande och leder en
            stor bit framåt även om problem kvarstår kring avdragets storlek
            och omfattning. Många bolag behöver uppföljningsinvesteringar
            och med ett normalt kapitalbehov på 23 miljoner kronor leder de
            avdragsbelopp som föreslås i förslaget till att många entreprenörer
            blir tvungna att skaffa mer än en investerare för att uppnå tillräcklig
            finansiering. Detta i sin tur innebär problem vid efterföljande
            kapitaltillskott, då finansiärer i de skedena ofta undviker att
            investera i bolag med alltför spridd ägarkrets. Dessutom är reglerna
            kring löneunderlag i uppstartsbolagen hämmande liksom reglerna
            kring värdeöverföring till investeraren. Reglerna kring ett riskkapitalavdrag
            bör vara minst lika generösa som det brittiska Enterprise Investment
            Scheme för att ge tillräckliga incitament till investeringar.
          </p>
          <p xml:id="i-LjemzK3FtXGRSSx1K2GH8z">
            Dessa i motionen anförda förslag skapar en stimulans för många
            idérika personer med affärsidéer att etablera nya företag, samt
            utveckla och expandera existerande företag. Det skulle också med
            all sannolikhet göra det lättare att skaffa riskvilligt kapital.
          </p>
          <p xml:id="i-TZjhcMiYtJ6YAeUnqj1M19">
            Erfarenheter från länder som infört riskkapitalavdrag enligt
            mitt förslag är att kostnaden i skatteintäkter kompenseras mer
            än väl av arbetstillfällena som skapas i små företag. Eftersom
            sparkvoten bland svenskar är låg och skattetrycket högt finns
            det skäl att anta att riskkapitalavdrag kommer att ge minst lika
            bra resultat i Sverige.
          </p>
          <p xml:id="i-7GA6XTigFSy1nF37VmuMBX">
            Mot bakgrund av utredningens slutsatser vore det önskvärt om
            regeringen snarast ser över möjligheten att införa riskkapitalavdrag.
          </p>
        </div>
        <div xml:id="i-T1A6AH1wvB4TpxJHyZYUXf" type="motSignatures">
          <list xml:id="i-Qotcci8RVs4ufAxhXAWZvv">
            <item xml:id="i-XYDAS2TTtKNwjxAmwU3NZo">
              Ulrika Karlsson i Uppsala (M)
            </item>
          </list>
        </div>
      </div>
    </body>
  </text>
</TEI>
