<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__28/mot_1961__ak__28-001.pdf"/>
      <div type="motHeader" xml:id="i-4ci181kcZ1sCziJnd1iu8u">
        <div type="motTitle" xml:id="i-13XdsCirQDDiLeodyfS5F6"/>
        <div type="motSubmissionInfo" xml:id="i-N8z39GyA5oq7GqPLB46vX"/>
      </div>
      <div type="motBody" xml:id="i-WTdj7G6o144rELz92Nps6Y">
        <div xml:id="i-3KTLDqrC5PWpBUoFDmnAJJ">
          <p xml:id="i-4MAfJSA3Deiw7QfnE2BETj">
            Motioner i Andra kammaren, nr 28 år 1961 9
          </p>
          <p xml:id="i-46WNePVKzJGSDa8LMMMq8g">
            Nr 28
          </p>
          <p xml:id="i-TWXbdkRG6xTZKSoanHtJrM">
            Av herr Hagberg m. fl., om ett räntefritt lån för uppbyggnad
            av näringslivet i de s.k. utvecklingsländerna.
          </p>
          <p xml:id="i-YER2M7hzbtfrRjJgcqznD2">
            (Lika lydande med motion nr 18 i Första kammaren)
          </p>
          <p xml:id="i-6m3co5GgP7Uk3aVhP2z8dK">
            Det finns en stark opinion hos det svenska folket för att Sverige
            borde göra verkliga kraftansträngningar för att bistå de s.k.
            utvecklingsländerna. Denna opinion har sin grund i medvetandet
            om det ohyggliga tillstånd i dessa länder som föranletts av den
            bankrutta kolonialpolitiken. En stark social rättskänsla, idealitet
            och humanitet bär upp opinionen. Hos smärre grupper kan också
            andra bevekelsegrunder spela in — antikommunism, för- hoppningar
            om framtida vinster etc. — men hos det svenska folket handlar
            det om en ärlig vilja att hjälpa. Regeringen föreslår nu ett bidrag
            av 34,6 miljoner kronor till hjälp för utvecklingsländerna. Förslaget
            innebär en ökning jämfört med fjolåret med 14 miljoner kronor.
            Regeringsförslaget har mottagits med besvikelse hos anhängarna
            till verkliga stödåtgärder. Det anses i allmänhet vara otillfreds-
            ställande lågt. Men oavsett om anslaget räknas upp med några tiotal
            miljoner kan det inte spela någon verklig roll på längre sikt,
            hur viktigt det än är för stunden. Enligt vår mening borde vårt
            land överväga en verklig kraftansträngning enligt en genomtänkt
            plan för att bygga upp näringslivet i en del utveck- lingsländer.
            Stora investeringar för att skapa kraftverk, fabriker, järn- och
            stålverk är vad som behövs i dessa länder. Sådana investeringar
            blir inte bara räntabla, de ger verklig hjälp på lång sikt, lyfter
            upp näringslivet och skapar en grund för ekonomisk blomstring.
            Det inte minst viktiga för be- rörda folks självkänsla är att
            de inte skapar intrycket av allmosor. De skulle även bidra till
            att förvärva ny marknad åt Sverige, öka antalet arbetstill- fällen
            för svenska arbetare och motverka depressionstendenser som med
            allt tätare mellanrum uppstår i den kapitalistiska ekonomien.
            Vi anser att ett räntefritt svenskt lån på en miljard kronor till
            uppbygg- nad av industri och kommunikationer i utvecklingsländer
            kan ges samma motivering som gavs för det ifrågasatta miljardlånet
            till Sovjetunionen efter det andra världskriget. Naturligtvis
            bör ett beslut föregås av en ut- redning som bör verkställas genom
            regeringens försorg, så att riksdagen vid ett kommande beslut
            har en fast grund därför. Vi föreslår, i anslutning till regeringens
            förslag om anslag till de s.k. utvecklingsländerna,
          </p>
          <pb facs="riksdagen-motions-pdf/data/1961/mot_1961__ak__28/mot_1961__ak__28-002.pdf"/>
          <p xml:id="i-PL25CMGpp1UMDEkXjoiAeN">
            10 Motioner i Andra kammaren, nr 28 år 1961
          </p>
          <p xml:id="i-RXLNC74nKvKx2BqDkVoDGu">
            att riksdagen i skrivelse till regeringen hemställer om skyndsam
            utredning och förslag med syfte att ställa ett räntefritt lån
            å en miljard kronor till förfogande för att bygga upp näringslivet
            i ett lämpligt antal utvecklings- länder.
          </p>
          <p xml:id="i-HASotUwUD1M3jsyv4AyB2W">
            Stockholm i januari 1961 H. Hagberg Helmer Holmberg Gustav Johansson
          </p>
          <p xml:id="i-B3UpCwaE4cx4X9r8SsG4pm">
            Knut Senander Henning Nilsson
          </p>
        </div>
      </div>
    </body>
  </text>
</TEI>
